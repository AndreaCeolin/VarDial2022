{"id": "8003731", "revid": "125938995", "url": "https://it.wikipedia.org/wiki?curid=8003731", "title": "Sarcofago di Melfi", "text": "Il Sarcofago di Melfi (cos\u00ec denominato dal luogo di attuale conservazione e come designato nella letteratura archeologica) ovvero \"Sarcofago di Rapolla\" (denominazione alternativa derivante dal luogo di ritrovamento del reperto) \u00e8 un monumento funerario di et\u00e0 antonina custodito nel Museo archeologico nazionale del Melfese.\nStoria.\nIl monumento funebre fu rinvenuto casualmente nel 1856 durante gli scavi realizzati dall'amministrazione borbonica per la costruzione di una strada tra Melfi e Venosa in localit\u00e0 Contrada Albero in Piano nell'agro di Rapolla. Esso era collocato in un sepolcro in muratura all'interno del quale era poggiato su un basamento addossato ad una delle pareti. Una delle facciate dei lati lunghi della cassa non era quindi visibile: si tratta di una circostanza che resta inspiegata. I sarcofagi destinati ad essere addossati al muro infatti non avevano decorazione sul lato posteriore (che sarebbe stata inutile), mentre quello di Melfi \u00e8 riccamente istoriato su tutti i lati. \nRimosso dal luogo di ritrovamento, il sarcofago venne portato a Melfi con l'iniziale proposito di destinarlo definitivamente al Museo Borbonico di Napoli. Quest'ultimo trasferimento non ebbe mai luogo e il monumento funebre rimase a Melfi dove ebbe nel tempo diverse collocazioni per essere infine conservato nel museo archeologico ospitato nell'insigne castello normanno-svevo della citt\u00e0.\nSin dalla pubblicazione della scoperta - dovuta allo studioso napoletano Giulio Minervini in uno scritto dello stesso anno del rinvenimento del sarcofago - apparve chiara l'eccezionalit\u00e0 del ritrovamento che infatti gi\u00e0 da inizio Novecento fu oggetto di numerosi studi da parte di molti autorevoli studiosi, italiani e non. \nLa prima analisi sistematica dell'opera \u00e8 quella pubblicata nel 1913 dall'archeologo tedesco Richard Delbrueck, scritto che per vari aspetti \u00e8 tuttora un punto di riferimento nella storiografia sulla tomba del castello di Melfi. Il Delbrueck confermava e precisava l\u2019intuizione gi\u00e0 avuta del Minervini sulla datazione di et\u00e0 antonina del manufatto con argomenti costantemente accettati dagli studi successivi. \nLo studioso tedesco tuttavia ipotizzava per il sarcofago lucano una provenienza attica, conclusione poco dopo corretta da Charles Rufus Morey (storico dell'arte e archeologo statunitense) che nelle sue fondamentali ricerche sui sarcofagi di et\u00e0 imperiale provenienti dall'Asia Minore riconduceva il monumento melfitano a questa tipologia di opere, scorgendovi uno degli esemplari pi\u00f9 antichi e pi\u00f9 belli mai rinvenuti.\nIl Morey presumeva che il sarcofago fosse stato realizzato in un atelier di Efeso (odierna Turchia), ma studi pi\u00f9 recenti - anche in considerazione della tipologia del marmo utilizzato - tendono a situare il luogo di fabbricazione dell'opera nell'area di Docimium, antica citt\u00e0 Frigia (sempre nell'attuale territorio turco), che anticamente fu celebre per le sue cave di marmi pregiati e per la presenza di botteghe lapicide capaci di produrre manufatti di grande raffinatezza, esportati in tutto l'impero romano.\nDescrizione.\nArchitettura ed elementi decorativi.\nIl sarcofago di Melfi \u00e8 per datazione e qualit\u00e0, una delle pi\u00f9 significative testimonianze dell'ampia diffusione che in et\u00e0 imperiale ebbero, anche nelle aree occidentali dell\u2019impero romano, monumenti funerari di provenienza microasiatica.\nLa tomba melfitana in particolare \u00e8 una delle pi\u00f9 antiche attestazioni (se non la pi\u00f9 antica attualmente nota) di uno specifico sottogenere di sarcofago asiatico detto \"a colonne\", in virt\u00f9 della compartimentazione delle facce della cassa funeraria mediante un'architettura ad edicole definite da una trabeazione che poggia per l'appunto su piccole colonne di tipo corinzio con scanalatura obliqua. \nPi\u00f9 in dettaglio questo tipo di manufatto (come nell'esemplare di Melfi si coglie in modo chiarissimo) \u00e8 caratterizzato dalla presenza di sei colonne sui lati lunghi della cassa e quattro su quelli corti. Le colonne cos\u00ec definiscono cinque o tre nicchie su ogni lato (a seconda se lungo o corto). Le nicchie centrali e quelle esterne dei lati lunghi hanno struttura ad edicola: l'edicola centrale culmina in un frontone a timpano mentre le due esterne dei lati lunghi sono sormontate da un arco. La volticella delle edicole \u00e8 a forma di conchiglia. \nLe nicchie che non hanno coronamento ad edicola sono definite da un architrave dall'andamento concavo (concavit\u00e0 che consente l'inserimento di una statua) che poggia sul colonnato corinzio. \nNelle nicchie, tanto in quelle ad edicola quanto in quelle degli intercolunni, compaiono delle statue in alto rilievo: si tratta di divinit\u00e0 ed eroi che nel caso melfitano restano in parte di dubbia identificazione. Nella nicchia centrale del lato breve \u00e8 raffigurata la porta dell'Ade, l'oltretomba del mondo greco-romano. \nLa struttura architettonica che circonda la cassa funebre sin qui descritta probabilmente riproduce illusionisticamente e in piccolo formato un \"Heroon\", cio\u00e8 un tempietto sepolcrale che nell'antica Grecia ospitava la tomba di un eroe. Nell'uso orientale questa tipologia di sarcofagi, proprio per il richiamo allusivo ad un tempio, era destinata ad una collocazione all'aperto per lo pi\u00f9 sul ciglio della strada. In occidente, come dimostrano proprio le circostanze di ritrovamento di quello di Melfi, essi vennero riadattati ai costumi locali e quindi inseriti in ambienti funerari al chiuso. \nCompletano l'ornato della cassa numerosi elementi decorativi di vario motivo e di raffinatissima esecuzione. \u00c8 stato osservato che questo apparato presenta punti di contatto con quello di varie architetture reali della regione anatolica: tra i diversi esempi di tali corrispondenze evidenziate dagli studi si annoverano anche le decorazioni della facciata della celebre biblioteca di Efeso. \nLa cassa funebre \u00e8 infine sormontata da un coperchio che generalmente - e il caso di Melfi non fa eccezione - \u00e8 costituito dalla riproduzione di una \"kline\", cio\u00e8 un letto da convivio, ove vi sono uno o pi\u00f9 defunti (non di rado una coppia coniugale, ma evidentemente non in quello melfitano ove compare solo una donna).\nSpesso infatti questi sarcofagi erano utilizzati per la sepoltura di pi\u00f9 persone dello stesso gruppo familiare: anche quello di Melfi ha in realt\u00e0 due vani interni per la deposizione di altrettanti cadaveri (\u00e8 quindi bisomo): dentro per\u00f2 vi vennero trovati i resti di un solo defunto.\nLa \"kline\".\nSul letto del sarcofago di Melfi \u00e8 adagiata una donna di et\u00e0 ancor giovane per quanto difficilmente determinabile. La donna \u00e8 sdraiata sul letto, dormiente (quindi ancora viva) ed \u00e8 leggermente reclinata su un fianco. Poggia la guancia su dei cuscini e volge il viso verso l'osservatore. Il braccio destro \u00e8 disteso e nella mano v'\u00e8 una ghirlanda di fiori. L'altro braccio poggia sul cuscino.\nLa posizione completamente sdraiata del giacente \u00e8 piuttosto peculiare: di solito nei sarcofagi della medesima classe di quello di Melfi le figure sulla \"kline\" sono invece sedute sul letto, partecipi all'ideale banchetto di commiato dalla vita. \nAi piedi della donna v'era un cane di piccola taglia di cui oggi restano solo i piedi. Alla testa del letto vi \u00e8 invece un erote alato, in stato di conservazione frammentario, privo di testa e braccia. Si rileva comunque che l'amorino teneva con la destra una ghirlanda e con l'altra mano una fiaccola rovesciata: di entrambe se ne vedono i resti sul coperchio del sarcofago in corrispondenza di ci\u00f2 che resta delle braccia dell'erote. \nCome spiega Erwin Panofsky, il sonno della giacente, in quanto condizione reversibile e non implicante il definitivo annullamento dell'essere, \u00e8 una sublimazione della morte. Lo stesso grande storico dell'arte, tra i non molti esempi coevi di sarcofagi ove il defunto \u00e8 dormiente, scorge in quello di Melfi l'esemplare nel quale la pietosa edulcorazione della morte in un sereno riposo \u00e8 espressa nel modo pi\u00f9 nobile. La fiaccola capovolta dell'erote tuttavia, allegoria dello spirare della vita, rivela la ferale natura del sonno della donna distesa.\nParticolarmente significativa \u00e8 l'acconciatura della giacente, con i capelli ripartiti in bande ondulate, raccolti in uno chignon sulla nuca e con il lobo dell'orecchio scoperto. La foggia della capigliatura infatti \u00e8 l'elemento che ha consentito a Richard Delbrueck di datare con estrema precisione il sarcofago. Rilevando la forte somiglianza della pettinatura della donna di Melfi con quella che si osserva in alcune monete raffiguranti le imperatrici della dinastia antonina Faustina Minore e Lucilla, databili intorno al 165-170 d.C., l'archeologo colloc\u00f2 in quello stesso periodo temporale anche il sarcofago melfitano. Del resto, osserva il Delbrueck, l'effige della donna sulla \"kline\" non \u00e8 propriamente un ritratto fisionomico e dal vero: dagli esempi messi a disposizione dalla monetazione imperiale \u00e8 quindi stata ripresa non solo la pettinatura ma pi\u00f9 in generale un tipo muliebre, al fine di sottolineare l'alto rango sociale della persona che sarebbe stata sepolta nel sarcofago. Queste argomentazioni, e la conseguente datazione dell'opera, sono state costantemente accettate dagli studi successivi.\nAnche la \"kline\", come la cassa, \u00e8 elegantemente decorata. Spicca in questo senso il fregio della parte anteriore, posto sotto il letto, su cui compare un corteo di animali marini fantastici che lottano tra loro.\nLa decorazione della cassa: interpretazione iconografica.\nSulla cassa funeraria sono scolpite quindici figure: cinque su ognuno dei lati lunghi, tre nel lato breve sinistro, corrispondente ai piedi della \"kline\" e due sul lato breve opposto, al centro delle quali vi \u00e8 la gi\u00e0 menzionata porta dell'Ade. \nL'individuazione di quale sia il personaggio raffigurato in ogni singola statua dei lati lunghi \u00e8 piuttosto incerta e sono state proposte diverse ipotesi identificative. Sulla base dei soggetti che si \u00e8 ritenuto di riconoscere in queste sculture si \u00e8 tentato altres\u00ec di fornire delle interpretazioni circa il significato allegorico ed escatologico della decorazione della cassa. \nL'interpretazione di Richard Delbrueck.\nLa prima proposta di decodificazione del significato della decorazione del sarcofago \u00e8 quella di Richard Delbrueck. In questa lettura la chiave interpretativa starebbe nelle figure femminili al centro del lato frontale, del lato posteriore e di quello breve a sinistra (il lato breve di destra, come rilevato, al centro presenta l'ingresso degli inferi). Per l'archeologo queste tre figure vanno individuate: in Kore, al centro del fronte, cio\u00e8 Persefone (o alla latina Proserpina), in Afrodite, la scultura centrale del retro e, nel lato sinistro, la donna raffigurata sarebbe infine Elena.\nSecondo questa tesi, la considerazione che consente di riconoscere Venere al centro del lato posteriore \u00e8 la riconducibilit\u00e0 di questa figura al prototipo scultoreo classico noto come Venere di Capua, cio\u00e8 dell'Afrodite che si specchia in uno scudo ovvero, variante dello stesso tipo, che scrive sullo scudo. Modello iconografico che veicola un'apoteosi di Venere: lo scudo in cui ella si riflette (o iscrive il suo nome) \u00e8 quello di Marte, il dio della guerra che la dea ha sconfitto e disarmato con la forza dell'amore e della seduzione sensuale.\nLa donna al centro del lato sinistro \u00e8 invece individuata in Elena in quanto l'intera composizione di questa faccia della cassa raffigurerebbe l'episodio della guerra di Troia del ratto del Palladio. A sinistra della donna compare infatti Ulisse, identificato dalla barba e dal caratteristico pileo, mentre il personaggio maschile di destra \u00e8 Diomede, cio\u00e8 l'eroe greco che materialmente si impossess\u00f2 del Palladio con l'aiuto di Ulisse e di Elena. Pi\u00f9 generica invece \u00e8 l'argomentazione fornita circa le ragioni della identificabilit\u00e0 di Persefone al centro del fronte. \nPer il Delbrueck le tre figure muliebri centrali - ed \u00e8 questo per lo studioso il significato ultimo dell'apparato scultoreo della cassa - sarebbero altrettante eroizzazioni della defunta giacente sulla \"kline\". \nCirca le restanti figure, nella visione dello studioso tedesco, esse avrebbero una funzione secondaria, sostanzialmente sarebbero dei riempitivi decorativi, forse derivanti da celebri prototipi scultorei classici. Cionondimeno anche per alcune di queste sculture vengono formulate delle ipotesi identificative. E cos\u00ec nella prima figura del fronte (leggendo da sinistra), sotto l'edicola ad arco, \u00e8 da individuarsi Apollo, riconoscibile perch\u00e9 raffigurato nell'atto di suonare la cetra, quindi un Apollo citaredo. Nell'edicola a destra del fronte sarebbe invece raffigurato Ade, cio\u00e8 il dio dell'oltretomba. Le due figure maschili intermedie (la seconda e la quarta della faccia frontale, cio\u00e8 un guerriero nudo e l'uomo che indossa l'himation) restano invece senza nome in quanto prive di univoci attributi qualificativi.\nQuanto al lato posteriore, le due figure alla destra di Venere sono identificate in Meleagro, nella nicchia ad arco - individuato dalla protome a testa di cinghiale ai suoi piedi, ovvio riferimento al mito del cinghiale calidonio - e, nell'intercolumnio, in Artemide, indicata come tale dalle diverse protomi ferine e dalla lancia sullo sfondo che alluderebbero alla caccia, attivit\u00e0 prediletta dalla dea. Assai pi\u00f9 incerte invece le indicazioni sulle figure a sinistra di Venere: la giovane donna nell'edicola \u00e8 qualificata come una generica supplicante, solo dubitativamente proposta come Alcmena, mentre il guerriero dell'intercolumnio, come il suo gemello del lato opposto, rimane senza nome. \nInfine nel lato breve destro Delbrueck scorge una raffigurazione di senso pi\u00f9 strettamente escatologico: affiancano la porta dell'Ade un'offerente (la figura femminile), che svolge una funzione votiva ed Hermes psychopompos, la figura maschile, cio\u00e8 Hermes nel ruolo di accompagnatore delle anime dei defunti nell'aldil\u00e0.\nLe argomentazioni di Richard Delbrueck sul contenuto dei lati brevi della cassa sono state accettate sostanzialmente in modo unanime dagli studi successivi, mentre per i lati lunghi sono state avanzate ipotesi ricostruttive differenti.\nL'interpretazione di Hans Wiegartz.\nHans Wiegartz, altro insigne archeologo tedesco, elabor\u00f2 alcune precisazioni rispetto alle prime conclusioni del Delbrueck. Egli accetta le ipotesi identificative di quest'ultimo per i tre personaggi principali del lato anteriore - cio\u00e8 quelli contenuti dalle edicole: Apollo a sinistra, Persefone al centro e Ade a destra - ma puntualizza il senso del rapporto che li lega tra loro.\nSecondo questa tesi, Persefone, che viveva met\u00e0 anno nel mondo terreno e l'altra met\u00e0 negli inferi, \u00e8 da leggersi quale elemento di congiunzione tra il regno dei vivi e quello dei morti, cio\u00e8 tra la luce e le tenebre rispettivamente simboleggiate da Apollo, dio del sole, a sinistra, e da Ade, signore dell'oltretomba, a destra. \nLe figure intermedie poste negli intercolumni architravati, per connessione alle figure principali, sono associate dal Wiegartz ai rispettivi regni di Apollo e di Ade, anche se la mancanza di attributi distintivi lascia vaga la loro identit\u00e0. Il giovane tra Persefone e Ade - la quarta statua del fronte - (quindi elemento della parte infera) viene ipotizzato quale raffigurazione di un dio eleusino - che contributi successivi propongono come Eubuleo - che quindi a sua volta fa da elemento di congiunzione tra Kore ed Ade, essendo i misteri eleusini connessi al mito del rapimento di Persefone da parte del re dell'oltretomba. Il Wiegartz, come Delbrueck, non riesce a dare nessuna identit\u00e0 al guerriero nudo tra Apollo e Persefone (cio\u00e8 la seconda scultura del fronte). \nIl significato escatologico del lato principale, la cui chiave \u00e8 il mito di Kore, rinvia in ultima analisi alla ciclicit\u00e0 tra la vita e la morte.\nAnche per il lato posteriore \u00e8 accolta l'individuazione della figura al centro, cio\u00e8 Venere, ma, in questa seconda visione si ritiene di affiancare a Meleagro, non gi\u00e0 Artemide, bens\u00ec Atalanta, cui parimenti si confanno gli attributi relativi alla caccia, ma che con Meleagro ha un pi\u00f9 significativo legame dato il tragico amore che un\u00ec i due, a causa del quale Meleagro mor\u00ec. Wiegartz, per la mancanza di segni distintivi, non formula un'ipotesi identificativa delle restanti due figure del retro del sarcofago (a sinistra di Afrodite), ma altri studi, seguendo la stessa linea interpretativa, hanno supposto che possa trattarsi di Laodamia e Protesilao, che come Atalanta e Meleagro furono legati da un amore tragico causa, questa volta, della morte dell'elemento femminile della coppia, Laodamia, in una sorta di simmetria inversa alla coppia di destra (Atalanta-Meleagro) dove la passione sventurata porta alla morte del principe calidonio.\nWiegartz inoltre ipotizz\u00f2 che alcune figure della cassa fossero derivazioni di modelli pittorici piuttosto che scultorei. Una decisa conferma a questa intuizione si \u00e8 poi trovata nella evidente vicinanza tra il Meleagro del sarcofago e la raffigurazione del medesimo eroe in un affresco pompeiano che con ogni probabilit\u00e0 \u00e8 una ripresa dello stesso prototipo pittorico da cui deriva anche la figura di Melfi.\nL'interpretazione di Michael Strocka.\nMolto diversa \u00e8 la lettura fornita successivamente da un altro autorevole archeologo tedesco, Volker Michael Strocka. Questi ritenne insoddisfacenti le precedenti ipotesi interpretative partendo dalla considerazione che esse trascuravano un elemento viceversa accentuato nella decorazione del sarcofago di Melfi, come la frequente apparizione di armi che sembrerebbero poco attinenti ad alcune delle ipotesi sin l\u00ec formulate circa l'identit\u00e0 di varie figure della cassa. \nSul lato anteriore in primo luogo apparirebbe poco comprensibile l'attributo di una spada per la figura che si \u00e8 pensato di identificare in Ade e lo stesso per la figura di giovane che lo affianca (il presunto dio eleusino) che ha alle spalle scudo ed armi e ai suoi piedi un elmo. Anche la figura centrale ha dietro di s\u00e9 uno scudo (tra due alberelli), attributo che non sembra coerente con l'ipotesi che costei sia Persefone.\nSulla scorta di queste osservazioni, Strocka rilesse in profondit\u00e0 il sarcofago melfitano. La figura dell'edicola centrale del lato frontale non sarebbe, come sino ad allora ritenuto, Kore, bens\u00ec Teti madre di Achille. A destra di costei sarebbe raffigurato proprio Achille, ancora ragazzo, e, nella nicchia all'estrema destra della faccia frontale, non gi\u00e0 Ade, ma Agamennone. Le figure a sinistra di Teti, infine, andrebbero individuate in Apollo (nell'edicola) e Marte, (il guerriero nell'intercolumnio). \nSecondo questa lettura a destra dell'edicola centrale del fronte si farebbe allusione all'episodio di Achille a Sciro, dove Teti, per sottrarre suo figlio alla guerra di Troia, aveva voluto che l'eroe ancora adolescente si nascondesse: la figura di Agamennone, capo dei Greci nella lotta contro i Troiani, simboleggerebbe quindi la scelta che a Sciro Achille, una volta scoperto, deve compiere: rimanere presso Licomede, a godere degli agi della corte e dei piaceri sensuali con le figlie del re, oppure seguire Agamennone ed andare incontro alla gloria che render\u00e0 eterno il suo nome, ma al tempo stesso ne comporter\u00e0 la morte. \nConforterebbe questa lettura la circostanza che in alcuni sarcofagi dedicati all'episodio di Achille a Sciro - tra i quali particolarmente eloquente \u00e8 un sarcofago della met\u00e0 del III secolo conservato al Louvre - \u00e8 presente anche Agamennone raffigurato in termini molto vicini alla figura melfitana. \nIl senso dell'allegoria del fronte rimanderebbe pertanto, secondo la lettura di Strocka, alla scelta tra \"b\u00edos the\u00f4r\u00eatik\u00f3s\" (la vita contemplativa) - rimanere a Sciro - e \"b\u00edos pragm\u00e1ticos\" (vita attiva) - partire per la guerra di Troia. Apollo - colui cui sono consacrate le muse - e Marte - dio della guerra - sono le rispettive epitomi di queste scelte. \nLo scudo alle spalle di Teti sarebbe dunque quello che ella chiese ad Efesto di forgiare per Achille: bench\u00e9 Teti avesse cercato di sottrarre suo figlio alla guerra, il destino per il quale l'eroe \u00e8 nato \u00e8 ineluttabile e la nereide infine non pu\u00f2 che assecondarlo come simboleggiano sia il dono dello scudo divino, ma anche i due piccoli arbusti sullo sfondo della nicchia centrale che sarebbero delle fronde di alloro, simbolo di gloria. \nLa rilettura dello Strocka investe anche il retro della cassa: lo studioso condivide l'identificazione in Venere della figura centrale e della coppia Atalanta e Meleagro alla destra di lei, ma propone di individuare nella coppia a sinistra di Afrodite ancora Achille (che quindi comparirebbe due volte nella decorazione del sarcofago) e Briseide. Saremmo di nuovo di fronte ad un dilemma esistenziale: la scelta tra un quieto amore domestico ma privo di passione e di gloria, cio\u00e8 quello che Achille avrebbe potuto avere da Briseide da egli fatta schiava come preda di guerra, ed un amore, quello tra Atalanta e Meleagro, eroico e tragico.\nAlle luce di questa revisione del significato dell'apparato scultoreo del sarcofago, Strocka giunge alla conclusione che i miti raffigurati sui lati lunghi della cassa funeraria allegorizzino vicende della vita della defunta giacente sulla \"kline\": e cos\u00ec la storia di Achille potrebbe far pensare che la donna di Melfi in vita abbia dovuto piangere un giovane figlio morto in guerra, mentre il mito di Atalanta e Meleagro ad una possibile vedovanza.\nL'interpretazione di Olivia Ghiandoni.\nIl pi\u00f9 recente tentativo di lettura del sarcofago \u00e8 quello formulato da Olivia Ghiandoni in un approfondito studio monografico sul monumento funebre di Melfi pubblicato nel 1995. L'assunto di base di questa ulteriore analisi \u00e8 che l'attuale allestimento del sarcofago non sia corretto, nel senso che quello che ora si presenta come il lato frontale sarebbe in realt\u00e0 il retro della cassa (e viceversa); parimenti invertita sarebbe anche la posizione dei lati brevi. Tale ribaltamento dipenderebbe dalla circostanza che al momento della scoperta del reperto il coperchio del sarcofago (la \"kline\") fu sollevato per ispezionarne l'interno. Quando poi il sarcofago venne richiuso, per errore la \"kline\" sarebbe stata rimontata \"alla rovescia\" (cio\u00e8 invertendo la posizione dei piedi e della testa della giacente). In questo modo quello che originariamente era il lato frontale \u00e8 venuto a trovarsi collocato sulla parte posteriore del monumento e allo stesso modo si \u00e8 invertita anche la posizione dei lati corti. \nIn effetti, il dubbio che potesse esservi stato questo errore nella ricomposizione del monumento si era gi\u00e0 affacciato negli studi precedenti, soprattutto in considerazione del fatto che in tutti gli esemplari noti di sarcofagi dello stesso genere di quello melfitano il lato breve con la porta dell'Ade si trova ai piedi del giacente, mentre a Melfi \u00e8 sul lato che corrisponde alla testa della defunta. Inoltre, anche la descrizione del monumento fatta da Giulio Minervini nel 1856 sembra indicare quale lato principale (cio\u00e8 quello frontale) il lato lungo che oggi appare come posteriore. Cionondimeno nella letteratura anteriore di fatto si prese per buono l'allestimento col quale tuttora il monumento si presenta. \nLa Ghiandoni viceversa sposa con decisione la tesi del rovesciamento, aggiungendo agli argomenti gi\u00e0 noti la pubblicazione di uno schizzo sino ad allora inedito buttato gi\u00f9 durante le prime ricognizioni del sito di ritrovamento del sarcofago. Nel disegnino ottocentesco il lato frontale \u00e8 per l'appunto quello che oggi vediamo sul retro della cassa. Inoltre la studiosa ritiene che l'assunto sia dimostrato anche da una considerazione di carattere iconografico: la figura di Venere ha la stessa pettinatura della donna della \"kline\" e ai suoi piedi vi \u00e8 un erote con la fiaccola capovolta che ricalca quello posto alla testa del letto funebre. Queste corrispondenze implicano che la giacente si identifichi prima di tutto con tale dea e che quindi il lato principale sia proprio quello su cui insiste questa divinit\u00e0 (che oggi invece appare sul retro).\nFatta questa precisazione, sono accettate le ipotesi identificative fatte dallo Strocka per le sculture della faccia che per la Ghiandoni \u00e8 quella frontale, cio\u00e8 le coppie Meleagro-Atalanta e Achille-Briseide - ed ovviamente Venere al centro - ma si ritiene che la loro presenza abbia un significato diverso da quello proposto dallo studioso tedesco. Quindi non si assisterebbe alla scelta tra un amore ancillare e un amore eroico, ma si sarebbe dinnanzi alla rappresentazione di due amori tragici, che in entrambi i casi si concludono con la morte in battaglia dell'eroe maschile, spinto a prendere le armi, fatalmente, dalla donna amata. \nUna variante del mito di Meleagro narra, infatti, che questi sia ritornato in guerra per la sua patria, trovando la morte, perch\u00e9 implorato da sua moglie Cleopatra. \nQuanto all'altra coppia si osserva che nelle Eroidi di Ovidio \u00e8 Briseide che con una lettera esorta Achille a riprendere la lotta contro i Troiani. \nAl centro vi \u00e8 quindi Afrodite che trionfa in quanto \u00e8 l'amore per le proprie donne la causa prima della morte di questi eroi. Apoteosi femminile suggellata dall'atto della dea di scrivere il suo nome nello scudo di Marte, secondo la consolidata iconografia della Venere vincitrice. \nLa studiosa individua anche un'ulteriore connessione tra le due coppie del lato (in questa lettura) frontale\u02d0 entrambi gli eroi maschili muoiono per mano di Apollo. \u00c8 Febo infatti - che nella succitata versione del mito - uccide Meleagro, cos\u00ec come \u00e8 questa stessa divinit\u00e0 a guidare la freccia di Paride verso il tallone di Achille. \nQuanto al significato dell'altro lato lungo, che per questa tesi \u00e8 quello posteriore, \u00e8 condivisa la visione dello Strocka per le figure principali - quelle nelle edicole -, cio\u00e8 Apollo, Teti e Agamennone, ma il re di Micene e Febo - possibile nesso con il tema del fronte - starebbero l\u00ec in quanto acerrimi nemici di Achille.\nAchille che anche tale ipotesi interpretativa vede presente pure su questo lato della cassa, oltre che su quello opposto, ma che \u00e8 qui individuato nel guerriero nudo a fianco di Apollo (che per Strocka \u00e8 invece Marte). Apollo inoltre poggia i piedi su uno scudo che potrebbe identificarsi con quello del condottiero Mirmidone. Quanto alla restante figura, il giovane con l'himation, esso \u00e8 indicato come Efesto, cio\u00e8 la divinit\u00e0 che forgi\u00f2 le armi di Achille, compreso il portentoso scudo che forse si vede ai piedi di Febo (artefice della morte dell'eroe) e alle spalle di Teti. \nInfine, le tre donne nelle edicole centrali di ogni lato, Venere, Teti ed Elena, sono tra loro connesse in quanto tutte coinvolte nell'antefatto della guerra di Troia. \u00c8 durante il matrimonio di Teti e Peleo che sorge la contesa tra Atena, Era ed Afrodite per il pomo d'oro della bellezza. Disputa rimessa al giudizio di Paride, principe troiano cui Venere, per ottenere la vittoria, offre l'amore della pi\u00f9 bella della mortali, cio\u00e8 Elena regina di Sparta. Concatenazione di eventi che per l'appunto ha come esito la guerra di Troia. Il richiamo al fatale conflitto potrebbe ulteriormente alludere ai miti sulla nascita di Roma: fuggendo da Troia, ormai devastata dagli Achei, Enea approder\u00e0 nel Lazio e porr\u00e0 il seme della stirpe che fonder\u00e0 la Citt\u00e0.\nIpotesi sulla committenza.\nNello studio del 1995 Olivia Ghiandoni prova a formulare anche un'ipotesi circa l'identificazione dei committenti del sarcofago di Melfi. Si \u00e8 osservata la pregnante connessione iconografica evidenziata in quel contributo tra la figura della giacente e la Venere con lo scudo al centro del lato che si presume frontale. Come costantemente rilevato negli studi archeologici sul manufatto, la Venere del monumento funebre lucano \u00e8 una derivazione della Venere di Capua, tipo scultoreo del quale alcune imperatrici antonine fecero uso con scopi propagandistici.\nSecondo la Ghiandoni, l'inserimento nel sarcofago di questo stesso modello di Afrodite, col quale anche la defunta di Melfi - al pari delle consorti degli Antonini - si identifica, potrebbe essere indice di uno stretto legame della committenza dell'opera con la dinastia imperiale. In questo senso \u00e8 quindi formulata la supposizione che la commissione del sarcofago possa essere provenuta da appartenenti alla \"gens Brutia\", stirpe vicinissima agli Antonini al punto che in epoca di poco successiva a quella di realizzazione del sarcofago una rampolla di questa \"gens\", Crispina, spos\u00f2 Commodo, l'ultimo imperatore di quella dinastia. \nI \"Bruttii\" erano infatti di origini lucane, ne sono documentati possedimenti nei pressi di Venosa (zona prossima al luogo di ritrovamento del reperto) e alcuni suoi esponenti avevano avuto incarichi politico-amministrativi in area mediorientale, quindi vicino alla regione di produzione del monumento funerario. \nSi tratta tuttavia solo di un'ipotesi, dichiaratamente tale: a chi sia appartenuto questo raffinatissimo e prezioso manufatto resta allo stato attuale delle conoscenze un mistero, salvo che per l'ovvio ma generico aspetto che non possa che trattarsi della sepoltura di una persona di censo molto alto. A rendere quanto mai ardua la possibilit\u00e0 di identificare la donna del sarcofago vi \u00e8 anche il fatto che il luogo esatto di rinvenimento del reperto non \u00e8 pi\u00f9 noto. Infatti, quando l'opera fu spostata a Melfi, nessuno si preoccup\u00f2 di lasciare precisa traccia del sito di ritrovamento. Resta quindi solo la vaga indicazione della localit\u00e0 rapollese Albero in Piano, area per\u00f2 vasta molti ettari.\nNegli anni settanta del Ventesimo secolo una spedizione archeologica britannica trov\u00f2 proprio in contrada Albero in Piano i resti di una villa romana databili in modo compatibile al sarcofago di Melfi. Anche se il rinvenimento di una dimora magnatizia nella stessa area di ritrovamento del costoso manufatto potrebbe far inferire l'esistenza di un nesso tra i due eventi, dal punto di vista archeologico per\u00f2 non emersero collegamenti pi\u00f9 significativi e probanti tra la scoperta di questo sito e il sarcofago, n\u00e9 si rinvennero elementi che consentissero di identificare i proprietari della \"domus\"."}
{"id": "8003734", "revid": "1873017", "url": "https://it.wikipedia.org/wiki?curid=8003734", "title": "425 5th Avenue", "text": "425 5th Avenue \u00e8 un grattacielo ad uso residenziale situato a New York., nel quartiere Midtown Manhattan sull'isola di Manhattan.\nDescrizione.\nCostruito tra il 2001 e il 2002 e situato sulla Quinta Strada, l'edificio \u00e8 alto 188 metri e con 55 piani. Progettato da Michael Graves, al suo interno si trovano 197 appartamenti. A oggi \u00e8 il novantasettesimo edificio pi\u00f9 alto della citt\u00e0."}
{"id": "8003737", "revid": "486946", "url": "https://it.wikipedia.org/wiki?curid=8003737", "title": "Deputato del Parlamento europeo", "text": ""}
{"id": "8003740", "revid": "287204", "url": "https://it.wikipedia.org/wiki?curid=8003740", "title": "Sektziyat Kaduregel Ness Ziona", "text": "Il Sektziyat Kaduregel Ness Ziona (in ebraico \u05e1\u05e7\u05e6\u05d9\u05d9\u05ea \u05db\u05d3\u05d5\u05e8\u05d2\u05dc \u05e0\u05e1-\u05e6\u05d9\u05d5\u05e0\u05d4), meglio noto come Sektzia Ness Ziona, \u00e8 una societ\u00e0 calcistica israeliana di Ness Ziona.\nMilita nella Liga Leumit, la seconda serie del campionato nazionale.\nOrganico.\nRosa 2019-2020.\n\"Aggiornata al 6 febbraio 2020.\""}
{"id": "8003741", "revid": "1543377", "url": "https://it.wikipedia.org/wiki?curid=8003741", "title": "Stadio Hammadi Agrebi", "text": "Lo stadio Hammadi Agrebi (), noto come stadio olimpico di Rad\u00e8s, \u00e8 uno stadio multiuso di Rad\u00e8s, in Tunisia, situato circa 10\u00a0km a sud-est del centro di Tunisi. Utilizzato per il calcio, il rugby e per l'atletica leggera, ospita le partite interne delle squadre di calcio dell'Esp\u00e9rance di Tunisi, del Club Africain e dello Stade Tunisien. Pu\u00f2 contenere spettatori.\nCostruito dal 1998 al 2001 in vista dei Giochi del Mediterraneo del 2001, copre una superficie di 13 000 metri quadrati. Fu inaugurato il 6 luglio 2001 in occasione della finale di Coppa di Tunisia Hammam Lif-\u00c9toile du Sahel (1-0).\nNell'agosto 2020 ha cambiato nome in onore di Mohamed Ben Rehaiem, noto come Hammadi Agrebi, da poco deceduto. La targa recante il nome di Agrebi \u00e8 stata scoperta il successivo 1\u00ba settembre, tra le proteste di alcuni manifestanti."}
{"id": "8003742", "revid": "486946", "url": "https://it.wikipedia.org/wiki?curid=8003742", "title": "Stade Olympique de Rad\u00e8s", "text": ""}
{"id": "8003745", "revid": "277947", "url": "https://it.wikipedia.org/wiki?curid=8003745", "title": "Yoshua Bertonoff", "text": "Biografia.\nYoshua Bertonoff nacque nel 1879 in Lituania, allora inclusa nell'Impero russo, e recit\u00f2 nel teatro a Vilnius dal 1902 al 1911.\nContinu\u00f2 a recitare e dirigere i palcoscenici in altre citt\u00e0; per un certo periodo diresse il teatro statale russo di Tbilisi in Georgia, dove guid\u00f2 contemporaneamente un teatro amatoriale in lingua yiddish.\nAssieme a Nahum Zemach, che conobbe nel 1912, fu il primo attore ad approfondire il tema della rinascita dell'ebraico biblico come lingua parlata e, indicando nel teatro uno dei pi\u00f9 efficaci strumenti di diffusione della lingua, decise di recitare in ebraico, con una compagnia di dilettanti a Vienna, in occasione del Congresso Sionistico Mondiale del 1913.\nSuccessivamente fu uno dei fondatori di un gruppo di teatro amatoriale ebraico che si esib\u00ec nel teatro Sholem Aleichem a Mosca.\nCon Zemach, nel 1917, chiese per la Compagnia, denominata Habimah (La ribalta ebraica), la guida dell'attore, regista, insegnante, teorico del teatro Konstantin Sergeevi\u010d Stanislavskij, noto per essere l'ideatore dell'omonimo celebre metodo Stanislavskij.\nBertonoff oltre a recitare lavor\u00f2 anche come regista della prima rappresentazione teatrale della Compagnia Habimah, o Teatro Habimah. \nSia Stanislavskij sia il suo collaboratore e successore Evgenij Bagrationovi\u010d Vachtangov aiutarono il Teatro Habimah ad essere accettato dalle autorit\u00e0 comuniste, e considerarono Bertonoff uno dei loro migliori allievi per la sensibilit\u00e0 d'interprete, per la fedelt\u00e0 agli ideali che professava e per la modestia.\nBertonoff si trasfer\u00ec in Palestina nel 1928, insieme al Teatro Habimah.\nNel 1959, al Teatro Habimah, e a Bertonoff, fu assegnato il Premio Israele, per il teatro.\nBertonoff si dimostr\u00f2 nell'arco della sua carriera un ottimo caratterista, non esit\u00f2 comunque ad interpretare il ruolo di generico negli spettacoli che non richiesero la sua partecipazioni in parti di primo piano.\nFra le sue numerosi interpretazioni si ricordano quelle dei \"Dybbuq\" di An-ski, di \"Tobia il lattivendolo\" di Alejkhem, de \"Il Tartuffo\" di Moli\u00e8re, de \"L'ammutinamento del Caine\" di Herman Wouk.\nBertonoff si rivel\u00f2 un buon regista, fin dagli esordi, ne Il Tartuffo, nei \"Colpevoli innocenti\" di Aleksandr Nikolaevi\u010d Ostrovskij, nel \"Matrimonio\" di Nikolaj Vasil'evi\u010d Gogol', e in commedie del vecchio teatro yiddish, da lui stesso rinverdite.\nLa Sala Bertonoff al Teatro Habimah prende il nome da lui. \nLa figlia di Bertonoff \u00e8 stata la ballerina e coreografa vincitrice del premio Israele, Deborah Bertonoff (1915-2010), e suo figlio \u00e8 stato l'attore e presentatore, Solomon Bertonoff."}
{"id": "8003749", "revid": "1543377", "url": "https://it.wikipedia.org/wiki?curid=8003749", "title": "Kabouter Plop", "text": "Kabouter Plop (\"Lo Gnomo Plop\") \u00e8 l'omonimo protagonista di una serie televisiva per bambini di Studio 100.\nLa serie televisiva \u00e8 diretta da Bart Van Leemputten. La maggior parte degli episodi durano circa cinque minuti e sono ambientati nella locanda del latte di Plop o nella foresta dello Gnomo. Le storie spesso coinvolgono gli scherzi di Kabouter Klus. Ogni episodio inizia con Plop che giace a letto e ripassa quello che \u00e8 successo il giorno passato. La maggior parte degli episodi contiene una morale.\nIl 17 febbraio 2007, la serie Lo Gnomo Plop ha fatto la sua comparsa nel Belgio francofono."}
{"id": "8003756", "revid": "767487", "url": "https://it.wikipedia.org/wiki?curid=8003756", "title": "Nel paese dei ranocchi", "text": "Nel paese dei ranocchi \u00e8 un cortometraggio animato diretto da Antonio Rubino nel 1942; oltre a essere stato il primo cartone animato a colori prodotto in Italia, venne premiato alla 10\u00aa Mostra internazionale d'arte cinematografica di Venezia.\nCritica.\nVenne definito \u00ab\"un felicissimo disegno animato frutto della policroma fantasia di Antonio Rubino\"\u00bb\u201d."}
{"id": "8003787", "revid": "1873017", "url": "https://it.wikipedia.org/wiki?curid=8003787", "title": "The Epic (grattacielo)", "text": "Il The Epic \u00e8 un grattacielo ad uso residenziale di New York.\nCaratteristiche.\nCostruito tra il 2005 e il 2007, l'edificio \u00e8 alto 187 metri e con 58 piani. Al suo interno presenta 460 stanze suddivise in un centinaio di appartamenti di lusso e un parcheggio sotterraneo da 90 posti auto. A oggi \u00e8 il novantanovesimo edificio pi\u00f9 alto della citt\u00e0."}
{"id": "8003796", "revid": "287204", "url": "https://it.wikipedia.org/wiki?curid=8003796", "title": "Harrer", "text": ""}
{"id": "8003803", "revid": "716642", "url": "https://it.wikipedia.org/wiki?curid=8003803", "title": "Diadi\u00e9 Diarra", "text": "Carriera.\nClub.\nHa giocato con vari club tra la quarta e la quinta divisione francese.\nNazionale.\nHa esordito in nazionale nel 2017; ha partecipato alla Coppa d'Africa sia nel 2019 (prima partecipazione di sempre della Mauritania al torneo) che nel 2021."}
{"id": "8003807", "revid": "124123", "url": "https://it.wikipedia.org/wiki?curid=8003807", "title": "Eppa Rixey", "text": "Carriera.\nRixey gioc\u00f2 per 21 stagioni nella MLB con i Philadelphia Phillies e i Cincinnati Reds dal 1912 al 1933. In carriera stabil\u00ec il record della National League per vittorie da parte di un lanciatore mancino con 266 finch\u00e9 fu superato da Warren Spahn nel 1959.\nRixey frequent\u00f2 la University of Virginia dove ebbe successo come lanciatore. Fu scoperto dall'arbitro Cy Rigler, che lo convinse a firmare direttamente per i Phillies, senza passare per le minor league. I suoi anni a Filadelfia furono segnati dalla scarsa consistenza delle prestazioni: vinse 22 gare nel 1916 ma guid\u00f2 anche la lega per due volte in sconfitte. Nel 1915, i Phillies disputarono le World Series e Rixey perse la sua unica apparizione nella serie di finale. Dopo essere stato scambiato con i Reds prima della stagione, vinse 20 o pi\u00f9 partite per tre volte, guidando la lega con 25 nel 1922 e facendo registrare otto stagioni consecutive con pi\u00f9 vittorie che sconfitte. Le sue prestazioni iniziarono a calare nel 1929 quando ebbe un bilancio di 10-13 e una media PGL di 4.16. Lanci\u00f2 per altre quattro stagioni prima di ritirarsi nel 1933."}
{"id": "8003809", "revid": "767487", "url": "https://it.wikipedia.org/wiki?curid=8003809", "title": "Og (personaggio biblico)", "text": "Og \u00e8 un personaggio biblico introdotto nel Libro dei Numeri. Era un potente re amorreo che dominava la ricca regione transgiordanica del Basan, prima che gli Israeliti, sotto la guida di Mos\u00e8, la conquistassero. Nel terzo capitolo del Deuteronomio Og viene descritto come l'ultimo superstite dei \"Refaim\", una stirpe di giganti.\nNel racconto biblico.\nBasan, il regno di Og, si estendeva a nord di quello di Sicon, un altro re amorreo della Transgiordania prima dell'arrivo degli Israeliti. Le principali roccaforti erano Astarot ed Edrei (l'odierna Dar'a, in Siria). Era un territorio ricco, noto in particolare per l'allevamento di bovini (nell'Antico Testamento si fa pi\u00f9 volte riferimento ai \"buoi del Basan\").\nLa sua vicenda, raccontata nel Libro dei Numeri e poi ricordata numerose altre volte nella Bibbia, \u00e8 parallela a quella del re Sicon. Gli Israeliti, guidati da Mos\u00e8 nell'Esodo dall'Egitto e poi nella peregrinazione di quarant'anni nel deserto, si diressero verso il Giordano, con lo scopo di guadarlo e poi invadere la terra di Canaan. Trovandosi sul loro percorso il regno di Sicon, gli chiesero l'autorizzazione per attraversare il suo dominio in pace, ma quello rispose attaccando battaglia contro di loro e finendo sconfitto e ucciso, assieme a tutta la sua gente. Og radun\u00f2 quindi a sua volta l'esercito per scendere in guerra contro Israele e fin\u00ec a sua volta ucciso, con tutto il suo regno conquistato. Gli Israeliti in questo modo si assicurarono il possesso della Transgiordania, in vista della successiva invasione della Terra Promessa. Questa regione fu assegnata alle trib\u00f9 di Ruben, Gad e a met\u00e0 della trib\u00f9 di Manasse, mentre le altre si spartirono le terre ad ovest del Giordano.\nGigante.\nNella Bibbia Og viene chiamato l'ultimo superstite dei Refaim, una stirpe di giganti. Il suo letto era di ferro (materiale che all'epoca dell'Esodo era sconosciuto agli Ebrei), lungo nove cubiti e largo quattro (ca. 4,05 x 1,80 m), e sarebbe poi stato trasportato nella citt\u00e0 di Rabba degli Ammoniti. In Amos 2,9 Og viene descritto alto come i cedri e forte come le querce.\nLa storia della sua caduta viene raccontata con altri particolari nel Talmud. Ivi Og tenta di sradicare un'intera montagna per seppellire l'accampamento israelita, ma l'intervento di Dio gliela fa cadere sulle spalle ed egli rovina al suolo, morendo.\nNel Corano Og non viene menzionato, ma la mitologia islamica lo conosce sotto il nome 'Uj ibn Anaq. Anaq, di cui il gigante \u00e8 detto figlio, \u00e8 un'altra figura mitologica, una malvagia figlia di Adamo ed Eva dalle fattezze mostruose, che partor\u00ec il figlio generato da una relazione incestuosa. Il gigante riusc\u00ec a sopravvivere al Diluvio universale, ma fin\u00ec poi ucciso da Mos\u00e8."}
{"id": "8003824", "revid": "486946", "url": "https://it.wikipedia.org/wiki?curid=8003824", "title": "Uno spiacevole episodio", "text": ""}
{"id": "8003829", "revid": "1793900", "url": "https://it.wikipedia.org/wiki?curid=8003829", "title": "Ottawa Rough Riders", "text": "Gli Ottawa Rough Riders erano una squadra di Football Canadese di Ottawa, Ontario, fondata nel 1876. Avendo la nomina di una squadre canadesi pi\u00f9 vecchie, gli Ottawa Rough Riders hanno vinto la Grey Cup nove volte."}
{"id": "8003830", "revid": "295921", "url": "https://it.wikipedia.org/wiki?curid=8003830", "title": "Roberto Sgrilli", "text": "Biografia.\nStudia all'accademia di belle arti; esordisce nel 1915 come illustratore per alcuni editori collaborando alle riviste \"Mondo umoristico\" e \"Numero;\" dal 1923 realizza per \"Il Balilla\" storie a fumetti con un personaggio di sua invenzione, Sognino, e dal 1925 collabora soprattutto col \"Corriere dei Piccoli\" per il quale disegna storie col personaggio di Fanfarino, esordito nel 1934, e di Formichino, che verr\u00e0 pubblicato dal 1936 al 1941 e poi ripreso da Sergio Asteriti negli anni cinquanta; collabora anche con la rivista \"Il Cartoccino dei Piccoli\"; realizza negli anni inoltre le illustrazioni per oltre un centinaio di libri per ragazzi.\nDipinge anche quadri ed espone in mostre personali negli anni venti e trenta in varie citt\u00e0 italiane.\nNegli anni quaranta realizza alcuni cortometraggi animati come \"Il barone di M\u00fcnchhausen\" (1941) e \"Anacleto e la faina\" (1942) per il quale venne premiato alla 10\u00aa Mostra internazionale d'arte cinematografica di Venezia.\nFilmografia.\nCortometraggi"}
{"id": "8003832", "revid": "539155", "url": "https://it.wikipedia.org/wiki?curid=8003832", "title": "Anna Zofia Sapieha", "text": "Biografia.\nInfanzia.\nEra la figlia del principe Aleksander Antoni Sapieha, e di sua moglie, Anna Jadwiga Sapie\u017cyna. Trascorse l'infanzia e giovent\u00f9 a Teofipol, Radzy\u0144, Parigi e Vilnius.\nMatrimonio.\nSpos\u00f2, il 29 settembre 1817 a Radzy\u0144, Adam Jerzy Czartoryski (1770-1861), figlio di Adam Kazimierz Czartoryski e di Izabela Fleming Czartoryska. Ebbero quattro figli.\nImportanza sociale.\nIn Francia, al H\u00f4tel Lambert, partecipava ad attivit\u00e0 sociali e organizzava numerosi eventi di beneficenza. Nel 1834, fond\u00f2 la societ\u00e0 caritatevole delle donne polacche, che gest\u00ec fino alla sua morte.\nMorte.\nLa Principessa mor\u00ec il 24 dicembre 1864 a Montpellier.\nDiscendenza.\nAnna Zofia e Adam Jerzy Czartoryski ebbero quattro figli:"}
{"id": "8003860", "revid": "287204", "url": "https://it.wikipedia.org/wiki?curid=8003860", "title": "Kilmarnock Football Club 2018-2019", "text": "Questa voce raccoglie le informazioni riguardanti il Kilmarnock Football Club nelle competizioni ufficiali della stagione 2018-2019.\nRosa.\n\"Rosa aggiornata al 31 gennaio 2019.\""}
{"id": "8003863", "revid": "137928", "url": "https://it.wikipedia.org/wiki?curid=8003863", "title": "Galesso (Tracia)", "text": ""}
{"id": "8003864", "revid": "1851848", "url": "https://it.wikipedia.org/wiki?curid=8003864", "title": "Annalisa Tardino", "text": "Biografia.\nConsegue la maturit\u00e0 presso il Liceo classico \"V. Linares\" di Licata, e nel 2003 si laurea in giurisprudenza presso l'Universit\u00e0 degli Studi di Palermo.\nNel 2006 si abilita all\u2019esercizio della professione forense, e da allora esercita la professione di avvocato civilista sia nella sua citt\u00e0 natale che a Palermo, occupandosi prevalentemente di problematiche giuslavoriste e di diritti sociali. Sposata, \u00e8 madre di un figlio.\nNel 2010 \u00e8 nominata membro del Comitato di Bioetica dell'azienda ospedaliera A.R.N.A.S Civico di Palermo, per il triennio 2011/2014. \nNel 2011 consegue il titolo di dottore di ricerca in Diritto interno e Diritto Sovranazionale presso la Facolt\u00e0 Giurisprudenza dell\u2019Universit\u00e0 di Palermo, e nel 2018 consegue il master di II livello in \"Diritto e Management dei Servizi Sanitari e Sociosanitari, Ordinamento del Farmaco\" presso l'Universit\u00e0 degli Studi Roma Tre.\nAttivit\u00e0 politica.\nSi presenta alle elezioni amministrative del 10 giugno 2018 come candidata a sindaco di Licata, sostenuta da Noi con Salvini e Fratelli d'Italia. La sua candidatura ottiene 3.473 preferenze pari al 19,69% dei consensi, piazzandosi dietro al candidato Giuseppe Galanti, sostenuto da Forza Italia e da liste civiche, che ottiene il 56,03% dei consensi. A settembre, aderisce ufficialmente alla Lega, e nell\u2019ottobre dello stesso anno costituisce il Circolo della Lega di Licata, di cui assume il ruolo di presidente.\nAlle elezioni europee del 26 maggio 2019, \u00e8 candidata nella Circoscrizione Italia insulare, nella lista Lega - Salvini premier, e risulta eletta al Parlamento europeo con 32.884 preferenze, diventando la candidata leghista pi\u00f9 votata nella sua circoscrizione dopo il capolista Matteo Salvini.\nIl 2 luglio si insedia al Parlamento europeo, e si iscrive al gruppo Identit\u00e0 e Democrazia. \u00c8 membro della commissione Libert\u00e0 civili, giustizia e affari interni (LIBE), e supplente nelle commissioni Pesca e dei Bilanci."}
{"id": "8003886", "revid": "990640", "url": "https://it.wikipedia.org/wiki?curid=8003886", "title": "Richard Delbrueck", "text": ""}
{"id": "8003896", "revid": "466539", "url": "https://it.wikipedia.org/wiki?curid=8003896", "title": "Giulio Rincione", "text": "Biografia.\nDai 12 ai 15 anni frequenta il Conservatorio e si appassiona al mondo dell\u2019arte fin dall\u2019adolescenza. Al liceo, si avvicina al mondo del fumetto e inizia a creare vignette caricaturali. Conseguito il diploma, si iscrive alla Scuola del Fumetto di Palermo e termina gli studi nel 2012. Nello stesso anno, pubblica la sua prima opera, \u201cC\u201d, apparsa sul sito web \"Verticalismi\".\nNel 2012 collabora come colorista con Lelio Bonaccorso e Marco Rizzo su \u201cJan Karski. L\u2019uomo che scopr\u00ec l\u2019olocausto\u201d per Rizzoli Lizard e per piccoli editori Americani. Nel 2013, fonda il progetto indipendente Pee Show, insieme ai fumettisti Francesco Chiappara (Prenzy) e Lucio Passalacqua (Luciop), con la collaborazione di Marco Failla, fumettista e illustratore. A partire dall\u2019esperienza del collettivo, pubblica \u201cStorielline\u201d, una raccolta di racconti brevi. Qui l\u2019autore matura lo stile che caratterizzer\u00e0 il suo lavoro anche successivamente .\nDal 2014 inizia la sua collaborazione con la casa editrice Shockdom, con il primo volume di \u201cNoumeno. Un thriller quantistico\u201d, scritto da Lucio Staiano e Gianluca Caputo. La raccolta si compone di quattro capitoli. La collaborazione con Shockdom si estende a tutto il collettivo Pee Show e, nel 2015, realizza il graphic novel \u201cParanoiae\u201d, di cui Rincione cura sia i testi che i disegni. Nel 2016 pubblica il primo albo della trilogia \u201cPaperi\u201d (paperUgo, paperPaolo, One$), con sceneggiature di Marco Rincione. Questa rappresenta la prima di una serie di collaborazioni con il fratello gemello (\u201cVite di Carta\u201d; \u201cGroucho\u201d, 2017). A giugno dello stesso anno esordisce sulla collana \u201cOrfani\u201d, della Sergio Bonelli Editore, con una serie di tavole sul numero 9 della serie Nuovo Mondo.\nNel 2017 realizza, sui testi del fratello Marco, il graphic novel \u201cVite di carta\u201d. Nello stesso anno, ancora insieme al fratello, presenta al Lucca Comics and Games \u201cLa fine di un giorno qualunque\u201d, penultimo albo della collana \u201cGroucho\u201d, raccolto in seguito nel cofanetto Grouchomicon. Ha anche lavorato come copertinista per Marsilio Editori (Ivano Porpora, \u201cNudi come siamo stati\u201d, 2017; \u201cL\u2019argentino\u201d, 2018). Realizza le variant di \u201cTorture Garden\u201d 1, 2 e 3, le cover di \u201cTorture Garden\u201d edizione libreria e di \u201cCannibal Family\u201d per Edizioni Inkiostro.\nNel 2018 torna a lavorare per Bonelli, per cui realizza la copertina del numero 21 di Dylan Dog Color Fest (\"Lo scuotibare\") e i disegni del numero 24 (\u201cL\u2019Isola dei morti\u201d, su testi di Michele Monteleone). Nel 2019 esce la sua nuova opera \u2018\u2019Condusse me\u2019\u2019, pubblicata da Shockdom e presentata in anteprima al Napoli Comicon. Nel 2021 realizza un albo della collana \"Dylan Dog Color Fest\"(\"Mr Punch\"),su testi di Giuliano De Feo. Rincione \u00e8 attualmente docente di fumetto e illustrazione presso la Scuola Internazionale di Comics di Napoli. Dal 2019 lavora presso la Walt Disney Company.\nOpere.\nLe opere di Rincione sono accomunate da toni cupi, che si manifestano nei testi attraverso la ricorrenza di temi quali la depersonalizzazione e la solitudine.\nNei suoi fumetti, Batawp fa tipicamente uso della prima persona per narrare attraverso i suoi protagonisti: figure spesso tormentate dal passato o dalla perdita. Le loro storie hanno di rado un lieto fine: il loro racconto pu\u00f2 concludersi in modo cruento e spietato, ma anche lasciare spazio a molteplici interpretazioni.\nIl suo stile grafico \u00e8 ben riconoscibile nelle linee spezzate e nella trama pittorica, evidente anche nelle opere digitali. L\u2019autore esclude quasi totalmente le tinte piatte e modula con attenzione la luce: la sua intensit\u00e0, colore e posizione, infatti, variano a seconda dell\u2019atmosfera che si vuole ricreare.\nIn alcune sue tavole o illustrazioni, Rincione usa la fotografia come punto di partenza per la creazione di texture (come nella copertina di \u201cCondusse me\u201d).\nPremi e riconoscimenti.\nPremio Missaglia Miglior Autore, Treviso Comic Book Festival 2015. Personaggio audace dell\u2019anno, Audaci Awards 2015. \u00c8 stato finalista per i premi \u201cCarlo Boscarato\u201d del Treviso Comic Book Festival nel 2016 e al Napoli Comicon 2017 (Premi Micheluzzi).\nCritica.\nGiulio Rincione ha ricevuto un riscontro positivo da parte del pubblico e dai principali siti italiani di critica fumettistica sin dai suoi esordi.\nIn \"Noumeno\", la rivista \"Nocturno\" riconosce la capacit\u00e0 dell\u2019autore di \u201craccontare un mondo, quello della comunicazione in alcune delle sue declinazioni pi\u00f9 attuali, la politica e il giornalismo, attraverso una trama avvincente che scorre in maniera fluida\u201d.\n\u201cParanoiae\u201d \u00e8 considerato un graphic novel \u201ccoraggioso\u201d, per i suoi temi cupi e l\u2019indagine introspettiva (\"Badcomics\", \"Comicus\", \"Il Bar del Fumetto\" e \"Letture pericolose\").\n\u201cPaperi\u201d \u00e8 una delle opere pi\u00f9 controverse dell\u2019autore. \"Lo Spazio Bianco\" sottolinea lo sviluppo nell\u2019espressivit\u00e0 del segno di Rincione, che riesce a trasmettere una vera e propria sensazione di disagio. In particolare, \"paperPaolo\" \u00e8 definito \u201cscomodo e rischioso\u201d, ma lo consacra come autore di punta di questa generazione.\n\"Lo Spazio Bianco\" individua in \u201cVite di Carta\u201d una certa staticit\u00e0 dei lavori e una scarsa attitudine a costruire una trama articolata, tuttavia consacra questo volume come il migliore dei tre pubblicati per il progetto \u201cTimed\u201d, di cui fa parte, per l\u2019innegabile sensibilit\u00e0, intelligenza e delicatezza. Secondo \"Fumettologica\" l\u2019opera peccherebbe di intellettualismo, per via della sua tendenza a concentrarsi eccessivamente sul flusso di coscienza dei personaggi.\nRispetto alle altre opere, \u201cCondusse me\u201d ha ricevuto un\u2019accoglienza pi\u00f9 dura dalla critica. La redazione di \"BadComics\" nota invece un\u2019evoluzione stilistica dell\u2019autore rispetto alle prime opere."}
{"id": "8003897", "revid": "1573940", "url": "https://it.wikipedia.org/wiki?curid=8003897", "title": "Hylobates abbotti", "text": "Il gibbone del Borneo occidentale (Hylobates abbotti ) \u00e8 un primate endemico del Borneo appartenente alla famiglia degli Ilobatidi.\nDescrizione.\nIl gibbone del Borneo occidentale pu\u00f2 raggiungere un peso di 5,5-6 kg (nelle femmine) o di 5,9-6,4 kg (nei maschi). Presenta una colorazione dai toni grigio medi, con testa e pancia un po' pi\u00f9 scure. Mani e piedi sono dello stesso colore del resto del corpo. I peli sulla parte superiore della testa sono disposti a forma di ventaglio dalla fronte alle spalle e sono molto pi\u00f9 lunghi sopra le orecchie.\nBiologia.\nQuesto primate vive in foreste decidue primarie e secondarie e in foreste tropicali sempreverdi, spesso caratterizzate da un gran numero di alberi di Dipterocarpacee. Pu\u00f2 anche sopravvivere in foreste dove vengono praticati abbattimenti selettivi, a condizione che vengano lasciati abbastanza alberi da frutto. Come la maggior parte dei gibboni, i gibboni del Borneo occidentale si nutrono di frutti maturi, foglie giovani, fiori e insetti. Fino ad ora la specie non \u00e8 stata oggetto di ricerche dettagliate sulla nutrizione, sul comportamento sociale e sulla riproduzione.\nDistribuzione e habitat.\nOccupa un areale a forma di fetta di torta nella parte occidentale dell'isola, a nord del fiume Kapuas, spingendosi al centro di essa fino ai monti M\u00fcller; l'areale ricade quasi interamente entro i confini della provincia indonesiana di Kalimantan Barat, fatta eccezione per un piccolo tratto comprendente l'estremit\u00e0 occidentale dello stato malese del Sarawak.\nTassonomia.\nIl gibbone del Borneo occidentale venne descritto per la prima volta nel 1929 dallo zoologo inglese Cecil Boden Kloss come \"Hylobates cinereus abbotti\". Per lungo tempo \u00e8 stato considerato una sottospecie del gibbone di M\u00fcller. Recenti studi morfologici e genetici, tuttavia, hanno dimostrato che si tratta di una specie separata. Il suo areale si sovrappone nelle zone di confine con quelli delle altre tre specie di gibboni del Borneo. Nelle regioni centrali dell'isola, il gibbone del Borneo occidentale pu\u00f2 incrociarsi con il gibbone dalla barba bianca (\"H. albibarbis\")."}
{"id": "8003898", "revid": "119753283", "url": "https://it.wikipedia.org/wiki?curid=8003898", "title": "Ecce quomodo", "text": "Ecce quomodo sono le prime parole del VI responsorio per il mattutino del Sabato Santo, il cosiddetto ufficio delle Tenebre. Il testo di questo responsorio proviene dal libro del profeta Isaia ed \u00e8 associato alla morte di Ges\u00f9 Cristo. Oltre al canto gregoriano, il responsorio \u00e8 stato messo in musica da diversi compositori, fra cui Jacobus Gallus e Carlo Gesualdo da Venosa.\nLiturgia cattolica.\nNella forma extraordinaria del rito romano il VI responsorio per il mattutino del Sabato Santo, il cosiddetto ufficio delle Tenebre, segue la VI lezione, che come le due precedenti \u00e8 desunta dal \"Tractatus super Psalmos\" di Sant'Agostino e precisamente dal commento a . Tuttavia, l'argomento della lezione \u00e8 incentrato sull'episodio della frode riferito da , mentre il responsorio si riferisce al compianto su Cristo morente.\n \u00abEcce quomodo moritur justus\n et nemo percipit corde:\n et viri justi tolluntur\n et nemo considerat.\n A facie iniquitatis sublatus est justus\n et erit in pace memoria eius.\n Tamquam agnus coram tondente se obmutuit\n et non aperuit os suum\n de angustia et de judicio sublatus est.\u00bb\nIl testo deriva da una versione antica, pregeronimiana, della Bibbia e precisamente da per la prima parte \"\u00abVidete quomodo justus periit et nemo suscipit corde: et viri justi tolluntur, et nemo considerat: a facie enim iniquitatis ablatus est justus. Erit in pace sepultura ejus\u00bb\" e da per la seconda parte (\"versus\") \"\u00abet quasi agnus coram tondente se obmutescet, et non aperiet os suum. De angustia et de iudicio sublatus est\u00bb\".\nMusica.\nTom\u00e1s Luis de Victoria music\u00f2 questo responsorio insieme al resto dell'\"Officium Hebdomadae Sanctae\" e cos\u00ec fecero Carlo Gesualdo da Venosa nei suoi \"Responsoria et alia ad Officium Hebdomadae Sanctae spectantia\", Jan Dismas Zelenka nei suoi \"Responsoria pro hebdomada sancta\" (ZWV 55) e Franz Liszt nei \"Responsorien und Antiphonen\" (S.30).\nUn responsorio di Marc'Antonio Ingegneri su questo testo latino fu pubblicato verso il 1967 in un arrangiamento di Maynard Klein.\nJacobus Gallus pubblic\u00f2 il suo mottetto \"Ecce quomodo moritur justus\" come \"No. VIII\" sotto il titolo \"De Passione Domini Nostri Iesu Christi\" nella sua raccolta \"Opus Musicum II\". Il sottotitolo dell'edizione del 1587 recita \"Quae Ex Sancto Catholicae Ecclesiae Usu Ita Sunt Dispositae, ut omni tempore inservire queant\". Tuttavia il \"versus\" del mottetto di Gallus \u00e8 differente da quello del responsorio delle Tenebrae e deriva da e precisamente da Vulgata, Ps. LXXV, 3\n \u00abIn pace factus est locus ejus\n et in Sion habitatio ejus.\u00bb\nL'Ufficio delle Tenebre si canta la sera precedente il giorno a cui si riferiscono, per cui l\"'Ecce quomodo\" di Marc-Antoine Charpentier (H 131) \u00e8 parte del suo \"R\u00e9pons de t\u00e9n\u00e8bres du Vendredi saint\".\nNel XVIII secolo Georg Reutter compose un responsorio SATB per la Settimana Santa della Wiener Hofburgkapelle. Un altro responsorio SATB fu opera di Franz Joseph Aumann, a cui Anton Bruckner aggiunse un accompagnamento di tre tromboni nel 1879.\nNel XX secolo Francis Poulenc incluse \"Ecce quomodo moritur justus\" come ultimo brano dei suoi \"Sept r\u00e9pons des t\u00e9n\u00e8bres\", (FP 181), composto nel 1961."}
{"id": "8003899", "revid": "124777189", "url": "https://it.wikipedia.org/wiki?curid=8003899", "title": "Nicola Procaccini", "text": "\u00c8 stato sindaco di Terracina dal 2011 al 2015,\u00a0e nuovamente dal 2016 al 2019.\n\u00c8 stato eletto europarlamentare per la\u00a0Circoscrizione Italia centrale, nelle liste di Fratelli d\u2019Italia, in occasione delle elezioni europee del 2019.\n\u00c8 attualmente responsabile del dipartimento Ambiente ed energia di Fratelli d'Italia.\nE' figlio dell'ex deputata forzista Maria Burani Procaccini.\nBiografia.\nAttivit\u00e0 politica.\nProcaccini ha iniziato la propria avventura politica fin dai tempi del Liceo.\nMilitante del Fronte della Giovent\u00f9, aderisce in seguito ad Azione Giovani, il movimento giovanile di Alleanza Nazionale, di cui diventa dirigente nazionale.\nLa sua attivit\u00e0 politica negli anni universitari si divide tra l'organizzazione universitaria della destra e l'elezione, a soli 21 anni, a consigliere comunale di Terracina, dove \u00e8 fra i banchi dell'opposizione.\nIn Azione Giovani nasce una stretta collaborazione con Giorgia Meloni, di cui nel 2008 diventer\u00e0 portavoce al ministero, quando quest'ultima ha ricoperto la carica di Ministro per la giovent\u00f9 nel governo Berlusconi IV.\nSindaco di Terracina.\nNel 2011 lascia la carica di portavoce e si candida a sindaco di Terracina, risultando il candidato pi\u00f9 votato al primo turno con il 44,78%, accedendo al ballottaggio col candidato di centro-sinistra Gianfranco Sciscione (21,71%). Al ballottaggio viene eletto sindaco di Terracina con il 52,85%, contro il 47,14 del suo avversario. Sempre nel 2011 entra a far parte del Popolo della Libert\u00e0.\nCon la sospensione del PdL nel 2013, aderisce a Fratelli d'Italia.\nIl 6 maggio 2015 Procaccini decade dalla carica di sindaco di Terracina a seguito delle dimissioni di 13 consiglieri comunali che lo hanno sfiduciato.\nNel 2016 Procaccini si ripresenta come candidato a sindaco e nel primo turno riceve il 36,55% dei consensi, contro il 30% del suo avversario Gianluca Corradini, accedendo al ballottaggio. Il 21 giugno viene rieletto sindaco di Terracina col 63,09% dei consensi, contro il 36,91% del suo avversario.\nEuroparlamentare.\nAlle Elezioni europee del 2019 si candida con Fratelli d'Italia al Parlamento europeo nella circoscrizione Italia Centrale, risultando il primo dei non eletti con 45.331 preferenze. Entra nel Parlamento Europeo a seguito della rinuncia del seggio da parte di Giorgia Meloni.\nIl 19 luglio 2019 si dimette da sindaco per incompatibilit\u00e0 con le due cariche. Al suo posto subentrer\u00e0 il vicesindaco reggente Roberta Tintari.\nPresso il Parlamento Europeo \u00e8 membro della Commissione LIBE - Libert\u00e0 civili, Giustizia e Affari interni, all\u2019interno della quale ricopre l\u2019incarico di coordinatore per il Gruppo dei Conservatori e Riformisti europei (ECR), e membro supplente della Commissione per l\u2019Agricoltura e lo Sviluppo rurale.\nA partire dall\u2019ottobre del 2020 ricopre la carica di Presidente della Delegazione per le relazioni con i paesi dell'Asia meridionale."}
{"id": "8003921", "revid": "731511", "url": "https://it.wikipedia.org/wiki?curid=8003921", "title": "Edd Roush", "text": "Carriera.\nRoush debutt\u00f2 nelle major league il 20 agosto 1913 con i Chicago White Sox. Pass\u00f2 alla Federal League nel 1914 e pass\u00f2 due stagioni con gli Indianapolis Hoosiers, divenuti Newark Peppers nel 1915. Nel 1916 divise la stagione tra i New York Giants e i Cincinnati Reds.\nCon i Reds dal 1916 al 1926, il mancino Roush non ebbe mai una media battuta inferiore a .321, battendo con .352 nel 1921, vincendo il titolo di miglior battitore della National League nel 1917 e 1919, quando termin\u00f2 con .341 e .321. Fu una parte importante della vittoria delle World Series 1919 e per tutta la vita insistette che se anche i White Sox avesse giocato al loro livello, i Reds avrebbero vinto comunque.\nRoush guid\u00f2 la lega in media di \"slugging\" (.455) nel 1918, in doppi (41) nel 1923 e in tripli (21) nel 1924. Era noto per avere una delle migliori braccia per un esterno della sua epoca. Nel 1922 scioper\u00f2 per quasi tutta la stagione per una disputa salariale che continu\u00f2 fino alla primavera del 1923.\nRoush gioc\u00f2 per i New York Giants nuovamente dal 1927 al 1929 dopo di che fece ritorno ai Reds per una singola stagione nel 1931 prima di ritirarsi. La stagione 1930 la perse per un'altra disputa salariale.\nRoush chiuse i suoi 18 anni di carriera con una media in battuta di .323, 268 basi rubate e 182 tripli. Non sub\u00ec mai pi\u00f9 di 25 strikeout in una stagione e batt\u00e9 30 fuoricampo interni."}
{"id": "8003929", "revid": "92723", "url": "https://it.wikipedia.org/wiki?curid=8003929", "title": "Wiener Hofburgkapelle", "text": ""}
{"id": "8003936", "revid": "1444345", "url": "https://it.wikipedia.org/wiki?curid=8003936", "title": "Nuova era", "text": ""}
{"id": "8003944", "revid": "729019", "url": "https://it.wikipedia.org/wiki?curid=8003944", "title": "Distretto di Xayphouthong", "text": "Il distretto di Xayphouthong \u00e8 uno dei quindici distretti (\"mueang\") della provincia di Savannakhet, nel Laos."}
{"id": "8003950", "revid": "371529", "url": "https://it.wikipedia.org/wiki?curid=8003950", "title": "Imaginary Voyage", "text": "Imaginary Voyage \u00e8 un album in studio del musicista francese Jean-Luc Ponty, pubblicato nel 1976.\nTracce.\nSide 1\nSide 2"}
{"id": "8003956", "revid": "436907", "url": "https://it.wikipedia.org/wiki?curid=8003956", "title": "Nuova era (singolo)", "text": "Nuova era \u00e8 un singolo del cantautore italiano Jovanotti e del produttore discografico italiano Dardust, pubblicato il 7 giugno 2019 come primo estratto dal primo EP di Jovanotti \"Jova Beach Party\".\nVideo musicale.\nIn concomitanza con il lancio del singolo, il cantante ha pubblicato un lyric video attraverso il proprio canale YouTube."}
{"id": "8003957", "revid": "371529", "url": "https://it.wikipedia.org/wiki?curid=8003957", "title": "Enigmatic Ocean", "text": "Enigmatic Ocean \u00e8 un album in studio del musicista francese Jean-Luc Ponty, pubblicato nel 1977."}
{"id": "8003958", "revid": "1305887", "url": "https://it.wikipedia.org/wiki?curid=8003958", "title": "Soul Evans", "text": ""}
{"id": "8003959", "revid": "767487", "url": "https://it.wikipedia.org/wiki?curid=8003959", "title": "Anacleto e la faina", "text": "Anacleto e la faina \u00e8 un cortometraggio animato diretto e realizzato da Roberto Sgrilli nel 1942; oltre a essere uno dei primi cartone animati a colori prodotti in Italia, venne premiato alla 10\u00aa Mostra internazionale d'arte cinematografica di Venezia."}
{"id": "8003963", "revid": "371529", "url": "https://it.wikipedia.org/wiki?curid=8003963", "title": "Cosmic Messenger", "text": "Cosmic Messenger \u00e8 un album in studio del musicista francese Jean-Luc Ponty, pubblicato nel 1978."}
{"id": "8003970", "revid": "1544245", "url": "https://it.wikipedia.org/wiki?curid=8003970", "title": "Danimarca all'Eurovision Song Contest 2016", "text": ""}
{"id": "8003971", "revid": "965985", "url": "https://it.wikipedia.org/wiki?curid=8003971", "title": "A Taste for Passion", "text": "A Taste for Passion \u00e8 un album in studio del musicista francese Jean-Luc Ponty, pubblicato nel 1979."}
{"id": "8003973", "revid": "965985", "url": "https://it.wikipedia.org/wiki?curid=8003973", "title": "Civilized Evil", "text": "Civilized Evil \u00e8 un album in studio del musicista francese Jean-Luc Ponty, pubblicato nel 1980."}
{"id": "8003978", "revid": "965985", "url": "https://it.wikipedia.org/wiki?curid=8003978", "title": "Mystical Adventures", "text": "Mystical Adventures \u00e8 un album in studio del musicista francese Jean-Luc Ponty, pubblicato nel 1982.\nTracce.\nTutte le tracce sono di Jean-Luc Ponty, eccetto dove indicato.&lt;br&gt;"}
{"id": "8003981", "revid": "965985", "url": "https://it.wikipedia.org/wiki?curid=8003981", "title": "Individual Choice", "text": "Individual Choice \u00e8 un album in studio del musicista francese Jean-Luc Ponty, pubblicato nel 1983."}
{"id": "8003986", "revid": "965985", "url": "https://it.wikipedia.org/wiki?curid=8003986", "title": "Storytelling (Jean-Luc Ponty)", "text": "Storytelling \u00e8 un album in studio del musicista francese Jean-Luc Ponty, pubblicato nel 1989."}
{"id": "8003992", "revid": "965985", "url": "https://it.wikipedia.org/wiki?curid=8003992", "title": "Tchokola", "text": "Tchokola \u00e8 un album in studio del musicista francese Jean-Luc Ponty, pubblicato nel 1991."}
{"id": "8003994", "revid": "965985", "url": "https://it.wikipedia.org/wiki?curid=8003994", "title": "No Absolute Time", "text": "No Absolute Time \u00e8 un album in studio del musicista francese Jean-Luc Ponty, pubblicato nel 1993."}
{"id": "8003996", "revid": "137928", "url": "https://it.wikipedia.org/wiki?curid=8003996", "title": "Angelo azzurro", "text": ""}
{"id": "8003998", "revid": "1571097", "url": "https://it.wikipedia.org/wiki?curid=8003998", "title": "Jova Beach Party", "text": "Jova Beach Party \u00e8 il primo EP del cantautore italiano Jovanotti, pubblicato il 7 giugno 2019 dalla Polydor Records."}
{"id": "8003999", "revid": "965985", "url": "https://it.wikipedia.org/wiki?curid=8003999", "title": "The Rite of Strings", "text": "The Rite of Strings \u00e8 un album in studio collaborativo del chitarrista Al Di Meola, del contrabbassista Stanley Clarke e del violinista Jean-Luc Ponty, pubblicato nel 1995."}
{"id": "8004002", "revid": "757396", "url": "https://it.wikipedia.org/wiki?curid=8004002", "title": "Valencia Basket Club 2018-2019", "text": "Questa voce raccoglie le informazioni riguardanti il Valencia Basket Club nelle competizioni ufficiali della stagione 2018-2019.\nStagione.\nLa stagione 2018-2019 del Valencia Basket Club \u00e8 la 30\u00aa nel massimo campionato spagnolo di pallacanestro, la Liga ACB.\nRoster.\n\"Aggiornato al 14 luglio 2018.\""}
{"id": "8004003", "revid": "965985", "url": "https://it.wikipedia.org/wiki?curid=8004003", "title": "The Atacama Experience", "text": "The Atacama Experience \u00e8 un album in studio del musicista francese Jean-Luc Ponty, pubblicato nel 2007."}
{"id": "8004018", "revid": "327773", "url": "https://it.wikipedia.org/wiki?curid=8004018", "title": "Rocciamelone (area protetta)", "text": "Quella del Rocciamelone \u00e8 un'area naturale del Piemonte riconosciuta come sito di interesse comunitario per i suoi aspetti geologici, faunistici, floristici e vegetazionali.\nAmbiente.\nIl SIC comprende il Rocciamelone, una montagna della Alpi Graie collocata in Valle di Susa a breve distanza dal confine Italo-francese. Il sito \u00e8 caratterizzato da una notevole escursione altimetrica, con le sue parti pi\u00f9 basse attorno ai 500 metri di quota e la vetta del Rocciamelone a pi\u00f9 di 3500 metri. Nel SIC geologicamente predominano i calcescisti e gli gneiss; la sua parte bassa \u00e8 a contatto con un altro SIC, quello delle Oasi xerotermiche della Val di Susa - Orrido di Chianocco e Foresto (cod. IT1110030), dove sono invece presenti rocce di tipo dolomitico.\nFlora.\nIl SIC \u00e8 caratterizzato da una grande variet\u00e0 di ambienti. Sui ghiaioni e le pietraie delle quote pi\u00f9 elevate sono presenti alcune specie endemiche dell'arco alpino occidentale come Saussurrea alpina subsp. depressa, Alyssum alpestre e Veronica allionii. Pi\u00f9 in basso esiste una ampia zona classificata come \"oasi xerotermica\", dove si trovano piante tipiche dell'ambiente mediterraneo.\nFauna.\nOltre alle specie di mammiferi pi\u00f9 tipiche delle Alpi come la marmotta, il camoscio e lo stambecco sono presenti numerose specie di uccelli come lo spioncello, il crociere e molti altri. Due interessanti specie di insetti presenti nel SIC sono Dichotrachelus manueli, un curculionide endemico delle Alpi Graie, e Polyommatus exuberans, una farfalla che \u00e8 invece endemica della sola Valle di Susa."}
{"id": "8004031", "revid": "1305887", "url": "https://it.wikipedia.org/wiki?curid=8004031", "title": "Alla ricerca della felicit\u00e0 - Nel regno della fantasia 2", "text": ""}
{"id": "8004033", "revid": "1305887", "url": "https://it.wikipedia.org/wiki?curid=8004033", "title": "Secondo viaggio nel regno della fantasia", "text": ""}
{"id": "8004044", "revid": "118761932", "url": "https://it.wikipedia.org/wiki?curid=8004044", "title": "Edgardo Del Valle de Paz", "text": "Biografia.\nEdgardo Samuel Del Valle de Paz fu un pianista, compositore e insegnante di musica italiano di una famiglia di origine sefardita attestata a Livorno sin dalla met\u00e0 del sec. XVI.\nDiplomato al Conservatorio di Napoli, allievo di Paolo Serrao per la composizione e di Beniamino Cesi per il pianoforte, ha studiato anche il contrappunto con Gustavo Tofano. Tiene concerti in Italia sin dall'et\u00e0 di 16 anni, e nel 1884 si esibisce a Firenze con il suo maestro. Nel 1886 intraprende una tourn\u00e9 con il celebre violinista belga C\u00e9sar Thomson. Come pianista, le sue qualit\u00e0 pi\u00f9 apprezzate furono sempre \"grazia e vigore, espressione giusta, esecuzione facile nel difficilissimo, tocco sicuro senza smancerie di contorsioni, interpretazione convenevole di stili diversi...\" (\"Gazzetta musicale di Milano\", XXXIX[1884], pp. 96 s.). Dal 1890 ha insegnato pianoforte principale presso il Conservatorio di Firenze. Tra i suoi allievi, in particolare, si ricorda Mario Castelnuovo-Tedesco\",\" suo lontano cugino, e Ornella Puliti Santoliquido, Rio Nardi.\nPer la sua attivit\u00e0 di compositore il Del Valle de Paz ottenne un primo riconoscimento nel 1892, vincendo il primo premio di lire 1.000 nel concorso bandito dalla Societ\u00e0 del quartetto di Milano con la \"Sonata in stile classico per pianoforte op\". \"92\", pubblicata a Firenze nello stesso anno. Nel 1903 gli venne attribuita la prima menzione onorevole nel concorso Sonzogno con l'opera \"Oriana\" (idillio lirico in un atto su libretto di P. E. Pavolini ed E. Aruch), rappresentato per la prima volta al politeama Nazionale di Firenze il 30 gennaio 1907.\nNel 1893 ha fondato il \"Circolo del Valle\", dove cura importanti stagioni concertistiche. Ha fondato e diretto dal 1896 all'anno della sua morte la rivista \"La Nuova Musica\"\".\" La rivista, che fra l'altro si valse della collaborazione di importanti musicisti come Ildebrando Pizzetti e Giovanni Sgambati, scrittori come Giannotto Bastianelli e Diego Garoglio, musicologi come Guido Maria Gatti e Arnaldo Bonaventura fu un organo completo di informazione e cultura musicale. Su di essa Del Valle de Paz pubblica non solo recensioni di concerti e spettacoli musicali, ma anche scritti di teoria musicale, musicologia, estetica musicale, e biografie di grandi artisti. Sempre su di essa per suo pugno Del Valle de Paz pubblica vari scritti sulla teoria degli abbellimenti, nonch\u00e9 recensioni su Ferruccio Busoni e S. Paderewski. Articoli pi\u00f9 polemici e di satira sono da lui firmati con lo pseudonimo di Samuel, suo secondo nome.\nHa pubblicato la \"Scuola pratica del pianoforte\" ; 1889. Tra le composizioni si ricordano, inoltre: per pianoforte: \"Arabesque\", \"op\". \"7\", Londra s.d.; \"Valses mignonnes\", \"op\". \"17\", Milano s.d.; \"Menuets dr\u00f4latiques\", \"op\". \"33\", ibid. s.d.; per canto e pianoforte: \"Due liriche antiche\", \"op\". \"31\", ibid. s.d.; \"Pierrot\", \"op\". \"56 n\". \"2\", Firenze 1902; \"Tre liriche antiche\", ibid. 1904; lavori sinfonici: \"Ondina\", \"suite per orchestra\", Londra s.d.; \"Sc\u00e8nes de ballet\", \"suite per orchestra\", ibid. s.d.; \"Tambourin\", \"op\". \"41 n\". \"2\", in \"La nuova musica\", I (1896), pp. 67 ss.; opere teatrali: \"La Maupin\", dramma lirico in tre atti e quattro quadri di S. Monti, Firenze 1908. La prima opera \"Barbarina\" fu composta nei suoi anni di studente.\nLe sue composizioni furono pubblicate principalmente dalle case editrici Augener (e poi Schott) di Londra, Ricordi di Milano, Bratti di Firenze.\nDalla moglie Berta Adele Enriques ebbe quattro figlie e un figlio: la primogenita Emilia Marcella (1891-1976), pianista e professoressa al Conservatorio di Trieste prima e poi di quello di Firenze; Ida, poetessa recensita da Benedetto Croce; Emma Margherita (Firenze 1895 - Torino 1981), matematica, una delle prime donne allieve presso la classe di scienze della Scuola Normale di Pisa, madre dei fisici Marcello Cini e Giuliana Cini; Clara, nata nel 1901, e Giacomo (Firenze 1903 - San Paolo, Brasile, 1986) importante musicologo (celebre la sua monografia su Annibale Padovano) nonch\u00e9 direttore della musica presso l'EIAR (radio italiana) sino alla promulgazione delle leggi razziali del 1938 che lo costrinsero alla fuga in Brasile.\nIl fratello, Giulio del Valle de Paz (1863-1896), fu un giornalista, e mor\u00ec come cronista di guerra nella battaglia di Adua."}
{"id": "8004049", "revid": "2184720", "url": "https://it.wikipedia.org/wiki?curid=8004049", "title": "Teorie del complotto sulle case farmaceutiche", "text": "Le teorie sul complotto delle case farmaceutiche sono un gruppo di teorie complottiste che affermano che la comunit\u00e0 medica e, in particolare, le societ\u00e0 farmaceutiche \u2013 specialmente quelle grandi, spesso chiamate col nomignolo \"Big Pharma\" \u2013 operino per scopi sinistri e contro il bene pubblico e che causino o peggiorino una vasta gamma di malattie.\nStoria e definizione.\nL'espressione \"Big Pharma\" \u00e8 usata per definire, nel complesso, l\u2019intera industria farmaceutica; in particolare, come sostiene Steven Novella, questo termine viene utilizzato per dare dell\u2019industria farmaceutica una connotazione demonizzata. Il professor Robert Blaskiewicz ha scritto che gli studiosi della cospirazione usano il termine \"Big Pharma\" come \u201cabbreviazione di un\u2019entit\u00e0 inesistente composta da multinazionali, autorit\u00e0, ONG, politici, e spesso fisici, tutti con il dito immerso nella torta farmaceutica da trilioni di dollari\u201d.\nSecondo il professor Robert Blaskiewicz le varie teorie sul complotto delle case farmaceutiche hanno quattro caratteristiche comuni: in primo luogo, l'ipotesi che la cospirazione sia perpetrata da un piccolo gruppo malevolo; in secondo luogo, la convinzione che il pubblico in generale ignori la verit\u00e0; in terzo luogo, i suoi credenti trattano la mancanza di prove come prova; e infine, che gli argomenti impiegati a sostegno della teoria sono irrazionali, mal concepiti o altrimenti errati.\nForme di cospirazione.\nLa suddetta teoria si divide in diversi specifici movimenti di cospirazione. Ognuno di questi ha delle trame a s\u00e9 stanti, ma tutte identificano \"Big Pharma\" come il nemico. I movimenti pi\u00f9 diffusi sono i seguenti:\nCure alternative.\nIl teorico del complotto americano Kevin Trudeau, autore del libro \"Natural Cures \"They\" Don't Want You to Know About\", ha affermato pi\u00f9 volte come a suo avviso ci siano cure naturali per malattie gravi come cancro, herpes, artrite, AIDS, malattie da reflusso acido, varie fobie, depressione, obesit\u00e0, diabete, sclerosi multipla, LES, CFS, iperattivit\u00e0, distrofia muscolare e che queste vengano nascoste e occultate dalla Food and Drug Administration, dalla Federal Trade Commission e dalle maggiori compagnie alimentari e farmaceutiche.\nHIV/AIDS.\nIn una rubrica del 2006 su \"Harper's Magazine\", la giornalista Celia Farber afferm\u00f2 che la medicina antiretrovirale a base di nevirapina facesse parte di una cospirazione del \u201ccomplesso medico-scientifico\u201d per diffondere medicine nocive. Farber disse che l\u2019AIDS non \u00e8 causato dall\u2019HIV e che la nevirapina era stata brutalmente somministrata a donne incinte che stavano negli studi clinici, portandole alla morte. Le teorie di Farber, insieme alle sue affermazioni, vennero smentite della comunit\u00e0 scientifica. Tuttavia, secondo Seth Kalichman, la conseguente popolarit\u00e0 di tale teoria rappresent\u00f2 un punto di svolta per il negazionismo dell\u2019AIDS.\nCure nascoste per il cancro.\nL'idea che la grande industria farmaceutica abbia una cura per il cancro e la stia sopprimendo in modo da poter mantenere un profitto \u00e8 ritenuta valida da circa il 27% del pubblico americano secondo un sondaggio del 2005. Secondo queste teorie, le case farmaceutiche starebbero rallentando la ricerca di una cura efficace contro il cancro sviluppando singoli trattamenti monouso ad elevato profitto per loro, piuttosto che focalizzarsi su un\u2019ipotetica cura totale e definitiva per ogni cancro; ad ogni modo, l'idea che trattenere una cura si tradurrebbe in maggiori profitti rispetto alla presentazione di essa non \u00e8 considerato un argomento valido dal punto di vista scientifico. Tali teorie infatti ignorano che ad esempio il cancro non sia una singola malattia, e che sono stati compiuti grandi passi avanti nella lotta contro di esso.\nIl neurologo e divulgatore Steven Novella afferm\u00f2 sul blog della Skeptics Society che buona parte delle idee cospirazionistiche riguardo a fantomatiche cure per il cancro originerebbero dal sensazionalismo propagandato dai media riguardo nuove cure sperimentali, ignorando la realt\u00e0 scientifica: il fatto che un farmaco abbia dato buoni risultati in vitro, ad esempio, non determina automaticamente la sua validit\u00e0 immediata come terapia clinica. Il fatto che buona parte dei test di ricerca durino anni e che i prodotti possano non essere approvati dalle autorit\u00e0 di regolamentazione dei farmaci prima di tale periodo di tempo pu\u00f2 indurre i teorici della cospirazione a ritenere che tali promettenti ricerche siano state \"insabbiate\" da poteri occulti.\nNel 2016 David Robert Grimes pubblic\u00f2 uno studio sulla matematica insensatezza delle teorie cospirazionistiche in generale. Egli, infatti, spieg\u00f2 nel dettaglio che se ci fosse un\u2019ipotetica cospirazione delle case farmaceutiche per nascondere una cura per il cancro, allora si impiegherebbero circa 3,2 anni a venirne a conoscenza a causa dell\u2019enorme numero di persone necessarie a mantenerlo segreto.\nDisease mongering.\nUn\u2019argomentazione comune a tutti i complottisti \u00e8 l'accusa di mercificazione della malattia ad oltranza delle compagnie farmaceutiche che propagandano l'impiego dei loro prodotti anche ove non sarebbero strettamente necessari a risolvere determinate condizioni, e sopprimano gli studi contrari ai loro farmaci esercitando pressione finanziaria su ricercatori e giornalisti. Ad esempio, nel 2015 apparve una serie di articoli pubblicati sul British Medical Journal che affermavano come il paracetamolo fosse inutile contro i dolori lombari e praticamente inefficace contro l\u2019artrosi.\nAccoglienza.\nSteven Novella scrisse che, per quanto l\u2019industria farmaceutica sia comunque condannabile sotto alcuni aspetti, \u201cdemonizzare\u201d quest\u2019ultima non \u00e8 solo demagogico, ma anche \"intellettualmente pigro\". Egli afferm\u00f2 che attaccare l\u2019industria farmaceutica con critiche estreme la aiuti, paradossalmente, ad evitare problemi: le accuse esagerate infatti distoglierebbero l\u2019attenzione dalle critiche razionali e oggettive, offuscandole. \nNel suo libro del 2012 \"Bad Pharma\", Ben Goldacre critic\u00f2 le case farmaceutiche ma escluse ogni teoria cospirazionista. Egli afferm\u00f2 che i problemi sono \u201ccausati da persone normali, ma molte di esse non possono nemmeno sapere cos\u2019hanno fatto.\u201d"}
{"id": "8004051", "revid": "767487", "url": "https://it.wikipedia.org/wiki?curid=8004051", "title": "JD McCrary", "text": "Carriera.\nMcCrary inizia a recitare nel 2015 all'et\u00e0 di 8 anni nella serie televisiva \"K.C. Agente Segreto\", dove \u00e8 apparso in due episodi. Nel 2017, appare nelle serie televisive \"I'm Dying Up Here - Chi \u00e8 di scena?\", \"Teachers\" e in \"The Paynes\". Nel 2019 ha recitato nel film \"La piccola boss\" e ha prestato la voce a Simba nel film Disney film \"Il re leone\". Nel 2019 ha interpretato Michael Jackson da giovane nella serie televisiva di BET, \"American Soul\".\nCarriera musicale.\nNel dicembre 2016 incide la canzone \"Terrified\" con Childish Gambino. Ha inoltre partecipato ai programmi televisivi \"Little Big Shots\", cantando le canzoni dei The Jackson 5, \"I Want You Back\", e \"The Ellen Show\" cantando \"Who's Lovin' You\", e ai Grammy Awards 2018 con Childish Gambino cantando il singolo \"Terrified\".\nNel dicembre 2017 ha interpretato l'Inno nazionale durante una partita dei Los Angeles Clippers. Il 14 gennaio ha pubblicato il suo primo singolo intitolato \"Inviting All of You\". Il 13 agosto 2018 ha firmato un contratto con la Hollywood Records, pubblicando il video musicale del secondo singolo \"My Name\" il 28 agosto. Il 24 gennaio 2019 ha pubblicato il terzo singolo intitolato \"Keep in Touch\". Il 19 aprile 2019 ha pubblicato il suo primo EP, \"Shine\".\nStile musicale.\nDurante un'intervista rilasciata alla rivista \"Vibe\" ha citato Michael Jackson come la sua pi\u00f9 grande influenza musicale, seguito da Stevie Wonder, Bruno Mars, Justin Bieber, e Chris Brown."}
{"id": "8004053", "revid": "950226", "url": "https://it.wikipedia.org/wiki?curid=8004053", "title": "JayDon McCrary", "text": ""}
{"id": "8004055", "revid": "1543377", "url": "https://it.wikipedia.org/wiki?curid=8004055", "title": "Giovanni Bertrami", "text": "Biografia.\nGiovanni Bertrami nacque a Pinerolo intorno al 1380, probabilmente discendente d'un Antonio de Bertramino, di origine milanese, che lavor\u00f2 per le decorazioni del castello dei Principi d'Acaja a Fossano, in provincia di Cuneo, nella prima met\u00e0 del XIV secolo e morto nel 1369.\nDa tale lontano ambiente egli accolse ancora qualche elemento di arte lombarda nordicizzata tramite i contatti francesi diffusi in Piemonte; \u00e8 noto che in Pinerolo era attivo un Bernardo da Milano.\nMa movimenti artistici pi\u00f9 recenti furono maggiormente significativi per Giovanni Bertrami, quali gli eventi a cavallo del XV secolo, tra le prime manifestazioni di Giacomo Jaquerio, il maggior rappresentante del tardo gotico in Piemonte e la presenza del \"frescante del 1413\" nel duomo di Chieri.\nGiovanni Bertrami, dalla personalit\u00e0 stilistica paesana, rustico nella narrazione, nei colori, nella forma, non ader\u00ec alle scuole pittoriche trecentesche pi\u00f9 raffinate presenti nel parco del castello di Montiglio Monferrato e nell'abbazia di Vezzolano, avvicinandosi ad uno stile pi\u00f9 realistico, alle concretezze e alla forza espressiva jaqueriana, che Bertrami interpret\u00f2 e manifest\u00f2 in elementi aspri ma appassionati.\nDi Giovanni Bertrami sono sopravvissuti affreschi, una \"Deposizione dalla Croce\", il \"Martirio di san Bartolomeo\", \"Nicodemo che apre la tomba di Cristo\"; il \"Martirio di santa Caterina d'Alessandria\", la \"Predica di san Bernardino da Siena\", conservati nella pieve di San Giovanni ai Campi di Piobesi Torinese (1414); queste opere si caratterizzarono per toni patetici e intensi, per una descrizione grandemente espressionistica, per una sottolineatura dei gesti e della mimica, che trasmettono un'incisiva drammaticit\u00e0. La \"Deposizione dalla Croce\", evidenzi\u00f2 elementi noridico-fiamminghi, ed \u00e8 incentrata sulla significativa raffigurazione della Madonna, di Maria Maddalena, dell'apostolo ed evangelista Giovanni e di una pia donna, oltre che del discepolo Nicodemo; molto suggestivo risulta il \"Martirio di san Bartolomeo\"; ispirata dalla \"Legenda Aurea\" di Jacopo da Varazze \u00e8 invece la raffigurazione del \"Martirio di santa Caterina d'Alessandria\", posta tra due ruote dentate; affollata di personaggi \u00e8 la \"Predica di san Bernardino da Siena\", che si rivolge da un pulpito al popolo, ai nobili, ai cardinali e a tre pontefici.\nL'arte di Giovanni Bertrami ebbe qualche influenza tra i suoi successori, e ne ricaver\u00e0 spunti il frescante della \"Crocifissione\" in San Vito di Piossasco, negli ultimi decenni del XV secolo.\nLo storico dell'arte e il critico Carlo Ludovico Ragghianti identific\u00f2 l'autore della \"Deposizione dalla Croce\" con il pittore tedesco Maestro Bertram; per\u00f2 la maggior parte degli esperti distingue i due artisti, sia per le origini biografiche differenti sia per quelle stilistiche."}
{"id": "8004057", "revid": "767487", "url": "https://it.wikipedia.org/wiki?curid=8004057", "title": "Jacopo Gaddi", "text": "Biografia e opera.\nNato in una ricca famiglia aristocratica, Gaddi fu celebre nella Firenze dei suoi tempi e fu in corrispondenza con numerosi intellettuali fuori dalla sua citt\u00e0 natale come il pittore Cristofano Allori, e, durante il suo soggiorno fiorentino (1638-39), lo scrittore inglese John Milton. Gaddi fu membro dell'Accademia fiorentina (dal 1620) e fu promotore e principe dell'Accademia degli Svogliati, che incluse tra i suoi membri i pi\u00f9 illustri letterati ed eruditi della Firenze del tempo, come Alessandro Adimari, Benedetto Buommattei, e Poliziano Mancini e tra i suoi soci corrispondenti il poeta Gabriello Chiabrera, che al Gaddi indirizz\u00f2 il sermone \"Contro l'effemminatezza dei giovani italiani\". Anche Milton prese parte ad alcune adunanze degli Svogliati (16 e 17 sett. 1638, 24 e 31 marzo 1639) dove lesse un suo poema in esametri latini (probabilmente \"Ad Patrem\" o \"Naturam non pati senium\").\nNel 1628 pubblic\u00f2 un volume di poesie latine \"Corollarium poeticum\" (Patavii 1628, poi Florentiae 1636). Pubblic\u00f2 diverse opere in italiano e latino, tra cui l\"'Elogiographus scilicet Elogia omnigena\" (Florentiae 1638) e alcuni brevi saggi storici e poesie.\nTra il 1648 e il 1649 Gaddi pubblic\u00f2 in due volumi in folio la sua opera pi\u00f9 ambiziosa, il \"De scriptoribus non ecclesiasticis, graecis, latinis, italicis\" (I, Florentiae 1648; II, Lugduni 1649), ampio studio di storia letteraria dalla classicit\u00e0 fino ai suoi giorni, una delle storie della letteratura pi\u00f9 lette e apprezzate del periodo. L'opera ebbe grande successo in Italia, ma suscit\u00f2 aspre critiche da parte degli eruditi tedeschi, in particolare Daniel Georg Morhof, che ne accusava l'assenza di documentazione precisa.\nLa sua vasta biblioteca, acquistata dal granduca di Toscana Francesco II Stefano nel 1755, \u00e8 divisa tra la Biblioteca Nazionale di Firenze, la Biblioteca Laurenziana e l'Archivio di Stato."}
{"id": "8004066", "revid": "71433", "url": "https://it.wikipedia.org/wiki?curid=8004066", "title": "Midsommar", "text": ""}
{"id": "8004074", "revid": "1543377", "url": "https://it.wikipedia.org/wiki?curid=8004074", "title": "Klara B\u00fchl", "text": "Carriera.\nClub.\nB\u00fchl inizia la carriera nell'Spvgg Unterm\u00fcnstertal, giocando nelle sue varie formazioni giovanili miste prima di trasferirsi, nell'estate del 2013, al , ancora nel settore giovanile ma in una squadra interamente femminile.\nDalla stagione 2014-2015 viene inserita in rosa con la squadra B-junior che disputa il campionato di Bundesliga Under-17 nel girone Sud, raggiungendo con la squadra nel 2016 le semifinali del campionato tedesco di categoria. Nella gara di ritorno vinta 3-2 sulle pari et\u00e0 del segna tutti i tre gol del Friburgo, che per\u00f2 non riesce a raggiungere la finale per la sconfitta per 0-2 nella gara di andata.\nNonostante la sua ancora giovane et\u00e0, dalla stagione 2016-2017 B\u00fchl viene inserita in rosa con la prima squadra dal tecnico Jens Scheuer, debuttando in Frauen-Bundesliga l'11 settembre 2016, alla 2\u00aa giornata di campionato, nella vittoria interna per 5-0 contro l' rilevando al 67' Lena Petermann; sigla la sua prima rete con la squadra titolare il 4 dicembre 2016, nella partita degli ottavi di finale di Coppa di Germania (\"DFB-Pokal der Frauen\"), fissando al 15' il risultato sul 2-0 con le avversarie del Borussia Monchengladbach. Chiude la sua prima stagione con un tabellino di 10 presenze in campionato a cui si aggiunge l'unica presenza, e la rete, in Coppa, con la squadra che conclude al 4\u00ba posto la Bundesliga e ferma la sua corsa in Coppa in semifinale, eliminata dal , poi vincitore del trofeo, solo ai tempi supplementari con il risultato di 2-1.\nDopo un periodo in cui subentra dalla panchina, dalla stagione seguente Scheuer decide di schierarla titolare con regolarit\u00e0. Va a segno per la prima volta in Bundesliga il 1\u00ba ottobre 2017, alla 4\u00aa giornata del campionato 2017-2018, siglando una tripletta nell'incontro vinto in trasferta 7-0 sul . Alla sua seconda stagione da titolare sigla 7 reti in campionato su 18 presenze, alle quali si aggiungono le 2 in Coppa. Il Friburgo conclude al 3\u00ba posto la Bundesliga, a 5 punti dal e dall'accesso alla UEFA Women's Champions League, venendo eliminato in Coppa ai quarti di finale dal , ancora ai tempi supplementari, con il risultato di 5-2. B\u00fchl rimane legata alla societ\u00e0 di Friburgo in Brisgovia per altre due stagioni, con la squadra che ha una flessione nella competitivit\u00e0 nei due campionati 2018-2019 e 2019-2020, entrambi chiusi al 7\u00ba posto, mentre in Coppa nell'edizione 2018-2019 raggiunge la finale perdendola con il Wolfsburg per 1-0.\nNell'aprile 2020, prima della conclusione del campionato, il rivela di aver stipulato con B\u00fchl un nuovo contratto biennale che la lega alla societ\u00e0 di Monaco di Baviera fino al 2022.\nNazionale.\nB\u00fchl ha fatto il suo debutto con la maglia della nazionale il 23 aprile 2014 nella partita amichevole della nazionale U-15 contro la selezione olandese e ha segnato i suoi primi tre gol il 28 ottobre 2014 in una vittoria per 13-0 contro la Scozia. Dopo quattro presenze per la squadra nazionale Under 16 nel 2016 \u00e8 stata la pi\u00f9 giovane giocatrice della squadra tedesca al Campionato Europeo, che si \u00e8 tenuto dal 4 al 16 maggio 2016 in Bielorussia. Dopo aver giocato tutte e cinque le partite in programma, ha vinto il titolo europeo dopo un 3-2 finale ai rigori contro la selezione spagnola. Anche per la Coppa del Mondo Under 17 del 2016 in Giordania, B\u00fchl ha fatto parte della squadra tedesca che ha raggiunto i quarti di finale, dove \u00e8 stata sconfitta dalla Spagna per 1-2.\nNel marzo 2017 ha fatto il suo debutto con la nazionale Under 19, con la quale si \u00e8 qualificata per i Campionati europei in Irlanda del Nord raggiungendo la semifinale contro la Francia, partita vinta dalle francesi in rimonta nonostante il gol iniziale segnato dalla stessa B\u00fchl. L'anno seguente B\u00fchl ha fatto parte della squadra tedesca per la Coppa del Mondo U-20 in Francia partecipando a tutte e tre le partite del girone e alla sconfitta per 1-3 ai quarti di finale contro le future campionesse della selezione giapponese.\nNel dicembre 2018 \u00e8 stata convocata per la prima volta nella nazionale maggiore, a quel tempo ancora sotto la responsabilit\u00e0 di Horst Hrubesch, continuando a ottenere fiducia anche dal nuovo CT Martina Voss-Tecklenburg, arrivata sulla panchina della nazionale da inizio 2019, per il ritiro invernale dal 14 al 21 gennaio a Marbella. Il 28 febbraio 2019 ha debuttato nel test match contro la entrando al 90\u00ba minuto. Ha conquistato con le compagne l'accesso alla fase finale di Francia 2019, venendo poi inserita nella lista delle 23 calciatrici convocate comunicata il 14 maggio 2019. Durante il mondiale Voss-Tecklenburg la impiega in tre occasioni su cinque incontri disputati dalla sua nazionale, tutte nella fase a gironi, dove la Germania passa il turno concludendo a punteggio pieno il gruppo B.\nA mondiale concluso Voss-Tecklenburg continua a convocarla in occasione delle qualificazioni all'Europeo di Inghilterra 2022, dove va pi\u00f9 volte a rete nel corso degli incontri del Gruppo I, siglando la sua prima rete e prima doppietta in quello vinto in casa 10-0 sul , una tripletta con l' nell'incontro casalingo vinto per 8-0, e siglando la rete che fissa sul 5-0 il risultato in trasferta con la . Il 9 novembre 2019 \u00e8 determinante nella vittoria in amichevole con l', segnando al 90' il gol del 2-1 per le tedesche davanti ai quasi spettatori del Wembley Stadium di Londra. Voss-Tecklenburg la chiama anche per l'edizione 2020 dell'Algarve Cup.\nRiconoscimenti.\nNell'estate 2019 B\u00fchl viene premiata con la Fritz-Walter-Medaille d'oro nella categoria \"Juniorinnen\" riservata alle donne, classificandosi davanti a Lena Oberdorf (argento) e Gia Corley (bronzo), e rinnovando la tradizione che vede altre tre giocatrici che vestono o hanno vestito la maglia del Friburgo, Sara D\u00e4britz nell'edizione 2014 e Melanie Leupolz in quella 2013, alle quali si aggiunge, sempre nel 2013, l'oro maschile a Matthias Ginter."}
{"id": "8004080", "revid": "124123", "url": "https://it.wikipedia.org/wiki?curid=8004080", "title": "Frederick Fyvie Bruce", "text": "Biografia e carriera.\nBruce ha effettuato i suoi studi all'universit\u00e0 di Aberdeen (dove si \u00e8 laureato nel 1932) e poi al Gonville and Caius College a Cambridge, dove ha conseguito il Master of arts nel 1934. Ha quindi studiato per un anno all'universit\u00e0 di Vienna, dove \u00e8 stato allievo di Paul Kretschmer. Nel 1936 ha sposato Annie Bertha Davidson, detta Betty, da cui ha avuto due figli, un maschio e una femmina. Dopo avere insegnato greco prima all'universit\u00e0 di Edimburgo e poi all'universit\u00e0 di Leeds, nel 1947 \u00e8 stato nominato direttore del Dipartimento di Storia e Letteratura biblica all'universit\u00e0 di Sheffield. Nel 1957 ha ricevuto dall'universit\u00e0 di Aberdeen il Doctor of Divinity ad honorem. Nel 1959 si \u00e8 trasferito all'universit\u00e0 di Manchester, dove \u00e8 stato nominato professore di Critica ed esegesi biblica. Si \u00e8 ritirato dall'insegnamento nel 1978. \nDurante la sua carriera, Bruce ha scritto circa quaranta libri e numerosi articoli ed \u00e8 stato curatore editoriale delle riviste \"The Evangelical Quaterly\" e \"Palestine Exploration Quaterly\"."}
{"id": "8004081", "revid": "520351", "url": "https://it.wikipedia.org/wiki?curid=8004081", "title": "Mariusz Wach", "text": "Soprannominato \"Il vichingo\", \u00e8 stato sfidante per il titolo mondiale dei pesi massimi di Volodymyr Kly\u010dko nel 2012. A livello amatoriale ha vinto la medaglia d'argento nei pesi supermassimi agli europei di Pola 2004.\nCarriera.\nWach pass\u00f2 al professionismo il 29 aprile 2005, sconfiggendo il lettone Deniss Melniks per KO al primo round. Da l\u00ec in poi inanell\u00f2 una serie di vittorie che lo segnalarono come uno dei pi\u00f9 promettenti pugili del panorama europeo.\nIl primo banco di prova per il polacco arriv\u00f2 il 29 luglio 2011 quando si misur\u00f2 con Kevin McBride, noto per aver posto fine alla carriera dell'ex campione mondiale Mike Tyson. Sfruttando la maggiore velocit\u00e0 e precisione, Wach chiuse il match al quarto round con un uno-due che stese al tappeto l'irlandese privo di sensi. La vittoria gli valse il titolo internazionale WBC dei pesi massimi, che and\u00f2 poi a difendere con due interruzioni ai danni di Jason Gavern e Tye Fields. \nIl 10 novembre 2012 gli si present\u00f2 il match pi\u00f9 importante della carriera, che lo vide contrapposto al campione dei massimi Volodymyr Kly\u010dko con in palio le corone WBA (Super), IBF, WBO, IBO, \"The Ring\" e lineare di categoria. Il mondiale ad Amburgo fu a senso unico e lo vide battuto dal campione per decisione unanime coi punteggi di 120\u2013107, 120\u2013107 e 119\u2013109. Bench\u00e9 pi\u00f9 alto di Kly\u010dko, Wach fu incapace di sfruttare il maggior allungo e il suo unico attacco degno di nota fu un potente diretto destro sul finire del quinto round che scosse per qualche istante l'ucraino. Successivamente venne riscontrata la sua positivit\u00e0 agli steroidi in un controllo antidoping: dopo aver inizialmente smentito le accuse, il pugile di Cracovia ammise di aver fatto uso di sostanze illecite e fu sospeso dalle competizioni per un anno.\nA seguito del clamore mediatico riscontrato dalla vicenda Wach decise di prendersi un ulteriore anno sabbatico, scelta che segn\u00f2 l'inizio della parabola discendente del polacco. Torn\u00f2 sul ring nell'ottobre 2014, collezionando poi quattro vittorie su avversari di scarsa caratura prima di essere sconfitto dall'ex oro olimpico Aleksandr Povetkin per KO tecnico al dodicesimo round in un match valevole per il titolo WBC \"Silver\". Si rifece nel 2016 sconfiggendo il brasiliano Marcelo Luiz Nascimento e quindi il tedesco Erkan Teper ai punti l'anno seguente, prima di incappare in una serie di sconfitte contro Jarrell Miller, Artur Szpilka e Martin Bakole Ilunga. "}
{"id": "8004099", "revid": "1544245", "url": "https://it.wikipedia.org/wiki?curid=8004099", "title": "K\u00ebnga Magjike", "text": "Il K\u00ebnga Magjike (dall'albanese: Canzone magica) \u00e8 un festival musicale albanese nato nel 1999 e organizzato attualmente dall'emittente TV Klan.\nL'evento si tiene ogni anno nel mese di dicembre a Tirana, fatta eccezione per l'edizione 2004, ospitata dalla capitale kosovara, Pristina.\nStoria.\nIl festival nacque nel 1999 su idea di Ardit Gjebrea, ispirato dal pi\u00f9 antico Festivali i K\u00ebng\u00ebs. L'organizzazione dell'evento \u00e8 spettata a diverse emittenti tra cui RTSH, TVA, RTV NRG, RTV21, RTK e infine TV Klan."}
{"id": "8004100", "revid": "659234", "url": "https://it.wikipedia.org/wiki?curid=8004100", "title": "Crollo del centro commerciale Sampoong di Seul", "text": "Il crollo del centro commerciale Sampoong \u00e8 stato un cedimento strutturale causato da errori tecnici durante la costruzione dell'edificio. Il fatto \u00e8 avvenuto il 29 giugno 1995, quando l'ala sud dell'edificio di cinque piani situato nel distretto di Seocho-gu a Seul, Corea del Sud, \u00e8 crollata. \nIl bilancio dei morti \u00e8 considerato uno dei pi\u00f9 alti nella storia della Corea del Sud.\nIl centro commerciale Sampoong.\nIl centro commerciale Sampoong () apr\u00ec al pubblico nel luglio 1990, dopo due anni di lavori terminati alla fine del 1989.\nEra un edificio suddiviso in due ali, l'ala sud e l'ala nord, collegate da un atrio, e comprendeva cinque piani fuori terra, tra cui un piano ristorante, e quattro piani interrati, tra cui il parcheggio.\nVeniva considerato uno dei centri commerciali pi\u00f9 prestigiosi della Corea del Sud ed \u00e8 stato stimato che accogliesse pi\u00f9 di 34.000 persone al giorno, per un totale di 4 milioni di dollari americani di fatturato a settimana.\nIl crollo.\nLa mattina del 29 giugno 1995 il manager del centro commerciale fu chiamato a controllare degli strani rumori provenienti dal tetto dell'edificio. Il manager not\u00f2 che il tetto presentava delle crepe provocate dallo spostamento dei radiatori dell'aria condizionata, avvenuto due mesi prima. Poco pi\u00f9 tardi i proprietari di un ristorante del quinto piano lo avvertirono della presenza di alcune crepe intorno a una colonna. Il ristorante venne dunque chiuso e l'accesso all'area circostante venne vietato. Nel frattempo, leggere vibrazioni e rumori si propagarono all'interno dell'edificio: il manager decise di spegnere l'aria condizionata pensando che quella fosse la causa. I clienti e il personale iniziarono a lamentarsi per il caldo.\nDue ore prima del crollo venne organizzato un incontro per fare il punto sulla situazione. All'incontro erano presenti il proprietario, il manager e l'ingegnere dell'edificio; quest'ultimo sugger\u00ec di far evacuare i clienti e il personale e di chiudere il centro commerciale. Sfortunatamente, il proprietario, preoccupato di un'eventuale perdita economica, rifiut\u00f2.\nA trenta minuti dal crollo il primo di numerosi boati si propag\u00f2 dal quinto piano per tutto l'edificio. Con l'ultimo boato il centro commerciale Sampoong trem\u00f2, gli allarmi si accesero e l'edificio croll\u00f2 in meno di venti secondi.\nSi stima che tra le macerie siano rimaste intrappolate 1.500 persone tra clienti e personale.\nI soccorsi.\nSul luogo dell'incidente intervennero molte persone, tra soccorritori e volontari, per cercare di liberare le vittime dalle macerie. Durante la notte vennero utilizzate pi\u00f9 di 30 ruspe e scavatrici per velocizzare il lavoro.\nSul posto arrivarono anche alcuni familiari delle vittime in cerca di superstiti.\nAlla fine del primo giorno di lavori 300 persone vennerono estratte vive e il bilancio dei morti arriv\u00f2 a 44 persone.\nAlla fine del secondo giorno il sito venne ritenuto troppo pericoloso e i lavori di soccorso vennero sospesi. I familiari delle vittime manifestarono contro questa decisione e la parte di edificio ancora in piedi venne messa in sicurezza per riprendere le ricerche.\nDurante il quarto giorno i morti accertati salirono a 107.\nDopo una settimana di ricerca le autorit\u00e0 dichiararono che c'erano poche speranze di trovare ancora superstiti ma che avrebbero continuato a cercare per liberare le salme dei defunti dalle macerie.\nDodici giorni dopo il crollo una donna venne estratta viva dalle macerie, il fatto si ripete a sedici giorni dal crollo quando un'altra donna venne ritrovata viva.\nIn totale, nel crollo persero la vita 502 persone e altre 937 rimasero ferite gravemente.\nLe indagini.\nDopo il crollo del centro commerciale Sampoong furono avviate delle indagini per chiarire l'accaduto.\nL'ingegnere chiamato a indagare sul caso formul\u00f2 due teorie che vennero subito abbandonate. La prima ipotizzava una fuga di gas, che avrebbe potuto essere confermata solo in presenza di segni di fiamme. Nel caso del Sampoong, per\u00f2, le uniche fiamme erano state causate dal carburante delle macchine rimaste schiacciate durante il crollo. La seconda ipotizzava un attacco terroristico, ovvero che il crollo poteva essere stato causato da una bomba. Questa teoria avrebbe potuto essere confermata solo se i detriti del centro commerciale avessero avuto uno spargimento radiocentrico, ma il Sampoong era crollato su se stesso.\nAbbandonate le prime due teorie, venne ipotizzato che il centro commerciale fosse crollato a causa di un cedimento strutturale. \nStudiando le planimetrie dell'edificio, l'ingegnere scopr\u00ec che era stato costruito con la tecnica \"Flat-Slab\" (o \"a lastra piatta\"), ricorrente nella costruzione di edifici commerciali, ma che durante i lavori di costruzione erano state fatte alcune modifiche. Le dimensioni delle colonne che dovevano sorreggere l'edificio erano state ridotte da 80 cm a 60 cm, mentre le barre di ferro che dovevano sorreggere le colonne erano state ridotte di numero. Per essere efficaci le colonne dovevano essere sostenute da 16 barre di ferro, ma in questo caso ce ne erano solo 8 e le barre all'interno del pavimento di ogni singolo piano erano situate 5 cm pi\u00f9 in basso del dovuto, rendendo impossibile per le colonne scaricare lo stress del carico che portavano.\nMa, nonostante i numerosi sbagli avvenuti durante la costruzione, l'edificio doveva avere un margine di errore che gli avrebbe consentito di non crollare. Durante gli interrogatori del proprietario, del manager e dell'ingegnere dell'edificio vennero alla luce altre modifiche. All'inizio, il centro commerciale Sampoong doveva avere solo quattro piani, ma il proprietario aveva deciso di aggiungerne un altro per avere pi\u00f9 spazio. Quando l'azienda edile si era rifiutata per questioni di sicurezza il proprietario le aveva tolto l'incarico e aveva fatto terminare il lavoro dai propri dipendenti. Il quinto piano era stato costruito con l'idea di accogliere una pista da pattinaggio a rotelle, ma il progetto fu cambiato per poter accogliere otto ristoranti, aggravando il peso che doveva sostenere. Inoltre, pochi mesi prima del crollo, le unit\u00e0 dell'aria condizionata presenti sul tetto erano state spostate, perch\u00e9 considerate rumorose dagli edifici vicini; questo spostamento aveva indebolito ulteriormente le colonne dell'edificio.\nIl crollo del Centro Commerciale Sampoong fu causato dalla somma di tutti questi fattori.\nI responsabili.\nIl proprietario del Centro Commerciale Sampoong fu accusato di negligenza e condannato a 10 anni e mezzo di carcere, ma la sentenza fu ridotta a sette anni nel 1996. \nIl manager del Centro Commerciale Sampoong fu accusato di omicidio accidentale e corruzione e fu condannato a 7 anni di carcere.\nL'amministratore dell'area dove sorgeva il Centro Commerciale Sampoong fu condannato a tre anni di carcere per corruzione e l'ex capo della zona fu condannato a dieci anni per aver accettato dei soldi dal proprietario del centro commerciale.\nInoltre furono condannati anche l'ex amministratore del distretto di Seocho-gu e la ditta che termin\u00f2 i lavori di costruzione.\nIl memoriale.\nIl memoriale delle vittime del crollo del Centro Commerciale Sampoong \u00e8 situato all'interno del Parco Cittadino Yangjae Citizen's Forest."}
{"id": "8004103", "revid": "1543377", "url": "https://it.wikipedia.org/wiki?curid=8004103", "title": "Luigi Gianoli", "text": "Biografia.\nDefinito \"poeta dei cavalli\", ha partecipato alla campagna di Russia nel 3\u00ba Reggimento di Cavalleria Savoia, esperienza largamente descritta nel suo romanzo \"Savoye bonnes nouvelles - L\u2019ultima carica della cavalleria italiana.\" In seguito ha partecipato alla Resistenza, \u00e8 stato catturato dai tedeschi riuscendo poi ad evadere di prigione.\nAlla fine degli anni \u201840 \u00e8 stato assunto alla Gazzetta dello Sport da Bruno Roghi. \n\u00c8 stato anche critico musicale sul quotidiano \"L'Italia\" ed ha al suo attivo molte pubblicazioni per la scuola ma soprattutto per l\u2019equitazione. Alcuni suoi lavori sono tradotti in quattro lingue e considerati indispensabili per tutti i bibliofili del mondo equestre.\nNel 1991, scrive i testi dello spettacolo equestre \"La Briglia d'oro\" per Fieracavalli, che con la regia di Antonio Giarola \nCollegamenti esterni.\nLuigi Gianoli su Bookogs "}
{"id": "8004110", "revid": "137928", "url": "https://it.wikipedia.org/wiki?curid=8004110", "title": "Fra Benvenuto da Bologna", "text": ""}
{"id": "8004112", "revid": "585241", "url": "https://it.wikipedia.org/wiki?curid=8004112", "title": "Uovo al tegamino", "text": ""}
{"id": "8004113", "revid": "137928", "url": "https://it.wikipedia.org/wiki?curid=8004113", "title": "Escape Plan - The Extractors", "text": ""}
{"id": "8004116", "revid": "1071652", "url": "https://it.wikipedia.org/wiki?curid=8004116", "title": "Scroogle", "text": ""}
{"id": "8004119", "revid": "767487", "url": "https://it.wikipedia.org/wiki?curid=8004119", "title": "Eudes Dagoulou", "text": ""}
{"id": "8004120", "revid": "1186766", "url": "https://it.wikipedia.org/wiki?curid=8004120", "title": "Eudes Cratia Dagoulou Koziade", "text": ""}
{"id": "8004123", "revid": "1186766", "url": "https://it.wikipedia.org/wiki?curid=8004123", "title": "Miguel Sebastian Garcia", "text": ""}
{"id": "8004125", "revid": "1186766", "url": "https://it.wikipedia.org/wiki?curid=8004125", "title": "Orlin Ognyanov Starokin", "text": ""}
{"id": "8004127", "revid": "941725", "url": "https://it.wikipedia.org/wiki?curid=8004127", "title": "Valentino nero", "text": "Il Valentino Nero \u00e8 una variet\u00e0 di uve rosse da vino italiane che viene coltivata nella regione vinicola piemontese, ma \u00e8 stata inizialmente coltivata presso il centro di ricerca di Conegliano in Veneto. Nel 1936, il suo creatore, Giovanni Dalmasso, afferm\u00f2 che l'uva era un incrocio di due \"Vitis vinifera\" piemontesi, il Nebbiolo e il Dolcetto. La profilazione del DNA effettuata nel 2009 ha dimostrato che il Valentino nero \u00e8 stato ricavato dall'uva da vino francese Chatus e Dolcetto.\nStoria e relazione con altre uve.\nIl Valentino Nero \u00e8 stato creato dall'agronomo Giovanni Dalmasso presso il centro di ricerca di Conegliano nel 1936. Quando Dalmasso rilasci\u00f2 la variet\u00e0, afferm\u00f2 che si trattava di un incrocio di Nebbiolo (un vitigno utilizzato nel Barolo e Barbaresco) e Dolcetto (un'altra variet\u00e0 piemontese). L'uva \u00e8 stata ufficialmente approvata per l'uso nella produzione vinicola italiana nel 1977.\nNel 2009, l'analisi del DNA ha mostrato che il \"Nebbiolo\" usato per il Valentino non era il vitigno Nebbiolo di Barolo, ma piuttosto un vitigno francese della regione dell'Ard\u00e8che, \"Chatus\", che \u00e8 conosciuto come Nebbiolo di Dronero in Piemonte. Il Dolcetto invece \u00e8 stato confermato come una delle variet\u00e0 padre, l'incrocio del Chatus e Dolcetto rende il Valentino nero un fratello dei vitigni veneti Passau e San Martino.\nRegioni vinicole.\nNonostante il Valentino nero sia stato creato per la prima volta nel Veneto, oggi si trova quasi esclusivamente in Piemonte con piantagioni molto limitate.\nSinonimi.\nNel corso degli anni, il Valentino Nero \u00e8 stato denominato con una variet\u00e0 di sinonimi tra cui: Dalmasso 16-8, Incrocio Dalmasso 16/8, Incrocio Dalmasso XVI / 8 e Valentino."}
{"id": "8004134", "revid": "6923", "url": "https://it.wikipedia.org/wiki?curid=8004134", "title": "Aquile Ferrara 2019", "text": "Questa voce raccoglie le informazioni riguardanti le Aquile Ferrara nelle competizioni ufficiali della stagione 2019."}
{"id": "8004145", "revid": "287204", "url": "https://it.wikipedia.org/wiki?curid=8004145", "title": "Pila chimica", "text": ""}
{"id": "8004148", "revid": "287204", "url": "https://it.wikipedia.org/wiki?curid=8004148", "title": "Raffaello Gestro", "text": "Biografia.\nNacque a Genova da Carlo Domenico e Luigia Semino, fece studi classici e contemporaneamente corsi di musica e disegno.\nIl suo interesse scientifico riguardava maggiormente lo studio degli insetti e per questo, nel 1865, venne scelto da Giacomo Doria, che aveva conosciuto l'anno prima, come curatore scientifico delle sue collezioni, poich\u00e9 sarebbe stato impegnato in una spedizione in Borneo con Odoardo Beccari. Nel 1866 si laure\u00f2 in Medicina e Chirurgia e poi si arruol\u00f2 nel Corpo Volontari Italiani durante la terza guerra d'indipendenza. L'anno seguente, tornato dalla guerra, dopo essere stato assunto dal genovese ospedale di Pammatone, divenne vice-direttore dell'appena fondato museo di storia naturale di Genova a villetta Di Negro, di cui Doria venne scelto come direttore. Suoi impegni maggiori nel museo furono la catalogazione dei reperti e la cura della rivista del museo, \"Annali\". Nel 1871 partecip\u00f2 anche ad una spedizione nel Mediterraneo, a bordo del \"Violante\", alla ricerca di nuovi reperti. \nNel 1913 diviene direttore del museo, incarico che mantenne sino al 1934, divenendo poi direttore onorario sino alla morte. Aveva sposato Annetta Verdone da cui aveva avuto tre figlie.\nFu anche socio a partire dal 1871 della Societ\u00e0 entomologica italiana, di cui divenne anche presidente."}
{"id": "8004152", "revid": "726373", "url": "https://it.wikipedia.org/wiki?curid=8004152", "title": "Samson en Gert", "text": "Samson en Gert (\"Fred &amp; Samson\") \u00e8 una serie televisiva belga in lingua olandese in oltre 700 episodi creati da Hans Bourlon, Danny Verbiest e Gert Verhulst, trasmessi tra il 2 settembre 1990 e il 15 aprile 2017 su VRT. Nel 2008 \u00e8 stato trasmesso un programma natalizio speciale e nel 2010 uno speciale 20\u00ba anniversario.\nNell'aprile del 2007, la serie \"Fred e Samson\" \u00e8 apparsa nel Belgio francofono sul Club RTL. Fred \u00e8 interpretato da Tristan Moreau mentre il pupazzo di Sansone \u00e8 stato animato da Alain Perp\u00e8te che \u00e8 stato sostituito da Fr\u00e9d\u00e9ric Clou nel 2008.\nSinossi.\nQuesta serie per bambini \u00e8 presentata da un cane parlante di nome Samson.\nPersonaggi.\nil cane Samson, un bearded collie, \u00e8 con Gert il personaggio principale della serie;"}
{"id": "8004154", "revid": "212348", "url": "https://it.wikipedia.org/wiki?curid=8004154", "title": "Alexandros Konstantinou", "text": ""}
{"id": "8004156", "revid": "1310927", "url": "https://it.wikipedia.org/wiki?curid=8004156", "title": "\u00c9lton Cal\u00e9", "text": "Carriera.\nClub.\nIl 1\u00ba luglio 2019 viene acquistato a titolo definitivo dalla squadra albanese del .\nStatistiche.\nPresenze e reti nei club.\n\"Statistiche aggiornate al 21 agosto 2021.\""}
{"id": "8004157", "revid": "212348", "url": "https://it.wikipedia.org/wiki?curid=8004157", "title": "KBC Group", "text": ""}
{"id": "8004158", "revid": "2091899", "url": "https://it.wikipedia.org/wiki?curid=8004158", "title": "Love Button", "text": " \u00e8 un manga \"sh\u014djo\" scritto e disegnato da Maki Usami, serializzato sul \"Bessatsu Sh\u014djo Comic\" della Sh\u014dgakukan dal 26 ottobre 2009 al 25 aprile 2014. In Italia la serie \u00e8 stata concessa in licenza alla Flashbook, che ne ha pubblicato i volumi dal 12 maggio 2012 al 5 settembre 2014.\nTrama.\nNina Kasuga \u00e8 una ragazza che, il giorno della cerimonia per l'ammissione alle superiori, si sente male; la giovane viene accompagnata in infermeria da Eito Koga, dal quale rimane fin da subito affascinata. Dopo un iniziale rifiuto di quest'ultimo, Nina riesce a diventare \u2013 per un periodo limitato \u2013 la sua \"fidanzata in prova\"; se da un lato la ragazza si scopre sempre pi\u00f9 innamorata di Eito, dall'altro lui non perde occasione per prendersi gioco di lei. Tuttavia Aoi Kasuga e Tomohiro Nanaka, rispettivamente la sorella minore e l'insegnante privato della ragazza, cercano di metterla in guardia dai comportamenti del ragazzo, con scarsi risultati; Tomohiro decide in seguito di smettere di impartire lezioni alla giovane, per cercare un lavoro, mentre Aoi continua invece a tenere con la sorella un comportamento ostile, nascondendo l'affetto che in realt\u00e0 prova per lei.\nCon il passare del tempo, il rapporto tra Nina ed Eito diventa per\u00f2 sempre pi\u00f9 serio, tanto che il giovane le propone di fidanzarsi ufficialmente; Nina ha quindi modo di conoscere Manabu Hayami, coetaneo e migliore amico di Eito, oltre che scrittore emergente. Quest'ultimo inizialmente nutre scarsa simpatia nei suoi confronti, che poi si trasforma in attrazione; per non creare problemi ad Eito, il ragazzo comunque rinuncia a dichiararsi a Nina. Aoi decide invece di fidanzarsi con Tani, ragazzo che nutriva per lei delle attenzioni ma che aveva sempre respinto, dando vita a un rapporto simile a quello tra la sorella ed Eito, ma dai ruoli invertiti.\nLa relazione tra Nina ed Eito procede fino al termine delle superiori, quando tutti iniziano a pensare seriamente al loro futuro; Eito \u2013 al quale nasce nel frattempo un fratello \u2013 ha infatti intenzione di trasferirsi a New York, per intraprendere la professione di avvocato. Nina afferma di essere in ogni caso disposta a seguirlo, mentre Eito, consapevole di quanto la ragazza tenga a lui e realmente innamorato della giovane, decide di formalizzare definitivamente il loro rapporto. Con il benestare delle rispettive famiglie, i due giovani infatti si sposano.\nManga.\nLa serie \u00e8 stata scritta e disegnata da Maki Usami e serializzata dalla Sh\u014dgakukan sulla rivista \"Bessatsu Sh\u014djo Comic\" dal 26 ottobre 2009 al 25 aprile 2014. I vari capitoli sono stati raccolti in dodici volumi \"tank\u014dbon\".\nIn Italia la serie \u00e8 stata pubblicata dalla Flashbook dal 12 maggio 2012 al 5 settembre 2014. La licenza del manga \u00e8 stata concessa anche alla Soleil in Francia e alla Egmont Manga &amp; Anime in Germania."}
{"id": "8004161", "revid": "1186766", "url": "https://it.wikipedia.org/wiki?curid=8004161", "title": "Jos\u00e9 Em\u00edlio Robalo Furtado", "text": ""}
{"id": "8004163", "revid": "1186766", "url": "https://it.wikipedia.org/wiki?curid=8004163", "title": "Jose Emilio Robalo Furtado", "text": ""}
{"id": "8004164", "revid": "1186766", "url": "https://it.wikipedia.org/wiki?curid=8004164", "title": "Jose Furtado", "text": ""}
{"id": "8004167", "revid": "1186766", "url": "https://it.wikipedia.org/wiki?curid=8004167", "title": "Armando Goufas", "text": ""}
{"id": "8004168", "revid": "1186766", "url": "https://it.wikipedia.org/wiki?curid=8004168", "title": "Carles Coto Pag\u00e8s", "text": ""}
{"id": "8004169", "revid": "1186766", "url": "https://it.wikipedia.org/wiki?curid=8004169", "title": "Carles Coto Pages", "text": ""}
{"id": "8004171", "revid": "1186766", "url": "https://it.wikipedia.org/wiki?curid=8004171", "title": "Joao Pedro da Silva Freitas", "text": ""}
{"id": "8004209", "revid": "1702319", "url": "https://it.wikipedia.org/wiki?curid=8004209", "title": "Chiesa di San Giovanni Battista (Stezzano)", "text": "La chiesa di San Giovanni Battista \u00e8 la parrocchiale di Stezzano, in provincia e diocesi di Bergamo; fa parte del vicariato di Dalmine-Stezzano.\nStoria.\nGi\u00e0 dal 1012 \u00e8 menzionata a Stezzano la presenza d'una chiesa, la quale era dedicata a San Pietro. La parrocchia di Stezzano fu eretta nel 1250 e, da documenti dello stesso periodo, s'apprende che la chiesa aveva il doppio titolo di \"San Pietro e San Giovanni Battista\" e che era compresa nel vicariato di Lallio. La prima pietra dell'attuale parrocchiale venne posta nel 1688 e l'edificio fu aperto al culto nel 1703. Nel 1723 furono collocate le statue nelle loro nicchie della facciata e, nel 1730, venne realizzata la finestra maggiore della stessa. La consacrazione della chiesa fu impartita nel 1863 dal vescovo di Bergamo Pier Luigi Speranza. Nel 1935 la sede della vicaria di Lallio venne spostata a Stezzano e la forania fu contestualmente ridenominata. Questo vicariato, che, dal 1957 comprendeva le parrocchie di Stezzano, Albegno, Azzano, Curnasco, Lallio, Roncola di Treviolo, Treviolo e Zanica, venne soppresso il 28 giugno 1971 con decreto del vescovo Clemente Gaddi ed aggregato alla neo-costituita zona pastorale X. La chiesa pass\u00f2 il 27 maggio 1979 al nuovo vicariato di Dalmine-Stezzano.\nDal 2019 al 2020 l'esterno della chiesa \u00e8 soggetto ad una importante opera di restauro.\nDescrizione.\nAl suo interno si possono trovare opere di grande spessore artistico, tra cui un \"San Pietro in Gloria\", e le \"Storie di San Giovanni Battista\", eseguite da Enrico Scuri, la \"Decollazione di San Giovanni Battista\" di Giuseppe Diotti, il \"Battesimo di Ges\u00f9\" di Domenico Carpinoni, la \"Circoncisione di Ges\u00f9\" di Francesco Zucco, \"Elia rapito sul carro di fuoco\" e \"Il Risorto\" di Antonio Cifrondi, la \"Madonna con Ges\u00f9 bambino assieme ai santi Giovanni Battista e Pietro\" di Nicola Melanconico.\nNotevoli sono il coro del 1703 in noce intagliata di Giovan Battista Caniana, l'altare maggiore con sculture di Pompeo Marchesi, la sacrestia con affreschi di Giulio Quaglio e l'armadio del 1708 in noce intagliato di Giovan Battista Caniana e della figlia Caterina. Le statue che ornano la facciata sono di Pier Paolo Pirovano, realizzate tra il 1726 e il 1730.\nCampanile.\nIl campanile della parrocchiale, ubicato a fianco alla chiesa \u00e8 stato edificato tra il 1737 e il 1764 sulle fondamenta di una preesistente torre di avvistamento dell'antico castello di Stezzano. Il campanile sormontato da una statua di San Giovanni Battista ricoperta in rame, opera di Anton Maria Pirovano del 1767, \u00e8 alto 68,60\u00a0m pi\u00f9 la statua alta 6,50\u00a0m per un totale di 75,10\u00a0m ponendolo tra gli edifici pi\u00f9 alti della provincia di Bergamo e tra le torri campanarie in mattoni e pietra pi\u00f9 alte d'Italia, esso ospita 8 campane in la2 grave calante fuse dalla ditta Ottolina di Bergamo nel 1953. Da notare che la statua del santo patrono gira in base al vento, indicando solitamente citt\u00e0 alta quando una perturbazione si sta avvicinando. Nel 2017 \u00e8 stato oggetto ad una importante opera di restauro che ne va a risaltare le caratteristiche originarie, come i cornicioni, gli angeli musicanti, e l'orologio in marmo bianco, oltre alla pulizia della statua di San Giovanni e del suo agnello."}
{"id": "8004210", "revid": "1613185", "url": "https://it.wikipedia.org/wiki?curid=8004210", "title": "Ufficio delle Tenebre", "text": "LUfficio delle Tenebre o semplicemente le Tenebre (latino: \"Tenebrae\") \u00e8 un ufficio liturgico della Chiesa cattolica, successivamente mutuato da altre confessioni cristiane, che si recita nei tre giorni che precedono la Pasqua ed \u00e8 caratterizzato dallo spegnimento di quindici candele poste su una saettia, uno speciale candelabro di forma triangolare, e da un \"terremoto\" o \"strepitus\", un momento alla fine dell'ufficio in cui nella totale oscurit\u00e0 si battono i banchi con i libri o con le mani, producendo appunto uno strepito.\nLe Tenebre sono la celebrazione dei mattutini e delle lodi degli ultimi tre giorni della Settimana Santa: Gioved\u00ec Santo, Venerd\u00ec Santo e Sabato Santo che viene anticipata alla sera precedente.\nLiturgia cattolica.\nForma tradizionale.\nNella Chiesa cattolica le Tenebre erano celebrate, con le speciali cerimonie previste, con la recita dei Mattutini e delle Lodi, le prime due ore canoniche dell'Ufficio divino di ognuno dei tre ultimi giorni della Settimana Santa. Nel rito romano le Tenebre erano celebrate in tutte le chiese con clero sufficiente fino alla riforma liturgica della Settimana Santa nel 1955. Le tradizioni dell'Ufficio delle Tenebre risalgono almeno al IX secolo. I mattutini, originariamente erano recitati nella notte, qualche ora dopo la mezzanotte, mentre le lodi erano celebrate all'alba, ma nel basso Medioevo furono anticipate al pomeriggio o alla sera precedenti, e presero il nome di \"Tenebre\" perch\u00e9 si concludevano nell'oscurit\u00e0. \nIn seguito alla riforma della Settimana Santa del 1955, salvo dispensa, non \u00e8 pi\u00f9 possibile anticipare l'Ufficio delle Tenebre, tranne nel caso di chiese cattedrali in cui il Gioved\u00ec santo a mattina si debba svolgere la Messa crismale.\nIn seguito alla riforma la recita dell'Ufficio delle Tenebre declin\u00f2 completamente e l'Ufficio divino fu celebrato senza le speciali cerimonie tradizionali. Tuttavia, nella forma extraordinaria del rito romano, laddove non si osserva la riforma della Settimana Santa, l'Ufficio delle Tenebre si \u00e8 conservato nella sua forma tradizionale.\nStruttura delle Tenebre.\nLa strutture si ripete identica per ciascuno dei tre giorni. La prima parte \u00e8 costituita dal Mattutino, che \u00e8 composto di tre notturni, ognuno con tre salmi, un versetto con responsorio, un Pater Noster recitato tutto in silenzio, seguito da tre lezioni, ognuna seguita da un responsorio. La seconda parte prevede la recita delle lodi che prevedono cinque salmi, un versetto con responsorio, e il Benedictus seguito dal \"Christus factus est\", da un Pater Noster recitato tutto in silenzio e dall'orazione conclusiva. Come nel resto del tempo di Passione, non si aggiunge il Gloria Patri al termine dei salmi.\nLa principale cerimonia che accompagna l'ufficio \u00e8 lo spegnimento delle candele poste su una saettia collocata nel presbiterio. Lo spegnimento delle candele segue un ordine preciso, le prime quattordici candele sono spente dopo ciascuno dei nove salmi del mattutino e dei cinque salmi delle lodi, partendo dalle candele pi\u00f9 basse e spegnendone alternativamente una a destra e una a sinistra. Rimangono accese fino al Benedictus le sei candele dell'altare. Al termine del Benedictus ogni altra luce presente in chiesa deve essere spenta e l'ultima candela rimasta accesa viene tolta dalla saettia e collocata dietro l'altare, in modo che la sua luce sia schermata dall'altare stesso, e cos\u00ec l'ufficio termina nell'oscurit\u00e0 totale. Il \"terremoto\" o \"strepitus\", che si produce sbattendo i libri o le mani contro il banco o anche sbattendo i piedi, simboleggia il terremoto verificatosi alla morte del Signore, ma potrebbe essere stato in origine un segnale di congedo. Dopo aver mostrato la candela accesa al popolo, la si spegne e la si mette sul tavolo della credenza o la si porta in sacrestia. Il congedo avviene in silenzio.\nMusica.\nLe lezioni del I notturno di ciascun giorno sono prese dal Libro delle Lamentazioni e sono cantate su un tono gregoriano specifico (\"tonus lamentationum\"), che \u00e8 stato definito \"la melodia pi\u00f9 triste di tutto il repertorio musicale\". Fa eccezione la III lezione del Sabato Santo, in cui l'\"Oratio Jeremiae\" si pu\u00f2 cantare facoltativamente su una melodia pi\u00f9 ornata di origine mozarabica. \nLe Lamentazioni di Geremia sono state musicate in polifonia da molti compositori, fra cui Giovanni Pierluigi da Palestrina, Thomas Tallis e Orlando di Lasso. Il testo di queste composizioni \u00e8 comune al genere musicale delle Le\u00e7ons de t\u00e9n\u00e8bres che si sviluppa nell'ambito della musica barocca francese, in cui spiccano le composizioni di Marc-Antoine Charpentier e di Fran\u00e7ois Couperin. Nel XX secolo Ernst Krenek fu autore delle sue \"Lamentatio Jeremiae prophetae\", Op.\u00a093.\nLe lezioni del II e del III notturno sono recitate sul consueto tono delle lezioni (\"tonus lectionum\") e sono state quasi sempre ignorate dai compositori, con l'eccezione di Manuel Cardoso.\nI responsori delle Tenebre invece sono stati messi in musica da molti compositori, fra cui Lasso, Gesualdo, Victoria, Marc-Antoine Charpentier e Jan Dismas Zelenka. Il Miserere di Gregorio Allegri, per il mattutino, \u00e8 la composizione pi\u00f9 nota per le Tenebre. Anche Gesualdo prevede un suo Miserere per i \"Tenebrae Responsoria\", insieme a un \"Benedictus\"."}
{"id": "8004217", "revid": "729019", "url": "https://it.wikipedia.org/wiki?curid=8004217", "title": "Andalusia (singolo)", "text": "Andalusia \u00e8 un singolo del gruppo musicale italiano Negrita, pubblicato il 30 maggio 2019 come secondo estratto dal terzo album di raccolta \"I ragazzi stanno bene (1994-2019)\".\nVideo musicale.\nIl videoclip \u00e8 stato pubblicato il 27 giugno 2019 sul canale Vevo-YouTube del gruppo."}
{"id": "8004220", "revid": "599013", "url": "https://it.wikipedia.org/wiki?curid=8004220", "title": "Alain Turicchia", "text": ""}
{"id": "8004222", "revid": "446353", "url": "https://it.wikipedia.org/wiki?curid=8004222", "title": "Giuseppe Zelioli", "text": "Biografia.\nApprese i primi rudimenti dal padre, Pietro Gaetano Zelioli (1844-1917), organista della Basilica e del Santuario di Caravaggio, discendente da una famiglia di musicisti, valido solista all'organo, apprezzato compositore, autore di molte pagine polifoniche, nonch\u00e9 del melodramma \"Anna di Dovara\", dramma in 3 atti rappresentato per la prima volta a Milano nel 1890.\nDiplomatosi successivamente in pianoforte, organo e composizione, a soli nove anni divenne organista di Casirate d'Adda, nella bassa bergamasca.\nIl suo debutto pubblico avvenne a Caravaggio, nel 1902, durante le celebrazioni in onore di Michelangelo Merisi, il Caravaggio, in occasione delle quali compose il \"Canto a Michelangelo\" per cori, soli e due pianoforti, ch'egli stesso diresse esibendosi al pianoforte.\nNel 1904 ottenne l'incarico di organista della Basilica di S. Nicol\u00f2 a Lecco (citt\u00e0 che elesse a propria patria d'adozione e nella quale pass\u00f2 il resto della vita), partecipando con molti altri musicisti al concorso per l'assegnazione dell'incarico e vincendolo per acclamazione. Fu altres\u00ec direttore della Cappella Leonina, addetta al servizio della basilica.\nIn tutto questo periodo la sua attivit\u00e0 fu vasta ed intensa; organista, pianista, insegnante, compositore di partiture polifoniche sacre e profane, brani per pianoforte. Validissimo didatta, oltrech\u00e9 improvvisatore ispirato all'organo, continu\u00f2 fedelmente la tradizione dei sommi organisti dell'Ottocento.\nPartecip\u00f2 con fervore al movimento per la Riforma liturgica, convinto del valore della musica sacra quale forma tra le pi\u00f9 nobili di elevazione a Dio.\nLa citt\u00e0 di Lecco ricorda il M\u00b0 Zelioli con diverse iniziative, quali un Festival internazionale di cori giovanili, realizzato grazie all'impegno di Harmonia Gentium, associazione musicale la quale, insieme agli eredi, ha iniziato fin dagli anni '80 a riproporre la sua musica.\nOpere.\nTra le sue composizioni si ricordano: \nParte delle sue opere, alcune integre altre mutile, sono conservate in apposito fondo dell\u2019Archivio musicale della Cappella Leonina e dei Pueri Cantores della Basilica di San Nicol\u00f2 di Lecco."}
{"id": "8004224", "revid": "599013", "url": "https://it.wikipedia.org/wiki?curid=8004224", "title": "Carmen Fraile", "text": "Carriera.\nCon la ha disputato due edizioni dei Campionati europei (1974, 1980)."}
{"id": "8004249", "revid": "536103", "url": "https://it.wikipedia.org/wiki?curid=8004249", "title": "Aleksandr F\u00ebdorovi\u010d Akimov", "text": "Il suo compito era quello di supervisionare il quarto reattore della centrale nucleare di \u010cernobyl' nella notte del disastro di \u010cernobyl', il 26 aprile 1986.\nBiografia.\nGiovinezza e studi.\nAleksandr Akimov \u00e8 nato il 6 maggio 1953 a Novosibirsk nella RSFS Russa (Repubblica dell'Unione Sovietica). \nNel 1976, Akimov si \u00e8 laureato presso l'Istituto energetico di Mosca, con il grado di specialista in ingegneria e automatizzazione dei processi di calore ed energia. Ha iniziato la sua carriera nella centrale nucleare di \u010cernobyl' nel settembre 1979. Durante i suoi primi anni a \u010cernobyl', ha ricoperto incarichi di ingegnere gestionale di turbine e supervisore della sala turbine. Il 10 luglio 1984 Aleksandr Akimov fu nominato alla carica di supervisore del reattore 4.\nGiorno del disastro.\nNella notte del 26 aprile 1986, Akimov era al suo posto di supervisore del turno notturno al reattore 4 della centrale di \u010cernobyl'. Quella notte si effettu\u00f2 un test di sicurezza (che per\u00f2 si sarebbe dovuto svolgere 10-12 ore prima, con un gruppo di lavoratori e ingegneri preparati al test e coscienti del loro compito, al contrario della squadra che ebbe il turno di lavoro notturno, che furono comunque \u201cobbligati\u201d ad eseguire la verifica), volto ad assicurare che le turbine fossero in grado di far circolare il refrigerante nei circuiti in condizioni di spegnimento dell'impianto prima che entrassero in funzione le pompe ausiliarie alimentate dal gasolio.\nIl test di sicurezza.\nIl test prevedeva di scollegare la turbina dal reattore e di ridurre la potenza al di sotto dei normali livelli operativi di sicurezza. Purtroppo l'operazione fu condotta in maniera troppo brusca provocando quello che viene definito l'avvelenamento del reattore dovuto all'accumulo dell'isotopo xeno 135, un forte assorbitore di neutroni che causa un brusco calo di potenza, rendendo le condizioni operative instabili.\nNonostante le obiezioni di Akimov (per tacitare le quali il vice-direttore tecnico della centrale, Anatolij Djatlov, minacci\u00f2 Akimov di licenziamento), si decise di continuare l'esperimento: il calo di potenza rilevato venne bilanciato facendo sollevare la quasi totalit\u00e0 delle barre di controllo del reattore (ne furono tenute in posizione solo 6).\nGesta compiute.\nConstatato che la temperatura del reattore aumentava, Akimov attiva l'interruttore di emergenza AZ-5 per provocare lo spegnimento dell'impianto tramite l'inserimento delle barre di controllo nel reattore. Quello che i tecnici della centrale ignoravano era che per un difetto costruttivo (successivamente corretto) le aste di boro avevano la loro estremit\u00e0 in grafite (che anzich\u00e9 fungere da inibitore della reazione nucleare la intensificano), fintanto che non si completa l'operazione di inserimento delle barre e l'assorbitore non raggiunge la zona attiva, si osserva nel reattore un aumento della reazione.\nLe alte temperature cui il reattore si trovava avevano deformato i fori in cui le barre sarebbero dovute scendere, facendole arrestare a soli 2\u20133 m di infissione (su un'altezza complessiva del reattore di 7 metri), provocando lo sviluppo di una reazione a catena incontrollata, che produsse una serie di esplosioni del reattore. Akimov venne a conoscenza dell'enorme danno al reattore, ma non ci credette e quindi trasmise false informazioni sullo stato del reattore per alcune ore. Una volta, per\u00f2, capita l'effettiva gravit\u00e0 dell'incidente, lavor\u00f2 con la sua squadra nel reattore fino alle prime ore del mattino, cercando di pompare acqua nel reattore esposto.\nLa morte.\nAkimov mor\u00ec l'11 maggio 1986, all'et\u00e0 di 33 anni, due settimane dopo l'incidente, a causa dell'assorbimento delle radiazioni. Fino alla morte, mentre poteva parlare, Akimov ripeteva: \"Ho fatto tutto correttamente. Non capisco perch\u00e9 sia successo\". Nell'inchiesta iniziale la responsabilit\u00e0 principale dell'incidente fu data a lui ed ai membri della sua squadra. Solo successivamente si risal\u00ec alle responsabilit\u00e0 del direttore del reattore che condusse le operazioni, trascurando le elementari linee guida sulla sicurezza dell'impianto e ignorando le ripetute avvisaglie di pericolo.\nNei media.\n\u00c8 stato interpretato da Alex Lowe nel film della BBC \"Surviving Disaster: Chernobyl Nuclear Disaster\" e da Sam Troughton nel 2019 nella miniserie televisiva HBO \"Chernobyl\"."}
{"id": "8004263", "revid": "137928", "url": "https://it.wikipedia.org/wiki?curid=8004263", "title": "Osvaldo Leone Girolami", "text": ""}
{"id": "8004277", "revid": "767487", "url": "https://it.wikipedia.org/wiki?curid=8004277", "title": "Vulcanismo bimodale", "text": "Il vulcanismo bimodale \u00e8 l'eruzione contemporanea da un unico centro vulcanico di lava mafica e felsica, con minima o nessuna presenza di lava di composizione intermedia. Questo tipo di vulcanismo \u00e8 normalmente associato alle aree di tettonica distensiva e particolarmente dei rift.\nEvenienze.\nLa maggior parte delle manifestazioni di vulcanismo bimodale sono associate all'assottigliamento della crosta terrestre e la presenza di questa tipologia di rocce viene considerata un'evidenza di fenomeni di rifting avvenuti nel passato. Gran parte degli esempi provengono da zone di rifting continentale attivo, un esempio dei quali \u00e8 la Provincia di Basin and Range. \nIl vulcanismo bimodale \u00e8 stato descritto anche in aree transtensionali, le prime fasi della formazione di un bacino di retroarco e nei prodotti di punti caldi sia continentali che oceanici, come il punto caldo di Yellowstone e il punto caldo delle Canarie.\nMeccanismo di formazione.\nIl vulcanismo bimodale viene normalmente interpretato come il risultato di una fusione parziale della crosta terrestre, che d\u00e0 luogo alla formazione di magma granitici, durante la messa in posto di grandi volumi di magma basaltico relativamente caldo proveniente dal mantello. I due tipi di magma formano camere magmatiche separate che danno luogo a periodiche eruzioni di entrambi i tipi di lava. "}
{"id": "8004285", "revid": "1146789", "url": "https://it.wikipedia.org/wiki?curid=8004285", "title": "Lafleur", "text": ""}
{"id": "8004297", "revid": "599013", "url": "https://it.wikipedia.org/wiki?curid=8004297", "title": "Carmen Mart\u00ednez", "text": "Carriera.\nCon la ha disputato due edizioni dei Campionati europei (1978, 1980)."}
{"id": "8004300", "revid": "33751", "url": "https://it.wikipedia.org/wiki?curid=8004300", "title": "Qualificazioni al campionato mondiale di calcio 2022 - AFC", "text": "La zona asiatica delle qualificazioni al campionato mondiale di calcio 2022, organizzate dalla AFC, vede le squadre in competizione per i posti per la fase finale in Qatar.\nRegolamento.\nLe qualificazioni della zona asiatica sono iniziate il 6 giugno 2019 e si concluderanno il 16 novembre 2021. La procedura \u00e8 la seguente:\nSquadre partecipanti.\nTutte le 46 squadre affiliate all'AFC partecipano alle qualificazioni. Dato che le qualificazioni valgono anche per la Coppa d'Asia 2023, vi prender\u00e0 parte anche il , automaticamente qualificato ai Mondiali come Paese ospitante.\nIl ranking usato per stabilire le peggiori 12 squadre che partecipano alla prima fase \u00e8 stato quello di aprile 2019.\nPrima fase.\nGli accoppiamenti della prima fase sono stati sorteggiati il 17 aprile 2019 a Kuala Lumpur. L'andata \u00e8 stata giocata il 6 e 7 giugno, il ritorno l'11 giugno 2019.\nSeconda fase.\nIl sorteggio della seconda fase si \u00e8 svolto il 17 luglio 2019 a Kuala Lumpur. Le prime classificate e le migliori 4 seconde passano alla terza fase e si qualificano alla Coppa d'Asia 2023. Le partite di qualificazione di questa fase hanno subito una pausa forzata (a partire dal 19 novembre 2019) a causa dello stravolgimento dei calendari causato dalla pandemia di COVID-19.\nIl 20 febbraio 2021, perdurante lo stato di emergenza sanitaria, AFC e FIFA, preso atto \"delle restrizioni ai viaggi e le disposizioni in vigore per la quarantena adottate in tutto il continente a causa della pandemia di Covid-19 e dopo un processo di approfondite consultazioni con le federazioni asiatiche affiliate\", si sono accordate nel rinviare ulteriormente le gare di qualificazione previste per marzo e aprile al mese di giugno. Le partite di ogni girone sono state giocate in un'unica sede, scelta dall'AFC.\nRaffronto tra le seconde classificate.\nLe quattro migliori seconde classificate ottengono la qualificazione alla terza fase, mentre le altre sono eliminate. Il Qatar ha vinto il gruppo E, ma, in quanto squadra organizzatrice del campionato del mondo del 2022, non partecipa alla fase successiva, quindi anche la quinta squadra seconda classificata \u00e8 promossa alla terza fase. Dopo il ritiro della Corea del Nord dalle qualificazioni del gruppo H, dato il numero ridotto delle squadre di quel gruppo, non vengono presi in considerazione, ai fini di questa classifica, i risultati ottenuti contro l'ultima classificata degli altri gironi.\nTerza fase.\nLe 12 squadre vengono sorteggiate in due gruppi da 6 squadre ciascuno con partite di andata e ritorno. Le prime due di ogni girone si qualificano alla fase finale del Mondiale 2022, le due terze vanno alla quarta fase. Il sorteggio si \u00e8 tenuto il 1\u00ba luglio 2021."}
{"id": "8004302", "revid": "181699", "url": "https://it.wikipedia.org/wiki?curid=8004302", "title": "Carmen Martinez", "text": ""}
{"id": "8004303", "revid": "349054", "url": "https://it.wikipedia.org/wiki?curid=8004303", "title": "Bank of China Tower (Shanghai)", "text": "La Bank of China Tower \u00e8 un grattacielo situato a Shanghai nel distretto di Pudong. \u00c8 alto 226\u00a0metri, con 53 piani."}
{"id": "8004304", "revid": "2091899", "url": "https://it.wikipedia.org/wiki?curid=8004304", "title": "Un altro mondo (romanzo)", "text": "Un altro mondo (\"Among Others\") \u00e8 un romanzo fantasy del 2011 della scrittrice gallese-canadese Jo Walton, pubblicato originariamente da Tor Books. \u00c8 stato pubblicato nel Regno Unito da Corsair (Constable &amp; Robinson). Ha vinto il premio Nebula nel 2012 come miglior romanzo, il premio Hugo per il miglior romanzo e il British Fantasy Award ed \u00e8 stato candidato al World Fantasy Award come miglior romanzo. \u00c8 stato tradotto in italiano per l'editore Gargoyle nel 2013 da Benedetta Tavani.\nTrama.\nIl romanzo \u00e8 presentato come il diario di Morwenna (Mori), una quindicenne gallese, appassionata di fantascienza e fantasy, negli anni 1979 e 1980. Lei e la sorella gemella Morgana hanno magicamente impedito alla madre di prendere il controllo di esseri magici che vedono come fate, ma la madre ha poi causato un incidente in cui sua sorella rimane uccisa e le causa una disabilit\u00e0 alla gamba. E' consapevole che lei e Morgana hanno letteralmente salvato il mondo, ma nessun altro lo sa o se ne preoccupa.\nCercando di nascondersi dalla madre impazzita e non potendo pi\u00f9 essere ospitata dal nonno (ricoverato in una struttura di assistenza) si rifugia presso il padre e le tre sorellastre in una localit\u00e0 dell'Inghilterra occidentale. Separata tragicamente dalla sorella e privata della gioia della corsa e della natia campagna gallese, Mori deve riconciliarsi con la sua nuova vita di emarginata disabile e senza amici. Il raggiungere questo obiettivo si immerge nella lettura dei libri fantascienza e fantasy, che sono anche l'unico legame con il padre di cui condivide la passione.\nGenesi, ambientazione, stile narrativo.\nQuesto \u00e8 nono romanzo pubblicato dall'autrice gallese Jo Walton. Fu scritto in 36 giorni nel 2008 tra il 29 febbraio e il 29 maggio. Walton descrive il romanzo come semi-autobiografico, descrivendo l' \"esperienza di maturare con i soli libri come amici e conforto\", che poi ha scoperto essere un sentimento insospettatamente comune tra i lettori. L'autrice condivide con la protagonista anche l'esperienza di essere stata una studentessa gallese in un collegio inglese e di aver camminato con un bastone e di aver vissuto in Galles all'incirca nello stesso periodo. Walton ha trasposto la propria esperienza di vita con una madre schizofrenica paranoica per raffigurare la madre del personaggio principale del romanzo.\nIl romanzo combina le caratteristiche di un romanzo fantasy e quello della storia di formazione. \u00c8 un romanzo epistolare, presentato come una serie di voci di diario di una ragazza adolescente che elencano cronologicamente le preoccupazioni della propria vita, che vanno da preoccupazioni mondane come il voto di matematica e l'esperienza di acquistare il primo reggiseno a quello di eseguire una magia rituale per permettere ai morti di passare nell'altra vita. Il libro descrive l'alternarsi di accettazione e rifiuto delle percezioni di Mori sulla magia e le fate. Walton ha affermato che era sua intenzione che la magia apparisse nel romanzo come reale e che tale ambiguit\u00e0 non fosse intenzionale, sebbene sia stato ampiamente percepita dai lettori.\nIl romanzo esplora esplicitamente la questione della responsabilit\u00e0 morale nel fare la magia. Mentre il romanzo progredisce, Mori arriva a sentire che l'eco della magia nelle persone che la circondano e la sua capacit\u00e0 di privarli del libero arbitrio \u00e8 inaccettabile e si impegna a usare la magia solo come protezione. Il libro esplora anche la capacit\u00e0 dei libri di fornire speranza nei momenti di dolore e oscurit\u00e0.\nIl titolo originale suggerisce anche il tema di percorrere la propria strada in un mondo in cui ci si sente estranei. \"Alterit\u00e0\" \u00e8 il nocciolo della storia. Nel suo collegio inglese, Mori si differenzia dai suoi coetanei in molti aspetti: \u00e8 gallese, \u00e8 disabile, \u00e8 l'unica studentessa a cui piace la lettura (spesso resta sola con la bibliotecaria), ed \u00e8 (escluse la sorella e la madre) l'unica persona in grado di vedere e comunicare con le fate, almeno fino a quando non doner\u00e0 a Wim, il suo ragazzo, questa abilit\u00e0."}
{"id": "8004307", "revid": "300067", "url": "https://it.wikipedia.org/wiki?curid=8004307", "title": "\u00c1ngeles Liboreiro", "text": "Carriera.\nCon la ha disputato tre edizioni dei Campionati europei (1974, 1976, 1978)."}
{"id": "8004318", "revid": "300067", "url": "https://it.wikipedia.org/wiki?curid=8004318", "title": "Angeles Liboreiro", "text": ""}
{"id": "8004335", "revid": "436907", "url": "https://it.wikipedia.org/wiki?curid=8004335", "title": "MiniDiscs (Hacked)", "text": "MiniDiscs (Hacked) (stilizzato come MINIDISCS [HACKED]) \u00e8 la terza raccolta del gruppo musicale britannico Radiohead, autoprodotta e pubblicata l'11 giugno 2019.\nDescrizione.\nPubblicato esclusivamente su Bandcamp, contiene oltre sedici ore di musica inedita o registrata dal vivo tratte dal periodo compreso o successivo alle sessioni di registrazione del terzo album \"OK Computer\", tra cui una versione da dodici minuti di \"Paranoid Android\" e una versione alternativa del brano \"True Love Waits\" registrata dalla band (la versione finale acustica appare nel nono album \"A Moon Shaped Pool\"). La distribuzione del materiale \u00e8 avvenuta come segno di risposta del gruppo a un hacker che ha avuto accesso all'archivio dei minidisc del frontman Thom Yorke e che aveva intenzione di rivendere a una cifra di dollari.\nL'intero ricavato dall'acquisto della raccolta verr\u00e0 devoluto in beneficenza al movimento Extinction Rebellion."}
{"id": "8004337", "revid": "1501558", "url": "https://it.wikipedia.org/wiki?curid=8004337", "title": "Qualificazioni al campionato mondiale di calcio 2022", "text": "Le qualificazioni al campionato mondiale di calcio 2022 determineranno 31 delle 32 squadre partecipanti al torneo, cui si aggiunge il Qatar come nazione ospitante.\nPanoramica.\nBench\u00e9 ammessa d'ufficio alla manifestazione, la Nazionale qatariota partecipa comunque alle eliminatorie poich\u00e9 valide anche per l'accesso all'edizione 2023 della Coppa d'Asia. Tale circostanza si \u00e8 gi\u00e0 verificata in passato. Nel 1934 l'Italia - padrona di casa - dovette disputare un turno di qualificazione; nel 2009 il Sudafrica, pur ospitando i Mondiali 2010, dovette competere nella fase eliminatoria per la Coppa d'Africa.\nA differenza delle precedenti edizioni, ogni confederazione organizza autonomamente il proprio sorteggio.\nAFC.\nLe qualificazioni della federazione asiatica AFC, che decideranno le quattro squadre qualificate alla fase finale del mondiale e la squadra che deve affrontare il play-off intercontinentale per qualificarsi alla fase finale del mondiale, vedono iscritte 46 squadre nazionali. Le qualificazioni iniziano il 6 giugno 2019 e si concluderanno a novembre 2021 e sono composte da quattro turni eliminatori:\nCAF.\nLa confederazione africana CAF ha annunciato il 10 luglio 2019 il formato utilizzato per la sua competizione di qualificazione alla Coppa del Mondo FIFA 2022, che vede sfidarsi un totale di 54 squadre nazionali. Le qualificazioni iniziano il 4 settembre 2019 e si concluderanno il 18 novembre 2021 e sono composte da tre turni eliminatori:\nPrimo turno: 28 squadre (classificate 27\u201354) giocheranno in casa e fuori casa su due gare. I 14 vincitori avanzeranno al secondo turno.\nSecondo turno: 40 squadre (squadre classificate 1\u201326 e 14 vincitrici del primo turno) saranno divise in 10 gruppi di quattro squadre per giocare partite di round-robin in casa e fuori casa. I 10 vincitori del gruppo avanzeranno al terzo turno.\nTerzo turno: le 10 squadre che saranno avanzate dal secondo round giocheranno in casa e fuori casa su due gare (le squadre col ranking pi\u00f9 basso giocheranno la prima partita in casa). I cinque vincitori si qualificheranno per la Coppa del mondo.\nCONCACAF.\nIl 27 luglio 2020 la confederazione del Nord e Centro America CONCACAF ha annunciato un nuovo formato per le qualificazioni mondiali, che sostituisce quello approvato nel luglio 2019, a causa dello stravolgimento dei calendari causato dalla pandemia di COVID-19. Sempre per lo stesso motivo ha deciso di dare inizio al primo turno a marzo 2021.\nCONMEBOL.\nCome avviene dalle qualificazioni a Francia 1998, le 10 squadre affiliate alla confederazione sudamericana CONMEBOL si sfideranno in un girone unico con gare di andata e ritorno. Le prime quattro squadre si qualificheranno per la fase finale del campionato mondiale mentre la quinta classificata acceder\u00e0 allo spareggio intercontinentale.\nOFC.\nNel settembre 2021 la confederazione dell'Oceania OFC ha annunciato che il torneo di qualificazione si giocher\u00e0 a marzo 2022 in Qatar, causa l'impossibilit\u00e0 di disputare il torneo nel proprio continente.\nIl 29 novembre 2021 viene ufficializzato che le squadre partecipanti alle qualificazioni sono nove e si gioca prima uno spareggio tra le due ultime squadre nel ranking; la vincente si unisce alle altre sette squadre per disputare due gironi da quattro che qualificheranno le prime due. Le quattro squadre qualificate si sfideranno in semifinali e finale per determinare la nazionale ammessa allo spareggio intercontinentale. Considerato il poco tempo a disposizione per la disputa delle gare, sia le partite dei gironi sia quelle ad eliminazione diretta si giocheranno in gara unica in Qatar.\nUEFA.\nDei 13 posti riservati alle squadre europee, rappresentate dalla UEFA, 10 andranno alle vincitrici di altrettanti gironi di qualificazione, mentre per assegnare i restanti tre avranno luogo dei play-off (in due turni a eliminazione diretta in partita unica) tra le 10 seconde classificate e due formazioni dalla UEFA Nations League 2020-2021.\nIl sorteggio per la composizione dei gruppi eliminatori \u00e8 stato svolto il 7 dicembre 2020, dopo la fase a gironi della UEFA Nations League, mentre le gare si svolgeranno tra il 24 marzo 2021 e il 29 marzo 2022.\nInterzona.\nLe qualificazioni interzonali consistono in due spareggi, con partite di andata e ritorno, per decidere rispettivamente la penultima e l'ultima squadra a qualificarsi per i mondiali in Qatar. \nLa FIFA il 26 novembre 2021 ha ufficializzato gli accoppiamenti degli spareggi che prevedono le sfide tra AFC-CONMEBOL ovvero tra la nazionale asiatica vincitrice dello spareggio della zona asiatica e la nazionale sudamericana quinta classificata nel gruppo unico della zona sudamericana. Nello spareggio CONCACAF-OFC si sono affronteranno invece la nazionale nord-centroamericana e caraibica quarta classificata nel gruppo unico della fase finale della zona nord-centroamericana e caraibica e la nazionale oceanica vincitrice della zona oceaniana. Le partite degli spareggi si disputeranno nella finestra di giugno 2022.\nSquadre qualificate:"}
{"id": "8004339", "revid": "137928", "url": "https://it.wikipedia.org/wiki?curid=8004339", "title": "Translohr", "text": ""}
{"id": "8004344", "revid": "1803523", "url": "https://it.wikipedia.org/wiki?curid=8004344", "title": "Pandette di Giustiniano", "text": ""}
{"id": "8004373", "revid": "38120", "url": "https://it.wikipedia.org/wiki?curid=8004373", "title": "Amore m\u00ec", "text": ""}
{"id": "8004374", "revid": "38120", "url": "https://it.wikipedia.org/wiki?curid=8004374", "title": "Amore Mi", "text": ""}
{"id": "8004392", "revid": "31886", "url": "https://it.wikipedia.org/wiki?curid=8004392", "title": "Kuon", "text": "Kuon () \u00e8 un survival horror del 2004 sviluppato da FromSoftware per PlayStation 2.\nTrama.\nAmbientato nel periodo Heian, la storia di \"Koun\" ruota attorno ai tre personaggi Utsuki, Sakuya e l'esorcista di Kyoto Doman.\nPubblicazione.\nIl gioco \u00e8 stato annunciato in un numero di \"Famits\u016b\" nel settembre 2003, nel quale si affermava che fosse completo al 25%. Il titolo \u00e8 stato esposto nello stand dell'azienda durante il Tokyo Game Show del 2003, insieme ad altri titoli tra cui \"Shadow Tower Abyss\", \"Armored Core: Nexus\" ed \"Echo Night: Beyond\". Uno spot \"live-action\" \u00e8 stato girato al tempio Kannon-ji di Setagaya. Lo staff \u00e8 rimasto sorpreso quando i sacerdoti del tempio hanno accettato lo spot e alcune scene filmate erano riproduzioni dirette di scene del gioco. \u00c8 stato reso disponibile in Giappone il 1 aprile 2004. Insieme al gioco sono state rilasciate due diverse guide strategiche da ASCII Corporation e Softbank Creative.\nLa versione nordamericana \u00e8 stata annunciata da Agetec nel maggio 2004. Agetec era un editore occidentale che si occupava dei titoli di FromSoftware. La loro localizzazione \u00e8 stata progettata per mantenere il pi\u00f9 intatto possibile il gioco originale e includeva il doppiaggio giapponese. \u00c8 stato distribuito nella regione il 7 dicembre 2004. Originariamente avrebbe dovuto essere distribuito nel Regno Unito da Digital Jesters prima della liquidazione della societ\u00e0, ma poi il ruolo pass\u00f2 a Nobilis e Indie Games Productions che lo pubblicarono in Europa il 14 aprile 2006. Negli anni successivi alla sua uscita, la versione occidentale \u00e8 diventata un raro oggetto da collezione e il gioco stesso \u00e8 poco noto a causa della sua rarit\u00e0 e limitata copertura.\nAccoglienza.\nKuon ha ricevuto recensioni contrastanti dalla critica. Il gioco \u00e8 stato descritto come avente recensioni \"miste o nella media\" secondo il sito web di aggregazione di recensioni Metacritic, guadagnando 57 punti su 100 sulla base di 20 recensioni. Un sito web analogo \"GameRankings\" ha dato al gioco un punteggio del 59% sulla base di 19 recensioni.\nLa trama e il \"design\" del mondo sono stati frequentemente elogiati. Il \"gameplay\" ha riscosso opinioni contrastanti: molti che hanno trovato il combattimento poco piacevole e il design del puzzle obsoleto. I comandi hanno anche incontrato critiche generali a causa della mancanza di risposta e del ritmo lento.\nJeremy Parish, scrivendo per \"1UP.com\", ha notato che il suo design visivo era eccezionale rispetto ad altri titoli del genere, ma per il resto ha trovato il suo \"gameplay\" derivativo e poco interessante. Marc McEntegart di \"Eurogamer\" \u00e8 rimasto deluso nel complesso, ritenendo che i suoi elementi horror fossero troppo convenzionali e generalmente ha criticato il suo gameplay e l'estetica apparentemente sprecata. \"GamePro\" ha ritenuto che il gioco nel suo insieme fosse \"trascinato\" da problemi meccanici e di combattimento che erano presenti nel genere sin dai suoi primi giorni. \"Game Informer\" ha apprezzato la sua atmosfera, ma ha criticato il suo ritmo lento.\n\"Electronic Gaming Monthly\" ha ritenuto che il gioco fosse stato rovinato da una cattiva traduzione e ha notato il suo design arcaico rispetto ad altri titoli dell'epoca. Bethany Massimilla di \"GameSpot\" ha elogiato il design estetico e narrativo, ma ha trovato il \"gameplay\" generalmente carente a lungo termine. David Chen della rivista \"GMR\" ha notato una mancanza di entusiasmo o coinvolgimento sia con il gameplay standard che con il combattimento, e ha notato che la sua attenzione al folklore giapponese ha limitato il suo pubblico."}
{"id": "8004448", "revid": "1613185", "url": "https://it.wikipedia.org/wiki?curid=8004448", "title": "Indrik", "text": "L'Indrik \u00e8 una creatura della mitologia russa. \u00c8 il re di tutti gli animali e vive sulla \"Montagna Sacra\", dove nessun altro ha mai messo piede. Le leggende dicono che quando si sgranchisce, la Terra tremi.\nLa parola \"Indrik\" \u00e8 una versione distorta della parola russa \"edinorog\" (unicorno). \nQuesta creatura \u00e8 descritta come gigante, con corpo da toro, zampe da cervo, testa di cavallo e un enorme corno che lo rende vagamente simile a un rinoceronte."}
{"id": "8004450", "revid": "1543377", "url": "https://it.wikipedia.org/wiki?curid=8004450", "title": "Rinascimento nordico", "text": "Col termine di Rinascimento nordico si indica il Rinascimento che interess\u00f2 l'Europa settentrionale a nord delle Alpi. Prima del 1497, il Rinascimento italiano e l'umanesimo avevano creato ben poca influenza al di fuori dell'Italia. Dalla fine del XV secolo, queste idee iniziarono a diffondersi anche nel resto dell'Europa. Questo port\u00f2 alla nascita del Rinascimento tedesco, del Rinascimento francese, del Rinascimento inglese, del Rinascimento fiammingo e olandese, del Rinascimento polacco e di altri movimenti nazionali e locali, ciascuno con caratteristiche differenti.\nIn Francia, Francesco I import\u00f2 l'arte italiana, dando commissioni ad artisti italiani (tra i quali spiccava Leonardo da Vinci), e facendo costruire palazzi grandiosi con notevoli spese, dando inizio al Rinascimento francese. Il commercio e gli scambi in citt\u00e0 come Bruges nel XV secolo ed Anversa nel XVI secolo incrementarono anche gli scambi commerciali tra Italia e Belgio, anche se nell'arte, ed in particolare nell'architettura, il gotico rimase presente sino all'arrivo del barocco, anche se gli artisti si ispirarono sempre pi\u00f9 ai modelli italiani.\nLe universit\u00e0 ed i libri a stampa aiutarono a diffondere lo spirito dell'epoca in Francia, Paesi Bassi e Sacro Romano Impero, e da qui verso la Scandinavia, sino a giungere in Gran Bretagna nel XVI secolo. Scrittori e umanisti come Rabelais, Pierre de Ronsard ed Erasmo da Rotterdam vennero molto influenzati dal modello del Rinascimento italiano e fecero parte del medesimo movimento intellettuale. Durante il Rinascimento inglese (che si sovrappose all'era elisabettiana) scrittori come William Shakespeare e Christopher Marlowe composero opere di notevole influenza anche per i posteri. Il Rinascimento venne portato anche in Polonia direttamente da artisti italiani di Firenze e dai Paesi Bassi, dando inizio al Rinascimento polacco.\nIn alcune aree il Rinascimento nordico venne distinto dal Rinascimento italiano per la centralizzazione del potere politico. Mentre in Italia ed in Germania esso si basava sul concetto del potere ripartito tra domini indipendenti e citt\u00e0-stato, in gran parte dell'Europa esso emerse nei primi stati nazionali che iniziavano a sorgere all'epoca. Il Rinascimento nordico si leg\u00f2 profondamente anche alla riforma protestante e si inser\u00ec appieno negli scontri religiosi tra protestanti e cattolici.\nTratti generali.\nIl feudalesimo aveva dominato l'eruopa per centinaia di anni, ma il suo declino segn\u00f2 l'arrivo del Rinascimento. Tra le ragioni del suo declino vi fu sicuramente la peste, il crescente uso del denaro anzich\u00e9 della terra come mezzo di scambio, il minor numero di schiavi in societ\u00e0, la formazione degli stati nazionali con monarchi che avevano interesse nel ridurre il potere dei signori feudali, il crescente disinteresse nei confronti delle armate feudali a vantaggio di un esercito centralizzato e l'uso di nuove tecnologie (ad esempio la polvere da sparo), unitamente ad un incremento generale della produttivit\u00e0 agricola per lo sviluppo di nuove tecniche e metodi agricoli.\nInfine il Rinascimento in Europa si svilupp\u00f2 grazie ad un crollo del cattolicesimo nel continente. Il lento abbandono del feudalesimo mise in crisi la lunga politica di favorire la chiesa ed i suoi rappresentanti, soppiantata da istituzioni secolari. L'umanesimo fu l'istituzione che pi\u00f9 di ogni altra condizion\u00f2 lo sviluppo dell'arte rinascimentale, della musica e della scienza. Erasmo da Rotterdam, ad esempio, risult\u00f2 una figura fondamentale per la diffusione delle idee umaniste nel nord Europa oltre ad essere una figura centrale tra l'umanesimo classico e le contrapposizioni religiose dell'epoca.\nLa velocit\u00e0 di trasmissione del Rinascimento in Europa fu sicuramente dovuta all'invenzione della stampa. Il potere di disseminare informazioni accrebbe la ricerca scientifica, diffuse le idee politiche ed ebbe un impatto notevole sul Rinascimento nordico. Come in Italia, la stampa increment\u00f2 la disponibilit\u00e0 di libri in lingue differenti oltre alla riedizione di testi classici greci e latini. La Bibbia divenne per la prima volta disponibile in diverse traduzioni vernacolari, fatto solitamente attribuito alla riforma protestante.\nL'et\u00e0 delle scoperte.\nUno degli sviluppi tecnologici pi\u00f9 significativi del Rinascimento fu l'invenzione della caravella con cui poi Cristoforo Colombo ed altri esploratori poterono compiere viaggi ed esplorazioni al di fuori del Mediterraneo ed attraversare l'Atlantico. Le navigazioni misero in contatto pi\u00f9 facilmente i porti dell'Italia con Spagna, Portogallo, Francia, Inghilterra e Paesi Bassi, facendo terminare il secolare predominio dell'Italia settentrionale come crocevia dei commerci europei. Vennero aperte anche nuove rotte commerciali con l'Africa e le Americhe, dando il via alle attivit\u00e0 di colonizzazione.\nArte.\nLa diffusione dell'arte del Rinascimento nei paesi nordici si deve in particolare ai Paesi Bassi, dove sin dai primordi gli artisti iniziarono ad utilizzare una complessa iconografia come nel caso di Hubert e Jan van Eyck.\nIl dettagliato realismo dei primitivi fiamminghi, guidato da Robert Campin e Jan van Eyck negli anni '20 e '30 del Quattrocento, \u00e8 attualmente considerato generalmente l'inizio del Rinascimento nordico in pittura. Questo realismo dettagliato era di molto superiore a quello italiano della medesima epoca, ma non si pu\u00f2 parlare di una reciproca influenza stilistica sino alla fine del XV secolo. Malgrado i frequenti scambi culturali ed artistici, i manieristi di Anversa (1500\u20131530)\u2014cronologicamente sovrapponibile ma non correlato al manierismo italiano- furono tra i primi artisti dei Paesi Bassi a riflettere chiaramente l'influenza italiana nello sviluppo del Rinascimento nordico.\nNel contempo, Albrecht D\u00fcrer fece de viaggi in Italia, dove era molto ammirato per le sue stampe. D\u00fcrer, a sua volta, venne influenzato dall'arte che vide nella penisola e pertanto fu uno dei primi pittori dell'alto Rinascimento nordico a poter essere definito tale. Altri pittori di fama come Hans Holbein il Vecchio e Jean Fouquet, mantennero invece una forte influenza gotica che al nord Europa continuava ad essere molto popolare, mentre parallelamente Hieronymus Bosch e Pieter Bruegel il Vecchio sviluppavano stili propri che vennero imitati poi dalle generazioni successive. Alla fine del XVI secolo gli artisti del Rinascimento nordico incrementarono i loro viaggi a Roma, divenendo noti come Romanisti. L'arte dell'alto Rinascimento di Michelangelo e Raffaello e le tendenze tardorinascimentali del Manierismo ebbero un notevole impatto sulle opere degli artisti nordici.\nAl contrario degli artisti italiani che si concentrarono sul gran quantitativo di opere d'arte greco-romane riscoperte e riapprezzate all'epoca, gli artisti del XV secolo di area tedesca ed olandese, pur definendosi rinascimentali, rimasero legati a temi di ambito religioso oppure si dedicarono ai paesaggi o ancora alla pittura di genere. \nIl Rinascimento, col diffondersi nelle varie realt\u00e0 e nei vari paesi dell'Europa occidentale, si adattarono ai gusti ed alla cultura locale. In Inghilterra e nei Paesi Bassi settentrionali la Riforma protestante port\u00f2 alla totale distruzione di molte opere d'arte all'insegna dell'iconoclastia. Malgrado la presenza di molti artisti di pregio alla corte dei Tudor in Inghilterra, il ritratto rimase un genere relegato alle \u00e9lite della societ\u00e0. In Francia la scuola di Fontainebleau iniziata dall'italiano Rosso Fiorentino nello stile tardo manierista, riusc\u00ec a costituire uno stile nazionale durevole. Dalla fine del XVI secolo, artisti come Karel van Mander e Hendrik Goltzius si radunarono ad Haarlem per una breve ma intensa fase del Manierismo nordico che si diffuse anche nelle Fiandre."}
{"id": "8004498", "revid": "122551358", "url": "https://it.wikipedia.org/wiki?curid=8004498", "title": "Prima di partire (Luca Carboni e Giorgio Poi)", "text": "Prima di partire \u00e8 un singolo del cantautore italiano Luca Carboni e del cantautore italiano Giorgio Poi, pubblicato il 14 giugno 2019 come quarto estratto dal tredicesimo album in studio di Luca Carboni \"Sputnik\".\nDescrizione.\nLa canzone originale pubblicata sull'album \"Sputnik\" \u00e8 in versione solista; nel 2019 Luca Carboni l'ha reinterpreta in duetto con il cantautore Giorgio Poi e Dardust, che ha realizzato una nuova produzione per il brano.\nReso disponibile inizialmente solo in download digitale, il 21 giugno 2019 viene inserito nella raccolta di Radio Italia \"Radio Italia Summer Hits 2019\".\nVideo musicale.\nIl videoclip \u00e8 stato registrato il 26 maggio 2019 all'Idroscalo di Milano, tappa dello \"Sputnik Tour 2018-2019\" all'interno del \"Mi AMI Festival\". In quell'occasione Luca Carboni ha duettato nel brano dal vivo con Giorgio Poi.\nViene reso disponibile sul canale YouTube del cantante il 14 giugno 2019 in contemporanea con l'uscita del singolo."}
{"id": "8004507", "revid": "88740", "url": "https://it.wikipedia.org/wiki?curid=8004507", "title": "Pahor", "text": ""}
{"id": "8004511", "revid": "1305887", "url": "https://it.wikipedia.org/wiki?curid=8004511", "title": "Lupin III - Il film", "text": ""}
{"id": "8004512", "revid": "599013", "url": "https://it.wikipedia.org/wiki?curid=8004512", "title": "Emilie Nautnes", "text": ""}
{"id": "8004514", "revid": "6923", "url": "https://it.wikipedia.org/wiki?curid=8004514", "title": "Economia del Senegal", "text": "Il Senegal possiede un PIL (PPA) di 1 857, 525 milioni $ e un PIL (PPA) procapite di 2 678 $. L'economia del Senegal \u00e8 tra le pi\u00f9 sviluppate dell'Africa ed \u00e8 la 4\u00aa nella regione occidentale dopo la Nigeria, la Costa d'Avorio e il Ghana. Dopo il 2012, si \u00e8 verificato un netto miglioramento con una crescita annuale monetaria del 5,4% tra il 2012 e il 2017. Parallelamente, il tasso d'inflazione \u00e8 rimasto stabile al circa 1% annuo. L'economia del paese \u00e8 dunque una delle pi\u00f9 dinamiche, ma bisogna considerare il basso livello di partenza e la forte crescita demografica. Tale sviluppo \u00e8 dovuto agli investimenti importanti effettuate per le infrastrutture pubbliche, come il Piano Senegal Emergente (Plan S\u00e9n\u00e9gal \u00c9mergent, PSE) del presidente Macky Sall. I risultati positivi sono dovuti anche dall'aumento delle esportazioni passate dal 15% nel 2015 al 13% nel 2016, sostenute da una diversificazione dei prodotti agricoli e un clima favorevole, della pesca e del settore estrattivo. Secondo l'agenzia di rating Standard &amp; Poor's, la crescita dell'economia senegalese dovrebbe avvicinarsi al 7% nel periodo 2017-2020, contro il 3,5% in valuta tra il 2011 e il 2014.\nIl Senegal \u00e8 molto orientato verso l'Europa e l'Asia, ed i suoi principali partner commerciali sono la Francia, l'India, l'Italia, la Cina e gli Stati Uniti d'America.\nL'economia senegalese si basa sullo sfruttamento minerario, l'edilizia, il turismo, la pesca e l'agricoltura, ovvero le principali fonti d'impiego nelle zone rurali. L\u2019economia \u00e8 caratterizzata da gravi problemi, in particolare le condizioni climatiche e la forte crescita demografica che ha portato all'esodo della popolazione rurale in seguito alle carestie. Le conseguenze di questa crescita sono dei problemi nell'approvvigionamento dell'acqua nonch\u00e9 dello smaltimento dell'acqua usata e degli scarti. Inoltre, l'aumento del traffico nella capitale ha portato ad un aumento dell'inquinamento sonoro ed atmosferico.\nLe principali industrie per l'esportazione riguardano l'estrazione dei fosfati, la produzione di fertilizzanti, i prodotti agricoli e la pesca commerciale, nonch\u00e9 i progetti di esplorazione petrolifera.\nIl Senegal dipende molto dagli aiuti delle ONG, dall'invio di fondi e dagli investimenti esteri diretti. Il Paese \u00e8 membro della Banca mondiale, dell'Organizzazione mondiale del commercio e dell'Unione economica e monetaria ovest-africana.\nInfrastrutture.\nGli investimenti pubblici sono indirizzati principalmente verso la carenza delle infrastrutture, ma lo Stato tende a promuovere la costruzione di strade.\nIl presidente Macky Sall ha annunciato nel 2016 l'avvio di importanti progetti per le infrastrutture senegalesi, tra cui un investimento pari a circa 600 milioni \u20ac per l'approvvigionamento dell'acqua potabile nella capitale Dakar.\nElettricit\u00e0.\nUno dei progetti riguardava la messa in servizio delle centrali elettriche di Tob\u00e8ne (circa 80 km a nord-est di Dakar, nella regione di Thi\u00e8s) a marzo del 2016, e di Cap-des-Biches (Rufisque, nella regione di Dakar) a maggio dello stesso anno. Per la centrale di Cap-des-Biches, lo Stato senegalese, la Soci\u00e9t\u00e9 nationale d\u2019\u00e9lectricit\u00e9 (Senelec), il gruppo energetico americano ContourGlobal, la Societ\u00e0 finanziaria internazionale (IFC) e l'Overseas Private Investment Corporation (OPIC) avevano firmato a Dakar un accordo per un finanziamento di 91 milioni $ e l'inaugurazione \u00e8 avvenuta il per la centrale di Cap-des-Biches. La centrale termoelettrica di Tob\u00e8ne, inaugurata nel mese previsto e costata circa 120 milioni \u20ac, genera 96 MW e garantisce l'elettricit\u00e0 a circa 1,5 milioni di persone.\nNel contesto di progetti per le energie rinnovabili e dell'elettrificazione del Paese, sono stati costruiti diversi impianti fotovoltaici.\nLa potenza elettrica del Senegal \u00e8 stata duplicata tra il 2012 e il 2018 raggiungendo un tasso di elettrificazione del 64% nel 2018.\nRisorse idriche.\nPer la componente idrica urbana sono stati annunciati due grandi progetti riguardanti la costruzione di un terzo bacino idrico da 200 000 m3 al giorno a Keur-Momar-Sarr (regione di Louga) e di una stazione di dissalazione dell'acqua di mare nel quartiere di Mamelles, nella regione di Dakar. Queste due infrastrutture dal costo totale di 390 miliardi CFA (600 milioni \u20ac) vanno a contribuire ad \"assicurare l'approvvigionamento dell'acqua potabile della capitale per almeno vent'anni\".\nIndustria agricola.\nL\u2019industria agricola non \u00e8 riuscita ad avere la spinta con gli investimenti del 2016 nelle attivit\u00e0 del Programma dei domini agricoli comunitari (\"Programme des domaines agricoles communautaire\", PRODAC). Queste comunit\u00e0 agricole da 1 000 e 5 000 ettari sono state create per contribuire alla lotta contro la disoccupazione (soprattutto quella giovanile) e a favorire lo sviluppo delle imprese agricole.\nAl fine di sostenere la sanit\u00e0 degli animali, l'accesso ai mercati e la gestione delle risorse naturali, sono stati stanziati 15 miliardi CFA per il progetto regionale d'appoggio alla pastorizia nel Sahel (\"Projet R\u00e9gional d\u2019Appui au Pastoralisme au Sahel\", PRAPS).\nTrasporti.\nL'Aeroporto di Dakar-L\u00e9opold Sedar Senghor \u00e8 il principale punto d'ingresso aereo verso il Senegal. Il 25 maggio 1971, l'aereo supersonico Concorde fece un primo volo dimostrativo Parigi-Dakar in 2 h 52 min (di cui 2 h 07 min in volo supersonico) e il 21 gennaio 1976 venne aperta per la prima volta la sua linea commerciale Parigi-Dakar-Rio de Janeiro. Il presidente senegalese L\u00e9opold S\u00e9dar Senghor assistette al suo atterraggio all'aeroporto di Dakar e all'arrivo dei primi passeggeri di un volo supersonico. Il 1 aprile 1982, venne chiusa la tratta Parigi-Rio.\nIl 23 febbraio 2001, la compagnia aerea Air S\u00e9n\u00e9gal International, partecipata per il 51% dal gruppo Royal Air Maroc in seguito ad una ristrutturazione aziendale, ha proposto delle destinazioni verso l'Europea e l'Africa. L'ASI, membro della IATA dal 28 maggio 1996, ha tuttavia cessato le proprie operazioni nel 2009 ed \u00e8 stata in seguito ricapitalizzata come Senegal Airlines. Chiusa nel 2016, \u00e8 stata sostituita da una nuova Air Senegal.\nLa rete stradale \u00e8 buona a ovest ma si degrada andando in profondit\u00e0 nel Paese. La rete dei trasporti \u00e8 ben sviluppata nelle grandi citt\u00e0 con taxi, autobus o le \"auto rapide\" (\"cars rapides\"), ovvero taxi collettivi o carretti presenti nelle periferie e nelle piccole citt\u00e0 sono taxi. All'interno del Paese, sono presenti le grandi auto bianche \"Ndiaga Ndiaye\" e i taxi brousse.\nRealizzata nel 1895, la stazione ferroviaria di Dakar \u00e8 la pi\u00f9 antica del Senegal e inizialmente offriva una sola destinazioni per i viaggiatori, ovvero la capitale del Mali Bamako, poich\u00e9 il collegamento con Saint-Louis \u00e8 riservato al trasporto delle merci. Nel 2019, la stazione \u00e8 stata rinnovata, permettendo il collegamento di Dakar con l'Aeroporto Internazionale Blaise Diagne di Diass passando per la citt\u00e0 di Diamniadio.\nLimiti.\nLe reti sono pi\u00f9 dense a ovest del Paese lungo il litorale ma la circolazione delle merci e delle persone \u00e8 particolarmente difficile verso Dakar e la penisola di Capo Verde. Le infrastrutture sono pi\u00f9 scarse nel Senegal orientale e l'apertura di queste regioni costituisce ugualmente una sfida perch\u00e9 i mezzi di trasporto rimangono spesso all'interno del Paese.\nInoltre, il 1 agosto 2013 \u00e8 stata aperta un'autostrada a pedaggio tra Dakar e Diamniadio.\nTra le altre infrastrutture realizzate figurano:\nSettore primario.\nAgricoltura.\nL'80% della popolazione \u00e8 occupata nel settore agricolo, bench\u00e9 rappresenti il 17,6% del PIL nazionale. Con l'esodo dalle campagne che ha portato i senegalesi verso la penisola di Capo Verde, il numero di contadini \u00e8 diminuito. Nel 2007, gli agricoltori non rappresentavano pi\u00f9 del 55 % della popolazione totale del Senegal.\nLe principali produzioni agricole sono:\nIl riso rappresenta l'alimento di base dei senegalesi ed \u00e8 preferito ai cereali locali (sorgo e granturco), nelle aree urbane ma anche in quelle rurali, e rappresenta pi\u00f9 del 50% del consumo familiare in cereali. Le famiglie spendono in media l'8% del loro reddito nell'acquisto del riso. I senegalesi consumano perlopi\u00f9 il riso al quale si sono abituati dopo la colonizzazione, importando i sottoprodotti della trasformazione del riso asiatico. Il sistema di produzione irrigata \u00e8 applicato nella valle del fiume Senegal (a nord) e vicino al bacino dell\u2019Anamb\u00e9 (a sud). Il potenziale del Paese in terre irrigabili \u00e8 di 240 000 ettari nella valle del fiume Senegal e di circa 16 000 ettari nel bacino dell\u2019Anamb\u00e9. Le superfici impiegate rappresentano meno del 3% del potenziale irrigabile. Il riso pluviale si pu\u00f2 trovare nelle regioni di Ziguinchor, Kolda e marginalmente in quella di Tambacounda.\nLe strutture per lo sfruttamento orticolo sono caratterizzate dalla predominanza di frutteti e giardini di case e di sussistenza. I volumi della produzione, in forte crescita, sono stimati a pi\u00f9 di 600 000 tonnellate. Dal 2000 al 2010, le esportazioni orticole sono passate da meno di 1 000 tonnellate a 35 000 tonnellate. Nel 2014, sono state stimate 85 000 tonnellate. Il Senegal produce verdure tipiche dell'Europa e delle regioni temperate (cavolo, lattuga, pomodoro, melanzane, fagioli, melone, carote, rapa, patate, cipolle, ecc.) e tipiche dell'Africa e delle regioni calde (fiori per il carcad\u00e8, gombo, melanzane amare, patate dolci, manioca ecc.). La diffusione della produzione di successo ha fatto della sua filiera della verdura una delle componenti pi\u00f9 importanti e dinamiche del settore orticolo.\nLa produzione orticola \u00e8 concentrata principalmente nella fascia litorale di Niayes e nella valle del fiume Senegal. La zona di Niayes (da Dakar a Saint-Louis) garantisce il 60% dei raccolti e fornisce cipolle, patate, carote, cavolo verde, pomodori da tavola e pomodorini, melanzane, lattuga, pimento, mentre la valle fluviale \u00e8 dedicata alla produzione di pomodori per l'industria, di cipolle e di patate dolci.\nLa zona di produzione del cotone \u00e8 concentrata al sud del Paese nelle regioni di Tambacounda, di Kolda, e nel sud delle regioni di Fatick e Kaolack. Tale settore \u00e8 regolato dalla \"F\u00e9d\u00e9ration nationale des producteurs de coton\" (FNPC), rappresentante pi\u00f9 di 70 000 produttori, e la Sodefitex, una societ\u00e0 a partecipazione statale che dispone di cinque bacini di sgranatura a Kahone, K\u00e9dougou, Tambacounda, V\u00e9lingara e Kolda.\nAllevamento.\nIl bestiame \u00e8 composto principalmente da ovini (4 497 000 capi), caprini (3 833 000 capi) e bovini (2 927 000 capi), ai quali si aggiunge il pollame (22 987 000 capi).\nPesca.\nLa pesca \u00e8 una risorsa importante del Paese ed avviene in gran parte artigianalmente e spesso con le piroghe. Nel 2014, il Senegal ha firmato degli accordi per la pesca con l'Unione Europea.\nRisorse naturali.\nIn confronto agli altri Paesi africani, il Senegal \u00e8 molto povero di risorse naturali. Le sue principali ricchezze provengono dalla pesca, dal turismo e dall'acquacoltura ma tenendo conto della sua posizione geografica e della sua stabilit\u00e0 politica, il Senegal fa parte dei Paesi africani pi\u00f9 industrializzati, con una presenza di multinazionali per la maggior parte francesi e in piccola misura americane.\nIl settore agricolo impiega circa il 67% della popolazione. Tuttavia, la quota del settore primario nel PIL non cessa di diminuire. Ma di fatto nel 2015 l'aumento delle piogge e dei finanziamenti del settore degli arachidi, principale coltura di redditizia del Senegal, hanno aumentato il contributo dell'agricoltura a pi\u00f9 del 9% del PIL. La pesca, rimasta un settore chiave dell'economia famigliare senegalese, sub\u00ec allo stesso modo le conseguenze del degrado delle risorse ittiche. L'essenziale della ricchezza prodotta si concentra nei servizi e nell'edilizia e si concentra a Dakar e nelle sue periferie.\nAgli inizi del 2017 sono stati scoperti dei giacimenti di gas il cui sfruttamento \u00e8 previsto nel 2021.\nSettore secondario.\nQuando ottenne l'indipendenza nel 1960, il Senegal era il Paese pi\u00f9 industrializzato dell'Africa nera francofona e la sua crescita prosegu\u00ec fino agli anni settanta. Nel corso degli anni, il settore secondario ha iniziato a subire una decrescita a causa della mancanza di controllo d'energia.\nRisorse energetiche e minerarie.\nIl 27 agosto 2014, il primo foro a 100 km dalle coste di Dakar, sul punto di Sangomar, operato dall'australiana FAR Ltd si rivel\u00f2 un successo.\nA ottobre e novembre 2014 la Compagnie \u00c9cossaise Cairn Energie annunci\u00f2 la scoperta del petrolio al largo delle coste senegalesi. L'inizio dello sfruttamento dei due pozzi petroliferi, con riserve recuperabili stimate a 400 milioni di barili, \u00e8 previsto tra il 2019 e il 2023.\nIl Senegal interno non possiede miniere di carbone ed \u00e8 povero di idrocarburi. La raffineria di petrolio installata a Mbao nel 1963 alimenta le centrali elettriche di Bel-Air e di Cap des Biches, controllate dalla Senelec.\nNel 2015, venne scoperto il giacimento di gas di Tortue, situato sulla frontiera marittima tra il Senegal e la Mauritania, dalla societ\u00e0 statunitense Kosmos Energy. La sua dimensione \u00e8 stimata in 25 trilioni di piedi cubici.\nPer quanto riguarda l'utilizzo delle energie rinnovabili, il Senegal \u00e8 ancora in ritardo.\nIl Paese possiede miniere di oro, ferro e uranio al livello del Senegal orientale, ma anche di fosfati, esportati principalmente in India sotto forma di acido fosforico assieme al ferro, oro (sfruttato dal 2009), scisti bitumosi, sale marino (Sine-Saloum e Lago Retba). Nel 2013 \u00e8 stata aperta a Diogo, nel dipartimento di Tivaouane, una miniera di zircone destinata a produrre il 7% della produzione mondiale.\nIndustria agroalimentare.\nLe industrie pi\u00f9 importanti sono la Suneor per la filiera delle arachidi e i Grands moulins de Dakar per la farina, alle quali si aggiungono la Compagnie sucri\u00e8re s\u00e9n\u00e9galaise e la Soci\u00e9t\u00e9 des brasseries de l'Ouest africain. Nel corso degli anni le imprese per la trasformazione alimentare si sono moltiplicate, producendo aceto, mostarda, concentrato di pomodoro, margarina, paste alimentari e farina.\nServizi.\nIl settore dei servizi rappresenta quello pi\u00f9 importante e contribuisce per il 61% al PIL e tale valore \u00e8 in costante aumento (+ 6,3% nel 2004, + 5,5% nel 2005 e + 4,6% nel 2006) nel corso degli anni. I principali fornitori di servizi sono il settore dei trasporti e delle telecomunicazioni. Lo sviluppo del turismo \u00e8 ostacolato principalmente dalla carenza di infrastrutture e degli ostacoli amministrativi. Numerose sono comunque le mete turistiche, come Saly Portudal, Joal-Fadiouth, l'isola di Gor\u00e9e, Popenguine, Palmarin, il Lago Rosa, oltre alla capitale Dakar.\nSettore informale.\nCercando di sfuggire a qualsiasi tipo di controllo, il settore informale \u00e8 particolarmente sviluppato in Senegal, soprattutto nel settore della pesca e dell'artigianato. Assieme allo Stato, \u00e8 il principale fornitore di lavoro e la prima fonte di reddito.\nPiano Senegal Emergente.\nIl presidente Macky Sall, eletto nel marzo del 2012 nel quadro di un programma politico riformista, ha ereditato un'economia dai costi energetici elevati, un ambiente commerciale difficile e una cultura di spese eccessive. Sall ha sviluppato un piano economico, il \"Plan S\u00e9n\u00e9gal Emergent\" (PSE), che mira ad attuare un'opera trentennale di riforme economiche prioritarie e di progetti d'investimento per aumentare la crescita economica, preservando la stabilit\u00e0 macroeconomica e la sua redditivit\u00e0. Tuttavia, i colli di bottiglia burocratici e il difficile clima imprenditoriale rallentano l'attuazione di questo piano.\nSecondo il PSE, il governo doveva concentrarsi su 19 progetti per il bilancio 2016 al fine di perseguire la trasformazione strutturale dell'economia. Questi progetti includevano l'autostrada Thi\u00e8s-Touba, inaugurata nel 2018. Nel 2016, il Senegal doveva intensificare il programma nazionale di allocazione delle famiglie e il programma urgente di sviluppo comunitario. L'approvvigionamento dell'elettricit\u00e0 rappresenta un vincolo importante per lo sviluppo del Senegal: Power Africa, un programma diretto dall'United States Agency for International Development e dal'Overseas Private Investment Corporation, prevede di aumentare la capacita della produzione nazionale e di portare l'elettricit\u00e0 nelle aree non ancora raggiunte dalla rete. I giacimenti di gas scoperti alla frontiera con la Mauritania e al sud di Dakar contribuiranno a colmare parte delle carenze energetiche.\nNumerosi progetti, come il rilancio dello sfruttamento delle miniere di ferro o del settore dell'energia, sono in fase di studio e permetteranno la creazione di nuovi posti di lavoro e la rinascita di imprese in difficolt\u00e0. Tra le priorit\u00e0 del PSE vi \u00e8 il rilancio dell'agricoltura.\nAiuto internazionale.\nIn rapporto al PIL, la quantit\u00e0 di aiuto pubblico allo sviluppo rappresenta l'11%. Secondo i dati della Banca mondiale, la Francia \u00e8 il decimo contributore in aiuti pubblici al Senegal.\nIl Senegal riceve un appoggio tecnico del Fondo Monetario Internazionale come strumento di sostegno alla politica economica (\"Policy Support Instrument\", PSI) per aiutare alla messa in opera del PSE. Nel 2016, nel 2017 e nel 2018 il FMI si dichiar\u00f2 soddisfatto per l'impiego da parte del Senegal dei PSI. Gli investitori hanno mostrato inoltre la loro fiducia nel Paese acquistando gli Eurobond emessi dal Senegal sin dal 2009.\nInoltre, i trasferimenti finanziari dall'estero dovuti alla diaspora senegalese rappresentano un'importante fonte di reddito. Si stima che il flusso finanziario generato dall'emigrazione senegalese sia almeno pari al volume di aiuti dalla cooperazione internazionale (37 $ per abitante all'anno).\nPartner economici.\nLe esportazioni senegalesi sono dirette principalmente verso il Mali, l'India (acido fosforico), la Svizzera (oro), la Guin\u00e9a e la Francia. Le importazioni provengono invece dalla Francia, dalla Nigeria (petrolio), dalla Cina, dai Paesi Bassi e dagli Stati Uniti d'America.\nIl Senegal \u00e8 membro dell'Unione economica e monetaria ovest-africana.\nProdotti commerciati.\nIn confronto agli altri Paesi dell'Africa, il Senegal \u00e8 povero di risorse naturali, nonostante l'importante produzione di oro a Sabodala, e le sue principali fonti di guadagni provengono dalla pesca e dal turismo:\nLe principali esportazioni sono i fosfati e derivati (acido fosforico), prodotti della pesca (pesci, crostacei e molluschi), oro, cemento e arachidi.\nDifficolt\u00e0 economiche.\nIl peso del debito estero rende il Senegal un Paese HIPC e il settore agricolo, che impiega circa il 70% della popolazione senegalese, lascia poco margine per un rilancio economico. Inoltre, l'agricoltura senegalese \u00e8 molto sensibile ai pericoli climatici e alle invasioni di cavallette. Bisogna prendere in considerazione che la popolazione del Senegal soffre di numerose disparit\u00e0 di salari. Infatti, il 5% delle famiglie pi\u00f9 ricche guadagnano il 47% dei ricavi mentre l'80% delle persone pi\u00f9 povere riescono ad ottenere meno del 28%.\nNel 1994, la moneta \u00e8 stata svalutata mentre \u00e8 stata avviata una politica attiva di liberalizzazioni. Il Senegal cerca di rientrare nelle condizioni richieste dal FMI per beneficiare di un alleggerimento del debito a favore dello sviluppo del Paese. Da dopo il 2006, il Senegal \u00e8 nella lista dei Paesi candidabili."}
{"id": "8004530", "revid": "287204", "url": "https://it.wikipedia.org/wiki?curid=8004530", "title": "Ch\u00f6rten commemorativo di Thimphu", "text": "Il ch\u00f6rten commemorativo (\"Memorial ch\u00f6rten\" in inglese) \u00e8 un ch\u00f6rten di Thimphu, capitale del Bhutan. Situato nella parte centro-meridionale della citt\u00e0, fu costruito nel 1974 in onore del terzo Druk Gyalpo, Jigme Dorji Wangchuck, e oggi \u00e8 un simbolo del paese con le sue guglie e le sue campane d'oro. Nel 2008 ha subito dei lavori di ristrutturazione che gli hanno fatto guadagnare il titolo di \"simbolo religioso pi\u00f9 vistoso del Bhutan\". Fu consacrato da Dudjom Jigdral Yeshe Dorje.\nQuesto ch\u00f6rten \u00e8 diverso dagli altri in quanto non custodisce reliquie umane. All'interno infatti \u00e8 presente soltanto una foto del defunto sovrano, in abiti da cerimonia. L'edificio fu realizzato in suo onore per soddisfare post-mortem il suo desiderio di costruire un ch\u00f6rten che rappresentasse la mente del Buddha.\nStoria.\nIl ch\u00f6rten commemorativo di Thimphu \u00e8 stato progettato da Thinley Norbu, in accordo con la tradizione Nyingma del Buddhismo tibetano. Fu costruito nel 1974 in memoria di Jigme Dorji Wangchuck, terzo Druk Gyalpo, morto nel 1972. La sua realizzazione fu favorita da diversi finanziatori, tra cui si ricorda soprattutto la madre del defunto sovrano, Phuntsho Choden.\nStile architettonico.\nIl ch\u00f6rten fu progettato con il preciso obiettivo di realizzare \"una delle strutture religiose pi\u00f9 vistose della citt\u00e0 di Thimphu\". Situato nel cuore del centro urbano, esso rispetta il tradizionale stile tibetano, ispirandosi evidentemente al modello di uno stupa classico, con un pilastro piramidale coronato da rappresentazioni della luna e del sole. L'elemento peculiare di questo edificio \u00e8 l'allargamento verso l'esterno della parte arrotondata alla base del pilastro per dare la forma di un vaso (una forma piramidale), a differenza della pi\u00f9 tradizionale forma a cupola. Il ch\u00f6rten raffigura inoltre immagini di divinit\u00e0 irate rappresentate nello svolgimento di pratiche sessuali Yab-yum con le rispettive consorti.\nEsterni.\nIl ch\u00f6rten \u00e8 costituito da una grande struttura bianca coronata dalla guglia dorata maggiore, mentre una guglia dorata di dimensioni minori sovrasta il portico anteriore. Ad esso si accede attraversando un piccolo giardino e un cancello decorato con tre sculture in ardesia. All'esterno della porta ci sono le rappresentazioni dei tre bodhisattva protettori del Buddha: si tratta di Avalokite\u015bvara (il simbolo della compassione), Ma\u00f1ju\u015br\u012b (il simbolo della saggezza) e Vajrap\u0101\u1e47i (il simbolo del potere). Alla sinistra dell'ingresso vi sono anche alcune ruote di preghiera. Il ch\u00f6rten \u00e8 oggi meta di pellegrinaggio da parte di molti bhutanesi, soprattutto anziani legati alla figura del defunto sovrano. Vi sono quattro ingressi in totale, ma solo un'entrata \u00e8 aperta ai devoti che vogliano visitare il santuario.\nInterni.\nIl ch\u00f6rten \u00e8 riccamente decorato all'interno con ma\u1e47\u1e0dala, statue e un santuario dedicato al sovrano. Il piano terra della struttura \u00e8 consacrato alle divinit\u00e0 del phurba. Vi sono quattro santuari, ognuno con diverse immagini del re, a cui si aggiunge un'immagine di Gautama Buddha in quello orientale. Dal piano terra, una scala conduce ad altri due piani, ognuno dei quali ha altri quattro santuari, tutti contenenti sculture in legno di divinit\u00e0 irate. Dal secondo piano si pu\u00f2 poi accedere alla terrazza, perimetrata da una ringhiera di protezione. Da qui si pu\u00f2 godere di una veduta panoramica sulla citt\u00e0.\nFestivit\u00e0 religiose.\nAttorno al ch\u00f6rten i pellegrini svolgono ogni giorno la cosiddetta \"kora\", una pratica che consiste nella circumambulazione intorno all'edificio sacro recitando preghiere e azionando le ruote di preghiera. Occasionalmente qui si svolge anche il M\u00f6nlam, un evento durante il quale lo Je Khenpo benedice i pellegrini presenti."}
{"id": "8004533", "revid": "547034", "url": "https://it.wikipedia.org/wiki?curid=8004533", "title": "Odyssey (Dixie Dregs)", "text": "Odyssey \u00e8 un brano musicale del gruppo musicale statunitense Dixie Dregs, seconda traccia del terzo album in studio \"What If\", pubblicato nel 1978 dalla Capricorn Records.\nCover dei Dream Theater.\nTra il 2008 e il 2009 il gruppo progressive metal Dream Theater realizz\u00f2 una reinterpretazione di \"Odyssey\", pubblicata il 2 giugno 2009 come terzo estratto dall'edizione deluxe del decimo album in studio \"Black Clouds &amp; Silver Linings\"."}
{"id": "8004535", "revid": "486946", "url": "https://it.wikipedia.org/wiki?curid=8004535", "title": "Baia di Tutti i Santi", "text": ""}
{"id": "8004537", "revid": "80339", "url": "https://it.wikipedia.org/wiki?curid=8004537", "title": "Tajny dvorcovych perevorotov", "text": "Tajny dvorcovych perevorotov \u00e8 una serie di film storici trasmessi a partire dal 2000. Le riprese della serie sono iniziate nel 1995 ed era stata inizialmente concepita come composta da dodici film ma, fino ad ora, ne sono stati realizzati solamente otto.\nTrama.\nZave\u0161\u010danie Imperatora (\u0417\u0430\u0432\u0435\u0449\u0430\u043d\u0438\u0435 \u0418\u043c\u043f\u0435\u0440\u0430\u0442\u043e\u0440\u0430).\nLo zarevic Alessio, posto sotto tortura per aver congiurato contro il padre, lo zar Pietro I, muore. Anni dopo, nel 1725, anche Pietro muore senza aver nominato un successore. Questo da vita ad una lotta di potere tra i nobili dell'Impero. Ad uscirne vincitore da questa lotta \u00e8 Aleksandr Men\u0161ikov, che riesce a far porre sul trono Caterina, moglie del defunto Pietro e sua ex amante.\nAccoglienza.\nCritica.\nLa nuova serie \u00e8 stata percepita in modo ambiguo. Nonostante i personaggi e gli eventi storici siano tutti reali, questi ultimi fungono solamente da sfondo alla storia perch\u00e9 la trama si concentra principalmente sulle relazioni inter-familiari dei personaggi. Inoltre sono presenti nei film diversi errori ed imprecisioni cronologiche.\nSecondo alcuni critici, la serie \u00e8 in realt\u00e0 una presentazione artistica delle lezioni dello storico Vasilij Klju\u010devskij, mentre molte delle immagini sono mostrate troppo schematicamente. Inoltre, i critici sottolineano la presenza di un copione debole e le contraddizioni stilistiche ingiustificate di diversi episodi."}
{"id": "8004538", "revid": "599013", "url": "https://it.wikipedia.org/wiki?curid=8004538", "title": "Ingrid Syrstad Engen", "text": "Carriera.\nClub.\nDopo aver iniziato la carriera nelle giovanili di Melhus e Gimse, nel 2014 Engen si trasferisce al dove fa il suo esordio in Toppserien, massimo livello del campionato norvegese di calcio femminile, quello stesso campionato condividendo inoltre con le compagne il percorso che vedono la sua squadra giungere alla finale di Coppa di Norvegia, poi persa per 3-1 con le rivali del .\nAl termine del campionato 2016, pur avendo avuto proposte di altri club, decide di estendere il suo contratto con la societ\u00e0 di Trondheims rimanendovi per un'altra stagione, collezionando nei tre campionati disputati con la squadra 87 presenze e realizzando 11 reti.\nTrasferitasi al LSK Kvinner, dopo aver contribuito a conquistare il \"double\" campionato-coppa, nel dicembre 2018 ha firmato un contratto con le campionesse di Germania in carica del accettando, come parte dell'accordo, il ritorno all'LSK in prestito per la prima met\u00e0 della stagione 2019 per rientrare poi al Wolfsburg nell'estate 2019 per la preparazione alla stagione 2019-2020.\nNazionale.\nEngen \u00e8 stata chiamata per la prima volta nella nazionale norvegese nella Coppa Algarve del 2018. Ha esordito per la prima volta in Norvegia, con la sconfitta per 4-3 contro l'Australia ad Albufeira.\nNel settembre del 2018, Engen ha segnato nelle qualificazione ai Mondiali Femminili FIFA 2019 per la vittoria del Gruppo 3 UEFA in Olanda, che ha assicurato il passaggio della Norvegia al torneo finale in Francia. \u00c8 stata elogiata dal team coach Martin Sj\u00f6gren: \"Ha solo 20 anni ma sembra aver giocato a nel calcio internazionale da 10 anni\"."}
{"id": "8004543", "revid": "1149807", "url": "https://it.wikipedia.org/wiki?curid=8004543", "title": "Puzzle de Pon!", "text": " \u00e8 un videogioco rompicapo sviluppato e pubblicato da Visco Corporation, su licenza di Taito, per la scheda hardware arcade Neo Geo nel 1995.\nIl suo nome deriva dal suono dello scoppio delle bolle del titolo \"Bubble Bobble\", dove una piccola animazione onomatopeica mostra la scritta \"Pon!\" dopo che una bolla \u00e8 stata fatta scoppiare.\nModalit\u00e0 di gioco.\nIl gameplay di \"Puzzle De Pon!\" riprende in gran modo quello utilizzato nella serie \"Puzzle Bobble\", sviluppata dalla Taito, ma con alcune differenze. Difatti l'obiettivo principale del gioco non \u00e8 quello di ripulire il campo dalle bolle colorate ma bens\u00ec quello di utilizzare quest'ultime per liberare una figura posta nella sua sezione pi\u00f9 in alto. Una volta che quest'ultima verr\u00e0 liberata, tutte le bolle restanti scoppieranno ed il giocatore potr\u00e0 proseguire verso il prossimo livello. Sono presenti trentanove livelli, suddivisi in gruppi di tre (per un totale di centodiciassette), dove nei primi due il compito \u00e8 il medesimo spiegato in precedenza mentre nel terzo la figura da sbloccare mostrer\u00e0 un segno zodiacale, mentre l'ultimo \u00e8 il Sole. Una volta terminato il gioco, verr\u00e0 affermato che il giocatore \u00e8 diventato il Dio del Sole e il finale mostrer\u00e0 il personaggio selezionato che cavalca il Carro del Sole nel cielo.\nSequel.\nNel 1997 usc\u00ec un seguito intitolato , sempre per Neo Geo e con la licenza di Taito. Le caratteristiche sono le medesime presenti nel capitolo originale ma con livelli differenti."}
{"id": "8004544", "revid": "6923", "url": "https://it.wikipedia.org/wiki?curid=8004544", "title": "Tom Schwarz", "text": "Carriera.\nSchwarz inizia la propria carriera da professionista il 28 giugno 2013 sconfiggendo il connazionale Mario Schmidt per KO al primo round. Segnalatosi tra i talenti pi\u00f9 interessanti del panorama boxistico tedesco, nel 2015 si aggiudica il titolo giovanile WBO dei pesi massimi a cui andr\u00e0 ad aggiungere la sigla WBC l'anno seguente.\nCon alle spalle diciotto vittorie consecutive, nel 2017 si laurea campione intercontinentale WBO con un KO sul serbo Adnan Redzovic, difendendo poi la cintura in cinque occasioni. L'incontro pi\u00f9 importante della carriera avviene il 15 giugno 2019 a Las Vegas contro l'imbattuto campione lineare Tyson Fury, ma il tedesco non va oltre la seconda ripresa e subisce cos\u00ec la prima sconfitta da professionista."}
{"id": "8004546", "revid": "76963", "url": "https://it.wikipedia.org/wiki?curid=8004546", "title": "Jade Hassoun\u00e9", "text": "\u00c8 particolarmente noto per il ruolo di Meliorn nella serie televisiva statunitense \"Shadowhunters\" e per quello di Prince Ahmed Al Saeed nella serie canadese \"Heartland\".\nBiografia.\nPrimi anni.\nJade Hassoun\u00e9 \u00e8 nato in Libano ma \u00e8 cresciuto in Svizzera, poi a Montreal, dove ha trascorso la maggior parte della sua vita. Ha studiato al John Abbott College dove si \u00e8 diplomato nel programma di Teatro Professionale. \u00c8 anche membro e residente del Canadian Film Center dal 2012.\n\u00c8 stato membro del gruppo di danza \"Enigma Dance Productions\" e insieme hanno partecipato allo show televisivo \"Canada's Got Talent\" dove arrivarono nei quarti di finale.\nCarriera.\nJade Hassoun\u00e9 ottenne il suo primo ruolo nel film \"Laurentie\" nel 2011, cos\u00ec inizi\u00f2 la sua carriera da attore.\nA giugno 2015, fece un'audizione per il ruolo di Alec nella serie Shadowhunters trasmessa da Freeform e da Netflix al di fuori dagli Stati Uniti. Una settimana dopo, i direttori del casting lo richiamarono per un provino per il ruolo di Raphael, ma la settimana seguente venne nuovamente contattato per un provino per il ruolo di Meliorn. In seguito fu scelto per interpretare questo ruolo.\nNel 2016, appare nella stagione 2 della serie web \"That's my DJ\" su YouTube e interpreta il ruolo di Sam. La stagione 3 \u00e8 incentrata sul suo personaggio Sam, che lo rende l'attore principale della serie . Ha anche partecipato alla produzione di questa stagione.\nJade Hassoun\u00e9 \u00e8 molto interessato alla moda, alla musica e alla progettazione grafica (fumetto e grafica computerizzata). Recentemente ha collaborato con Ubisoft Toronto per sviluppare il videogioco \"\".\nVita privata.\nJade Hassoun\u00e9 parla correntemente il francese e l'inglese. Vive a Toronto, in Canada dal 2012. Fa parte della comunit\u00e0 LGBTQ e si identifica come queer."}
{"id": "8004548", "revid": "363629", "url": "https://it.wikipedia.org/wiki?curid=8004548", "title": "Costituzione del Brasile (disambigua)", "text": ""}
{"id": "8004549", "revid": "339392", "url": "https://it.wikipedia.org/wiki?curid=8004549", "title": "Puzzle De Pon", "text": ""}
{"id": "8004550", "revid": "339392", "url": "https://it.wikipedia.org/wiki?curid=8004550", "title": "Costituzione brasiliana (1988)", "text": ""}
{"id": "8004555", "revid": "287204", "url": "https://it.wikipedia.org/wiki?curid=8004555", "title": "Helen McCarthy", "text": "Grazie ai saggi \"500 Manga Heroes and Villains\", \"Anime!\", \"The Anime Movie Guide\", \"Hayao Miyazaki: Master of Japanese Animation\", \"The Erotic Anime Movie Guide\" (che ha co-scritto), \"The Anime Encyclopedia\" (con Jonathan Clements), \u00e8 considerata una delle principali fautrici della promozione e della scoperta degli anime e dei manga nell'Occidente. Progetta anche il ricamo e l'arte tessile.\nCarriera.\nHelen McCarthy \u00e8 stata il primo autore in lingua inglese a scrivere un libro sugli anime, oltre ad essere stata \u00abla prima in Gran Bretagna a dirigere un programma di anime in una convention, a creare una newsletter dedicata agli anime dedicata e a dirigere una rivista dedicata agli anime.\u00bb\"\nNel 1991, fond\u00f2 la rivista \"Anime UK\" e l'anno successivo divenne uno dei principali contributori di \"Super Play\", un titolo SNES con un pesante pregiudizio sugli anime e manga. \"Anime UK\" cambi\u00f2 titolo in \"Anime FX\" dopo un cambio di finanziatore e chiuso alla fine del 1996. Andy Frain di Manga Entertainment, all'epoca il pi\u00f9 influente distributore di anime in Gran Bretagna, ha contestato la politica editoriale del periodico e in seguito il suo coinvolgimento nella campagna contro il deposito come marchio della parola \"manga\", ma ci\u00f2 non influ\u00ec n\u00e9 sulla posizione di McCarthy n\u00e9 sulla pubblicazione della rivista. Ha anche collaborato alla rivista \"Manga Mania\", e dopo \"Anime UK\" interruppe la sua produzione dal 1997 al 1998. Scrisse sempre sugli anime e manga per riviste e giornali britannici tra cui il \"Daily Telegraph\", \"NEO\" ,\" SFX \" e \" ImagineFX \".\nMcCarthy fu in grado di applicare le sue conoscenze acquisite in \"SF\" e media fandom nelle convention, quando \"Anime UK\" organizz\u00f2 un raduno di un giorno chiamato \"AUKcon\", che attir\u00f2 partecipanti da tutta Europa nel 1994. Scrisse numerosi articoli e saggi ed \u00e8 un ospite frequente di convention, oltre a parlare in festival cinematografici e incontri accademici in Europa, America e Giappone. Cur\u00f2 e intraprese corsi e proiezioni al Barbican Cinema di Londra per quattro anni. Nel settembre 2008 present\u00f2 una stagione cinematografica e un'esposizione di una settimana in occasione dell'80\u00ba anniversario della nascita di Osamu Tezuka, sempre al Barbican. La stagione prevedeva la prima esibizione del gruppo professionale teatrale kamishibai di Londra. La sua relazione con il Barbican proseguir\u00e0 con un'altra stagione cinematografica di anime, \"Anime's Human Machines\", che verr\u00e0 presentata a settembre 2019 nell'ambito del progetto \"Life Rewired\".\nFu anche relatrice presso l'Universit\u00e0 del Maryland, e all'Akita International University. Fu membro fondatore della Fandom and NeoMedia Studies Association (FANS) e tenne il discorso di apertura alla conferenza inaugurale, parlando anche al primo simposio giapponese dell'associazione tenutosi a Yamanushi Gakuin nel 2017.\nMcCarthy, interessata ai molti punti di passaggio e alle influenze tra anime, manga e altre arti, scrisse \" Manga Cross-Stitch \", una guida all'uso della grammatica visiva di anime e manga per creare disegni originali di cucito, apparso nel 2009. L'artista Steve Kyte realizz\u00f2 molti dei disegni del libro, mentre i restanti furono opera della stessa autrice, che da quel momento ampli\u00f2 le sue attivit\u00e0 di ricamo con workshop per la Japan Foundation e nelle convention. Il suo interesse per la storia e il potenziale artistico dei tessuti la port\u00f2 a contribuire alla mostra \"Future Beauty: 30 Years of Japanese Fashion\" al Barbican, compreso un saggio di catalogo, e alle presentazioni sulla storia dei cosplay. Lavor\u00f2 con il coreografo Sidi Larbi Cherkaoui e il suo team su \"TeZuKa\" al Sadler's Wells nel 2011, e su \"Pluto\" al Barbican nel 2017 e in European City of Culture Leeuwarden nel 2018. Sempre lo stesso anno, present\u00f2 al 2.5D Theater presso la Daiwa Japan Foundation al fianco di Alexandra Rutter di Whole Hog Theatre.\nCredendo fermamente che il talento artistico e creativo possa essere sviluppato e apprezzato da tutti, cur\u00f2 due manuali su come disegnare per Flame Tree Press.\nProvocata dalla violazione del copyright del suo lavoro nel 2010, riflett\u00e9 successivamente sul suo blog dell'impatto del furto di propriet\u00e0 intellettuale sugli autori e sui diritti dei creatori di decidere come, quando e dove pubblicare il proprio lavoro. \u00c8 una sostenitrice della legittima condivisione attraverso Creative Commons."}
{"id": "8004570", "revid": "1305772", "url": "https://it.wikipedia.org/wiki?curid=8004570", "title": "Costituzione portoghese", "text": ""}
{"id": "8004571", "revid": "124488251", "url": "https://it.wikipedia.org/wiki?curid=8004571", "title": "Coppa del Mondo di sci alpino 2020", "text": "La Coppa del Mondo di sci alpino 2020 \u00e8 stata la cinquantaquattresima edizione della manifestazione organizzata dalla Federazione Internazionale Sci. La stagione \u00e8 stata interrotta anticipatamente a causa alla pandemia di COVID-19 con l'annullamento, tra l'altro, delle finali in programma a Cortina d'Ampezzo.\nLa stagione maschile \u00e8 iniziata il 27 ottobre 2019 a S\u00f6lden, in Austria, e si \u00e8 conclusa il 7 marzo 2020 a Lillehammer Kvitfjell, in Norvegia; sono state disputate 36 delle 44 gare in programma (9 discese libere, 6 supergiganti, 7 slalom giganti, 9 slalom speciali, 3 combinate, 2 slalom paralleli), in 20 diverse localit\u00e0. Il norvegese Aleksander Aamodt Kilde si \u00e8 aggiudicato la Coppa del Mondo generale; gli svizzeri Beat Feuz e Mauro Caviezel hanno vinto rispettivamente la Coppa del Mondo di discesa libera e quella di supergigante, il norvegese Henrik Kristoffersen quelle di slalom gigante e di slalom speciale, il francese Alexis Pinturault quella di combinata e lo svizzero Lo\u00efc Meillard quella di slalom parallelo (assegnata per la prima volta). L'austriaco Marcel Hirscher era il detentore uscente della Coppa generale.\nLa stagione femminile \u00e8 iniziata il 26 novembre 2019 a S\u00f6lden, in Austria, e si \u00e8 conclusa il 29 febbraio 2020 a La Thuile, in Italia; sono state disputate 30 delle 41 gare in programma (8 discese libere, 6 supergiganti, 6 slalom giganti, 6 slalom speciali, 2 combinate, 2 slalom paralleli), in 17 diverse localit\u00e0. L'italiana Federica Brignone si \u00e8 aggiudicata sia la Coppa del Mondo generale, sia quelle di slalom gigante e di combinata; la svizzera Corinne Suter ha vinto le Coppe del Mondo di discesa libera e di supergigante, la slovacca Petra Vlhov\u00e1 quelle di slalom speciale e di slalom parallelo (assegnata per la prima volta). La statunitense Mikaela Shiffrin era la detentrice uscente della Coppa generale.\nEra stata inserita in calendario una gara a squadre mista, da disputare durante le finali di Cortina d'Ampezzo, ma \u00e8 stata annullata.\nUomini.\nRisultati.\nLegenda:\nDH = discesa libera\nSG = supergigante\nGS = slalom gigante\nSL = slalom speciale\nKB = combinata\nPR = slalom parallelo\nDonne.\nRisultati.\nLegenda:\nDH = discesa libera\nSG = supergigante\nGS = slalom gigante\nSL = slalom speciale\nKB = combinata\nPR = slalom parallelo\nCoppa delle Nazioni.\nRisultati.\nLegenda:\nPR = slalom parallelo\nClassifiche.\nLe classifiche della Coppa delle Nazioni vengono stilate sommando i punti ottenuti da ogni atleta in ogni gara individuale e quelli assegnati nella gara a squadre."}
{"id": "8004572", "revid": "713168", "url": "https://it.wikipedia.org/wiki?curid=8004572", "title": "Costituzione del Portogallo", "text": ""}
{"id": "8004574", "revid": "125667583", "url": "https://it.wikipedia.org/wiki?curid=8004574", "title": "Gaetano Lodi", "text": "Biografia.\nGaetano Lodi nacque a Crevalcore al n. 31 della via che attualmente porta il suo nome, da Luigi Lodi, di professione guardia civica e sagrestano della chiesa della Beata Vergine della Concezione, e da Maddalena Fanti, merciaia. Ancora molto giovane perdette il padre, colpito durante un inseguimento, e la famiglia visse in condizioni di ristrettezza; ciononostante Gaetano riusc\u00ec a studiare all'Accademia di belle arti di Bologna lavorando contemporaneamente come aiuto dell'ornatista Andrea Pesci, col quale dipinse decorazioni nei palazzi bolognesi Dal Monte, Rossi e Bonora. Nel 1859 decor\u00f2 il teatro comunale di San Giovanni in Persiceto. Messosi per conto proprio, lavor\u00f2 a Bologna nel Caff\u00e8 del Corso di via Santo Stefano alla decorazione della \u00absala delle Signore\u00bb, quindi fu scelto dall'architetto Antonio Cipolla per dipingere il portico e alcune sale interne della Banca d'Italia di via Farini, che lo tennero impegnato dal 1862 al '65; sempre a questo periodo risale il suo intervento nella sala del teatro Brunetti, ora non pi\u00f9 esistente.\nDecora varie stanze in Casa Sanguinetti, gi\u00e0 Donzelli, in via Mazzini n. 34 a Bologna.\nPer i Reali d'Italia lavor\u00f2 allo scalone del Palazzo Reale di Torino e nella Villa medicea di Poggio a Caiano; queste opere gli valsero la nomina (1867) a \u00abpittore ornatista ordinario della Real Casa\u00bb. Fu poi a Milano, chiamatovi dall'architetto Giuseppe Mengoni; quindi, ancora per la famiglia reale, decor\u00f2 il Casino del Gombo a San Rossore (c. 1870); nel 1870-71, a Roma, dipinge nel Palazzo del Quirinale gli stemmi del Salone dei Corazzieri ed esegue le decorazioni dell'atrio.\nNominato accademico ordinario e professore corrispondente dell'Accademia di belle arti di Firenze, nel 1871 divenne socio onorario di quella bolognese. Nel 1873 fu attivo in Egitto alla decorazione dell'harem di Giza; nel 1874 esegu\u00ec decorazioni nel palazzo del Khediv\u00e8 al Cairo, e intanto disegnava le maioliche per il servizio da tavola del sovrano egiziano che venivano confezionate a Firenze da Ginori. Nel febbraio del 1877, al definitivo reimpatrio dall'Egitto (aveva nel frattempo sposato la fiorentina Luisa Messeri), lasciava l'abitazione crevalcorese per trasferirsi a Bologna, dove otteneva, dopo varie vicissitudini, la cattedra di ornato all'Accademia di Belle Arti (1878). La decorazione del teatro di Crevalcore (1878-79) \u00e8 la sua ultima opera di rilievo; fino alla morte, che lo avrebbe colto all\u2019et\u00e0 di cinquantasei anni, il 3 dicembre 1886, nell'abitazione bolognese di via delle Belle Arti n. 18, Lodi divider\u00e0 la sua attivit\u00e0 fra l'insegnamento all'Accademia e la direzione della Societ\u00e0 Cooperativa di Ceramica di Imola. La notoriet\u00e0 di cui godeva si offusc\u00f2 rapidamente dopo la sua morte sia perch\u00e9 l'arco di tempo relativamente breve (circa un ventennio) in cui \u00e8 distribuita la sua attivit\u00e0 di decoratore \u2013 per di pi\u00f9 dispersa fra diverse citt\u00e0 italiane e l'Egitto \u2013 non gli consent\u00ec di lasciare un gruppo compatto di opere sulle quali si sarebbero potute fondare adeguate valutazioni critiche, sia perch\u00e9 la pittura decorativa andava ormai perdendo la ragguardevole posizione fra le specialit\u00e0 pittoriche in cui era stata a lungo tenuta. Nel plafond del teatro di Crevalcore riesce tuttavia di intuire quale fosse la direzione in cui tale tipo di pittura si stava muovendo: vi si leggono senza difficolt\u00e0 i presagi del Liberty emiliano, movimento che ebbe del resto in un allievo del Lodi, Augusto Sezanne, uno dei suoi protagonisti."}
{"id": "8004586", "revid": "15756", "url": "https://it.wikipedia.org/wiki?curid=8004586", "title": "Porto di Ashdod", "text": "Il Porto di Ashdod () \u00e8 uno dei due principali porti mercantili di Israele. Il porto si trova ad Ashdod, a circa 40 km a sud di Tel Aviv, adiacente alla foce del fiume Lachish. La sua istituzione ha notevolmente migliorato la capacit\u00e0 portuale del paese. Gestisce il maggior volume di container ogni anno (1,525 milioni TEU nel 2017) di tutti i porti israeliani. Anche le navi che trasportano aiuti umanitari per la Striscia di Gaza scaricano il loro carico ad Ashdod. \u00c8 di propriet\u00e0 del governo di Israele e venne aperto nel 1965. Ha entrate annuali di 1.114 milioni di sicli (\u20aa).\nStoria.\nLa necessit\u00e0 di aprire un altro porto in acque profonde sorse nei primi anni di Israele, quando divenne chiaro che l'espansione dei porti esistenti di Haifa ed Eilat non potesse garantire una gestione efficiente del crescente volume di carichi, sia esportati che importati. La decisione di avviare il nuovo porto si bas\u00f2 su una serie di considerazioni:\nIl porto di Ashdod rimane uno dei pochi porti in acque profonde al mondo costruiti in mare aperto e la sua costruzione ha comportato grandi sfide ingegneristiche. La decisione sulla posizione e la costruzione del porto \u00e8 stata preceduta da un'indagine marittima e climatica che ha confermato la fattibilit\u00e0 ingegneristica della sua costruzione. La progettazione fisica inizi\u00f2 nel 1957-1958, un momento importante sia dal punto di vista dello sviluppo del trasporto marittimo che degli impianti portuali per la movimentazione delle merci, e anche dal punto di vista dello sviluppo delle navi mercantili. Fu durante questo periodo che i concetti di spedizione moderni cominciarono ad essere applicati in tutto il mondo.\nVenne costruito basandosi su un piano di sviluppo a lungo termine. I frangiflutti furono costruiti per creare un porto dove le banchine potessero essere costruite e sviluppate gradualmente. Nella prima fase sono state costruite le banchine 1 e 3, principalmente per la gestione degli agrumi e di altre esportazioni agricole. Altre parti del porto sono state assegnate per lo sviluppo futuro, quando sorgeranno esigenze speciali. Grazie a questo approccio il porto di Ashdod \u00e8 riuscito finora a fornire soluzioni soddisfacenti per i nuovi tipi di carichi e imbarcazioni che si sono sviluppati sin dalla sua apertura. Le navi moderne, i metodi di trasporto marittimo e le appropriate strutture portuali si sono sviluppate molto rapidamente negli ultimi 30 anni. Il trasporto mondiale ha subito una vera e propria rivoluzione riguardo alle dimensioni delle navi, i nuovi concetti di movimentazione delle merci basati su merci containerizzate e unificate, le grandi spedizioni di prodotti liquidi e secchi sfusi e altro.\nIl porto inizi\u00f2 a operare il 21 novembre 1965, con l'ingresso della nave svedese \"Wingland\" e il suo carico di zucchero.\nTerminal Eitan.\nIl terminal di Eitan, completato nel 2006, prevedeva l'estensione del frangiflutti principale di 1150 metri e il recupero di terra di 100 ettari che hanno consentito l'aggiunta di 1700 metri di nuove banchine operative in grado di supportare navi Super Post-Panamax.\nDurante la costruzione del frangiflutti, il pensionato ex Capo di Stato Maggiore Generale dell'IDF Rafael Eitan, che stava supervisionando la costruzione, \u00e8 morto quando \u00e8 stato spazzato via da una grande ondata in mare mosso. In suo onore la nuova sezione del porto fu chiamata \"Eitan Terminal\".\nCarichi generali.\nLa maggior parte del lavoro viene svolto su sei banchine convenzionali che gestiscono carichi quali esportazioni agricole, agrumi, legname, metalli, merci pallettizzate, carichi di imbracatura, carichi alla rinfusa, ecc. Questi pilastri sono in grado di gestire tutti i tipi di nave fino a 30.000 tonnellate. Il Pontile no. 5 \u00e8 stato ampliato e montato per funzionare con navi del tipo Panamax fino a 60.000 tonnellate di portata lorda. I moli sono dotati di attrezzature eccellenti per un funzionamento efficiente. Ci sono anche 4 ancoraggi per le navi Roll On/Roll Off, uno dei quali sul molo dei container.\nImmagazzinamento.\nLo spazio di immagazzinamento del porto ammonta a circa 500.000 m\u00b2. Di questi, 50.000 m\u00b2 sono coperti per lo stoccaggio generale di merci. C'\u00e8 anche un capannone speciale per la conservazione di materiali pericolosi, prodotti chimici, e altro. Questi materiali non possono essere immagazzinati in spazi chiusi o aree aperte.\nMolo del carbone.\nAll'inizio degli anni '90 \u00e8 entrata in funzione la prima unit\u00e0 di generazione della nuova Centrale elettrica Rutenberg a Zikim, vicino ad Ashkelon, alimentata dal carbone importato dal porto di Ashdod. Il porto ha le strutture necessarie per spostare il carbone in arrivo dal molo del carbone al deposito di carbone nella parte posteriore del porto, ad est della centrale elettrica di Ashdod. L\u00ec veniva caricato su vagoni ferroviari per il trasporto alla centrale elettrica di Zikim. Nel 1988 fu completata la costruzione della banchina 9, che rese possibile lo scarico di 2,5 milioni di tonnellate di carbone all'anno. Nell'agosto del 1989, fu completata la costruzione di un trasportatore, che trasportava il carbone dal molo 9 al deposito di carbone, e con essa la preparazione del Porto di Ashdod per \"l'era del carbone\" si concluse nei tempi previsti.\nNel settembre 1989, la carboniera da 120.000 tonnellate M.S. Leon entr\u00f2 nel porto con 85.000 tonnellate di carbone. Il carbone fu scaricato da una gru sul nastro trasportatore e portato alla Coal Company nella parte posteriore della centrale elettrica di Ashdod. La grande nave fu portata in porto da moderni rimorchiatori, di tipo Voit-Schneider, che hanno una manovrabilit\u00e0 eccezionale e un tiro del dissuasore rispettivamente di 35 e 45 tonnellate. Portare 160.00 navi G.R.T. nel porto (a capacit\u00e0 di carico parziale) \u00e8 un risultato considerevole in considerazione del fatto che il porto di Ashdod era destinato alla navigazione da navi di portata massima di 30.000 tonnellate (prima che il porto fosse ampliato negli anni 2000).\nNel 2000, un molo di carbone in acque profonde \u00e8 stato completato nel sito della Centrale elettrica di Rutenberg, che rese non pi\u00f9 necessario il trasporto ferroviario da Ashdod.\nTrattamento di carichi alla rinfusa.\nIl molo specializzato per il trasferimento di minerali fu aperto nel 1967. Nel 1979 furono aggiunti sistemi pi\u00f9 moderni a quelli vecchi, tutti sono controllati da computer. Le installazioni alla rinfusa possono immagazzinare 240.000 tonnellate di fosfati (in 10 categorie separate) e 140.000 tonnellate di cloruro di potassio (separate in 5 categorie). I minerali arrivano nel porto in speciali vagoni ferroviari e camion. Il loro scarico nei magazzini viene effettuato mediante sistemi di trasporto e macchinari per l'accumulo, con una cadenza da 800 a 1.500 tonnellate all'ora. Il carico sulle navi viene effettuato da due caricatori, uno ad una velocit\u00e0 di 800 tonnellate all'ora e l'altro a 1.600 tonnellate all'ora. Un altro caricatore dovr\u00e0 essere installato a breve per velocizzare l'operazione. Le navi per il carico di sali di potassio si ancorano alle briccole, dove la profondit\u00e0 dell'acqua \u00e8 di 12,5 metri, consentendo l'ormeggio di navi Panamax fino a 225 metri di lunghezza e 60.000 tonnellate di capacit\u00e0.\nNavi passeggeri e da crociera.\nDopo la firma dell'accordo interinale tra i governi di Israele e dell'Egitto nella primavera del 1975, l'era delle navi da crociera e passeggeri si apr\u00ec nel porto.\nNel settembre del 1975, la prima nave, Stella Polaris, arriv\u00f2 nel porto da Alessandria. Nel 1981, il traffico aument\u00f2 e da allora il traffico turistico attraverso il porto \u00e8 cresciuto. Il terminale confina con l'area di sbarco e consente ai passeggeri un accesso rapido e comodo. Con l'aumento del traffico passeggeri, la costruzione di un nuovo terminal passeggeri \u00e8 stata approvata ed \u00e8 ora in una fase avanzata di pianificazione. Tutte le questioni relative alle navi passeggeri sono gestite dal dipartimento di sicurezza e dai servizi portuali.\nEquipaggiamento meccanico.\nCarrelli elevatori:\nTrattori, bulldozer e rimorchi:\nGru:\nAltro equipaggiamento:\nCostruzione del Terminal Sud.\nNel 2015, l'Autorit\u00e0 dei porti israeliani ha avviato la costruzione di un'importante espansione del porto denominata \"Terminal Sud\" (\u05e0\u05de\u05dc \u05d4\u05d3\u05e8\u05d5\u05dd) al costo di \u20aa 3,3 miliardi (circa 900 milioni di US $), con apertura prevista per il 2021. La prima fase del piano prevede l'estensione del frangiflutti principale esistente di 600 m, la costruzione di un frangiflutti secondario di 1,5 km, una bonifica estesa che creer\u00e0 un nuovo terminal container con una banchina principale di 800 m in grado di movimentare navi portacontainer fino a 18.000 TEU e una banchina secondaria di 500 m, cos\u00ec come un terminale ferroviario merci in loco.\nIl nuovo terminal \u00e8 stato costruito da Pan Mediterranean Engineering (PMEC, una filiale di China Harbor Engineering). La societ\u00e0 con sede in Svizzera Terminal Investment Limited (nota anche come TiL Group, controllata dal gruppo privato MSC) ha vinto la gara per la concessione del nuovo terminal per un periodo di 25 anni a partire dal 2021.\nInsieme al nuovo terminal, i piani di sviluppo in corso comprendono anche la costruzione di ulteriori aree di stoccaggio e supporto logistico vicino al porto, reti elettriche e di comunicazione e nuove strade di accesso che collegano la rete di traffico locale e nazionale."}
{"id": "8004634", "revid": "729019", "url": "https://it.wikipedia.org/wiki?curid=8004634", "title": "Volley Club Kanti 2018-2019", "text": "Questa voce raccoglie le informazioni riguardanti il Volley Club Kanti nella stagione 2018-2019.\nOrganigramma societario.\nArea direttiva\nArea organizzativa\nArea tecnica\nArea sanitaria"}
{"id": "8004652", "revid": "2032913", "url": "https://it.wikipedia.org/wiki?curid=8004652", "title": "Cookie Jar (EP)", "text": "Cookie Jar \u00e8 il sesto EP del gruppo musicale sudcoreano Red Velvet, pubblicato il 4 luglio 2018 dalla SM Entertainment e dalla Avex Trax."}
{"id": "8004659", "revid": "547034", "url": "https://it.wikipedia.org/wiki?curid=8004659", "title": "Tales of the City", "text": "Tales of the City \u00e8 una saga televisiva composta da 4 miniserie, rispettivamente \"Tales of the City\" (1993), \"More Tales of the City\" (1998), \"Further Tales of the City\" (2001) e \"Tales of the City\" (2019), tratta dalla omonima saga letteraria (in lingua italiana chiamata \"I racconti di San Francisco\") scritta da Armistead Maupin.\nSeguendo la trama del primo libro di Maupin la prima miniserie incomincia nell'estate del 1976, subito dopo la decisione di Mary Ann di rimanere stabilmente a San Francisco dopo una vacanza.\nLa prima miniserie \u00e8 andata in onda su Channel 4, nel Regno Unito, dal 28 settembre 1993 ed \u00e8 stata proiettata da PBS, negli Stati Uniti, dal gennaio 1994. A causa delle polemiche sui temi trattai quali l'omosessualit\u00e0, la nudit\u00e0 e l'uso di droghe illecite la PBS diede dato alle sua stazioni associate la possibilit\u00e0 di mostrare una versione censurata dell'opera. Nonostante il successo della prima miniserie la PBS decise d'interrompere la serie dopo la minaccia da parte dei conservatori di tagliare i finanziamenti federali alla rete televisiva.\nSuccessivamente Kevin Tierney, produttore canadese di film per la TV per il canale Showtime, convinse la rete a rilanciare la produzione della serie. \"More Tales of the City\" e \"Further Tales of the City\" sono state prodotte a Montreal dalle produzioni La Fete per essere trasmesse rispettivamente nel 1998 e nel 2001.\nDopo quasi due decenni dall'ultima miniserie Netflix decise di acquistare i diritti della serie per produrre un ulteriore seguito chiamato con lo stesso nome della prima miniserie, \"Tales of the City\", distribuendolo sulla sua piattaforma il 7 giugno 2019.\nTrama.\n\"Tales of the City\" (1993).\nNel 1976 Mary Ann Singleton \u00e8 una giovane segretaria di Cleveland che va in vacanza a San Francisco e, dopo il periodo in questione, decide di andare a vivere l\u00ec stabilmente. Lei, attraverso il suo sguardo innocente, deve vivere in una citt\u00e0 al culmine della sua chiassosa cultura gay.\n\"More Tales of the City\" (1998).\nMona Ramsey \u00e8 in un viaggio campestre che la porta in un bordello il quale nasconde un segreto sul suo passato.\nMichael \"Mouse\" Tolliver e Mary Ann Singleton fanno una crociera insieme dove incontrano vecchi e nuovi amanti.\nA San Francisco Brian Hawkins si lascia coinvolgere da una donna misteriosa che scorge dalla sua finestra, mentre DeDe Halcyon viene a conoscenza di una nuova amica che la aiuta a scoprire i suoi veri sentimenti interiori.\n\"Further Tales of the City\" (2001).\nMary Ann sta tentando di far carriera nella sua nuova professione di personaggio televisivo mentre Michael Tolliver \u00e8 depresso dopo la sua rottura con Jon Fielding.\nDopo il suo divorzio Prue Giroux trova conforto in uno sconosciuto misterioso che incontrato al parco.\nBrian Hawkins sta lottando con il suo lavoro e la sua nuova relazione monogama con Mary Ann e DeDe Halcyon ritorna con una rivelazione pericolosa che potrebbe essere lo scoop che Mary Ann stava aspettando.\n\"Tales of the City\" (2019).\nDopo molti anni Mary Ann torna a San Francisco e si ricongiunge con la figlia Shawna e l'ex marito Brian.\nInterpreti e personaggi.\nAlcuni degli interpreti principali e secondari del cast sono rimasti costanti come Olympia Dukakis nel ruolo di Anna Madrigal, Laura Linney nel ruolo di Mary Ann Singleton e Barbara Garrick nel ruolo di DeDe Halcyon Day ma, a causa di svariate necessit\u00e0 produttive e della durata dell'intera saga, la gran parte dei personaggi presenti in essa sono stati interpretati da attori differenti a seconda della serie.\nProduzione.\nIl canale premium via cavo HBO acquist\u00f2 i diritti sui primi due libri di \"Tales of the City\" nel 1982 nella speranza di trasformarli in una sitcom settimanale. La pre-produzione incominci\u00f2 nell'autunno di quell'anno con un copione pilota scritto da Richard Kramer. Kramer descrisse la sceneggiatura come \"Mary Tyler Moore per gli anni '80\". Per\u00f2 a fronte della crescente epidemia di AIDS e di un clima sociale mutevole nell'era conservatrice di Reagan la HBO rifer\u00ec che l'atteggiamento celebrativo del libro nei confronti dell'omosessualit\u00e0, del sesso occasionale e dell'uso di marijuana non sarebbe stato ritenuto accettabile dal pubblico. Il canale consider\u00f2 di attenuare le storie e di rendere la serie pi\u00f9 moderata ma alla fine decise di abbandonare il progetto e di vendere i diritti commerciali alla PBS.\nDistribuzione.\n\"Tales of the City\" (2019) \u00e8 stata distribuita, per la prima volta, in Italia da Netflix il 7 giugno 2019 mentre \"Tales of the City\" (1993), \"More Tales of the City\" (1998) e \"Further Tales of the City\" (2001) sono state distribuite, in Italia, sempre da Netflix il 28 giugno 2019.\nAccoglienza.\nNel 2005 \"Entertainment Weekly\" consider\u00f2 \"Tales of the City\" una delle dieci migliori miniserie disponibili in DVD. L'articolo defin\u00ec Linney una \"stella emergente\" e la serie \"una capsula del tempo che tratta i suoi personaggi con umorismo, rispetto e una franchezza sessuale molto rara per la PBS di quegli anni e politicamente impossibile per quella di oggi\".\nRiconoscimenti.\n\"Tales of the City\" (1993).\nPrimetime Emmy Awards \u2013 1994\nBAFTA Awards \u2013 1994\nTelevision Critics Association Awards 1994\nGLAAD Media Awards \u2013 1995\nPeabody Awards \u2013 1995\nOnline Film &amp; Television Association \u2013 2005\n\"More Tales of the City\" (1998).\nPrimetime Emmy Awards \u2013 1998\nScreen Actors Guild Awards \u2013 1999\nGemini Awards \u2013 1999\nSatellite Awards \u2013 1999\nGLAAD Media Awards \u2013 1999\n\"Further Tales of the City\" (2001).\nPrimetime Emmy Awards \u2013 2001\nCasting Society of America, USA \u2013 2001\nGemini Awards \u2013 2002\nGLAAD Media Awards \u2013 2002\nOnline Film &amp; Television Association \u2013 2001\nSatellite Awards \u2013 2002"}
{"id": "8004660", "revid": "1664282", "url": "https://it.wikipedia.org/wiki?curid=8004660", "title": "More Tales of the City", "text": ""}
{"id": "8004661", "revid": "1664282", "url": "https://it.wikipedia.org/wiki?curid=8004661", "title": "Further Tales of the City", "text": ""}
{"id": "8004700", "revid": "547034", "url": "https://it.wikipedia.org/wiki?curid=8004700", "title": "Arianna Lazzarini", "text": "Sindaco di Pozzonovo dal 2017 in provincia di Padova, alle elezioni politiche del 4 marzo 2018, \u00e8 stata eletta per la prima volta deputata della Lega di Salvini alla Camera dei deputati nella circoscrizione Veneto 2 nel collegio di Padova. \u00c8 stata assessore provinciale dal 2009 al 2010, assessore e consigliere comunale a Pozzonovo dal 2009 al 2014 e consigliere regionale in Veneto dal 2010 al 2015."}
{"id": "8004718", "revid": "1873981", "url": "https://it.wikipedia.org/wiki?curid=8004718", "title": "Tales of the City (miniserie televisiva 2019)", "text": "Tales of the City (nome completo Armistead Maupin's Tales of the City) \u00e8 una miniserie prodotta e distribuita da Netflix. Insieme ai 3 precedenti capitoli della saga, \"Tales of the City\" (1993), \"More Tales of the City\" (1998) e \"Further Tales of the City\" (2001), \u00e8 stata distribuita in Italia nel giugno 2019.\nTrama.\nMary Ann torna a San Francisco e si ricongiunge con la figlia Shawna e l'ex marito Brian vent'anni dopo averli lasciati per perseguire la sua carriera televisiva. In fuga dalla crisi di mezza et\u00e0 causata dalla sua immagine perfetta che nel corso degli anni ha creato in Connecticut sar\u00e0 presto riportata nell'orbita di Anna Madrigal e degli atipici abitanti di Barbary Lane.\nProduzione.\nSviluppo.\nIl 28 giugno 2017 venne annunciato che Netflix stava sviluppando un revival della serie di miniserie \"Tales of the City\" sempre basato sulla serie di libri di Armistead Maupin.\nIl 23 aprile 2018 venne annunciato che Netflix era intenzionato a creare una serie da dieci episodi.\nRiprese.\nLe riprese principali della serie incominciarono a luglio 2018 a New York con le scene interne mentre quelle esterne furono girate a San Francisco, in California. Nel gennaio 2019 le riprese della serie sono state concluse.\nAccoglienza.\nSull'aggregatore di recensioni Rotten Tomatoes la serie ha ricevuto un'approvazione dell'81% con una valutazione media di 7.11/10. Il consenso della critica afferma: \"Come la piacevole visita in un luogo in cui vivevi \"Tales of the City\" offre ampi comfort nostalgici e continua la missione della serie originale di celebrare la diversit\u00e0 di San Francisco\".\nMetacritic ha dato all'opera un voto di 62/100 sulla base di 12 critici con l'appellativo di \"recensioni generalmente favorevoli\"."}
{"id": "8004726", "revid": "767487", "url": "https://it.wikipedia.org/wiki?curid=8004726", "title": "Q (rete televisiva)", "text": "Q (precedentemente QTV, sinonimo di Quality TeleVision) \u00e8 un canale televisivo filippino, propriet\u00e0 di GMA Network. Il canale \u00e8 stato lanciato l'11 novembre 2005 e chiuso il 20 febbraio 2011. \u00c8 stato sostituito da GMA News TV."}
{"id": "8004727", "revid": "775504", "url": "https://it.wikipedia.org/wiki?curid=8004727", "title": "GMA News TV International", "text": ""}
{"id": "8004789", "revid": "775504", "url": "https://it.wikipedia.org/wiki?curid=8004789", "title": "Republic Broadcasting System", "text": ""}
{"id": "8004813", "revid": "72396", "url": "https://it.wikipedia.org/wiki?curid=8004813", "title": "DZBB", "text": "DZBB Super Radyo 594 \u00e8 una stazione radiofonica all-news filippina, propriet\u00e0 di GMA Network. La stazione fu lanciata il 1\u00ba marzo 1950 dal fondatore Robert Stewart. Lo studio della stazione si trova presso il GMA Network Center di Diliman, Quezon City, mentre il suo trasmettitore si trova a Obando, Bulacan."}
{"id": "8004837", "revid": "486946", "url": "https://it.wikipedia.org/wiki?curid=8004837", "title": "Alto Broadcasting System", "text": ""}
{"id": "8004843", "revid": "486946", "url": "https://it.wikipedia.org/wiki?curid=8004843", "title": "Chronicle Broadcasting Network", "text": ""}
{"id": "8004859", "revid": "486946", "url": "https://it.wikipedia.org/wiki?curid=8004859", "title": "Associated Broadcasting Company", "text": ""}
{"id": "8004960", "revid": "1873017", "url": "https://it.wikipedia.org/wiki?curid=8004960", "title": "1166 Avenue of the Americas", "text": "Il 1166 Avenue of the Americas, chiamato anche International Paper Building, \u00e8 un grattacielo alto 180 metri con 44 piani situato a New York. L'edificio, progettato dalla Skidmore, Owings &amp; Merrill, viene utilizzato per ospitare uffici ed \u00e8 stato completato nel 1974. "}
{"id": "8004961", "revid": "71433", "url": "https://it.wikipedia.org/wiki?curid=8004961", "title": "Armistead Maupin's Tales of the City", "text": ""}
{"id": "8004962", "revid": "1799226", "url": "https://it.wikipedia.org/wiki?curid=8004962", "title": "Marsh &amp; McLennan Headquarters", "text": ""}
{"id": "8004966", "revid": "729019", "url": "https://it.wikipedia.org/wiki?curid=8004966", "title": "Raquel Devine", "text": ""}
{"id": "8004978", "revid": "729019", "url": "https://it.wikipedia.org/wiki?curid=8004978", "title": "Keisha (attrice)", "text": ""}
{"id": "8004994", "revid": "1305772", "url": "https://it.wikipedia.org/wiki?curid=8004994", "title": "Punta d'argento", "text": "La punta d'argento (o pi\u00f9 genericamente definita punta di metallo) \u00e8 una tecnica di disegno tradizionale utilizzata sin dalla realizzazione dei primi scritti medievali.\nStoria.\nUn disegno con punta d'argento \u00e8 ottenuto tracciando un tratto con una bacchetta d'argento su una superficie, talvolta preparata con gesso o appretto. La punta d'argento era il metodo pi\u00f9 usato dai disegnatori e dagli artisti sin dai tempi antichi. La punta di metallo era utilizzata per scrivere su superfici morbide (cera o pelle), o come disegno base per la scrittura poi su carta. Per il disegno invece erano utilizzati metalli come piombo, stagno o appunto argento. Anche gli orafi utilizzavano la punta di metallo per la preparazione dei dettagli sulle loro opere, spesso per disegni particolarmente complessi. Il padre di Albrecht D\u00fcrer fu uno degli artigiani che insegnarono al figlio il disegno con punta metallica, di cui il suo 1484 \"Autoritratto a 13 anni\" \u00e8 considerato un capolavoro.\nNell'epoca gotica/tardo-rinascimentale, la punta d'argento divenne una tecnica di disegno vera e propria. L'argento, infatti, non si rovinava facilmente come il piombo e forniva dei dettagli precisi, divenendo ben presto una tecnica diffusissima nei laboratori fiorentini e fiamminghi. I disegni a punta d'argento di quest'epoca includono i modelli preparatori per illustrazioni di libri o disegni preparatori per opere d'arte. Artisti che lavorarono in punta d'argento furono tra gli altri Jan van Eyck, Leonardo da Vinci, Albrecht D\u00fcrer e Raffaello. \"Il Libro dell'Arte\" di Cennino Cennini fornisce delle indicazioni sulla pratica del disegno in punta d'argento, come pure nella preparazione della superficie, sul finire del XIV secolo\nCome indicato da Francis Ames-Lewis, lo stile di disegno cambi\u00f2 radicalmente dalla fine del XVI secolo, portando al declino della punta d'argento. La scoperta dei depositi di grafite di Seathwaite a Borrowdale, Cumbria, Inghilterra all'inizio del Cinquecento, e la crescente disponibilit\u00e0 e duttilit\u00e0 del materiale, portarono all'eclissi della punta d'argento. Inizi\u00f2 nel contempo a prevalere anche l'uso del gesso (anche colorato) e soprattutto dell'inchiostro. Queste nuove tecniche richiedevano uno sforzo minore sia nella preparazione del supporto (perlopi\u00f9 assente) che nell'esecuzione del disegno.\nGli artisti olandesi Hendrik Goltzius e Rembrandt mantennero l'uso della punta d'argento anche nel XVII secolo, mentre in altre parti d'Europa era ormai in declino. Rembrandt realizz\u00f2 diversi disegni in punta d'argento, di cui il pi\u00f9 noto \u00e8 certamente quello della moglie Saskia, 1633 (KdZ1152, Berlin). Gli artisti botanici e gli architetti continuarono ad utilizzare la punta metallica per la precisione dei suoi tratti. Gli artisti continuarono ad utilizzare tale tecnica almeno sino a J. A. D. Ingres, anche se questa era divenuta ormai obsoleta.\nRevival.\nJoseph Meder (\"Das Buchlein vom Silberstift\", 1909), Alphonse Legros, i Preraffaelliti e Joseph Stella furono tra coloro che ripresero l'uso della tecnica della punta d'argento tra la fine dell'Ottocento e l'inizio del Novecento. Lo storico dell'arte Meder focalizz\u00f2 l'interesse generale su questa tecnica in Austria ed in Germania, mentre l'artista ed insegnante Legros lo fece in Inghilterra. All'inizio del XX secolo, Stella era uno dei pochi artisti americani a lavorare con questo metodo sulla costa orientale degli Stati Uniti, spesso unendovi anche l'uso dei pastelli. Tra le sue opere pi\u00f9 significative citiamo il ritratto del 1921 di Marcel Duchamp (MoMA, Katherine S. Dreier Bequest). Sulla costa occidentale, Xavier Martinez, l'artista messicano-statunitense che aveva studiato a Parigi all'\u00c9cole nationale sup\u00e9rieure des Beaux-Arts sul finire degli anni '90 dell'Ottocento e che aveva ripreso l'interesse per la tecnica della punta d'argento, insegn\u00f2 tale tecnica al California College of the Arts dal 1909 sino alla fine degli anni '30. L'ultima esibizione di opere di Martinez con la tecnica della punta d'argento fu nel 1921 presso la Print Room di San Francisco dove i critici indicarono come \"inusuali\" e \"fortemente futuristiche\" le figure realizzate in questa \"esecuzione arcaica.\u201d \nUn'esibizione, \"The Fine Line: Drawing with Silver in America\" venne curata dal Norton Museum of Art nel 1985 da Bruce Weber.\nCaratteristiche.\nIl tradizionale stilo della punta d'argento era costituito appunto da un filo d'argento puro, esattamente come i fili utilizzati dai gioiellieri, inserito in una bacchetta di legno. Un'altra versione era uno stilo di metallo terminante con due punte fisse d'argento su entrambi i lati. Un esempio di questa tipologia di oggetto si trova nell'opera \"San Luca disegna la Vergine\" di Rogier van der Weyden, c. 1435\u201340 (Boston Museum of Fine Arts).\nIl tratto iniziale della punta d'argento restituiva un colore grigio come le altre punte metalliche ma, essendo in argento, esposto all'aria, passava ad un colore di tonalit\u00e0 marrone scuro. L'ossidazione diveniva chiaramente percepibile dopo diversi mesi. La velocit\u00e0 dell'ossidazione dipendeva dal livello di inquinamento dell'aria.\nIn epoca medievale, la punta metallica era utilizzata direttamente sui manoscritti o sui libri da decorare. La pergamena o la carta servivano da supporto diretto di scrittura, anche se sin dal XIV secolo si prefer\u00ec preparare la superficie precedentemente di modo da poter ottenere risultati migliori. Uno dei modi tradizionali per preparare la superficie prima del disegno era quello di cospargerla di colla di pelle di coniglio, oltre a polvere d'osso, calce o piombo bianco. Nella tecnica contemporanea, la superficie viene cosparsa di gesso acrilico, gouache oppure acquistando particolari carte gi\u00e0 preparate e disponibili in commercio.\nCon la punta d'argento si sono utilizzate diverse tecnologie dalla precisione curvilinea di D\u00fcrer agli schizzi gesturali di Rembrandt. In tempi moderni, i ritratti di Thomas Wilmer Dewing della fine del XIX secolo furono essenzialmente tonali; interessanti furono le composizioni astratte di Paula Gerard a met\u00e0 del XX secolo. L'opera \"Vortex\" di Gerard (Fairweather Hardin Gallery) \u00e8 un'innovativa combinazione di punta d'argento, punta d'oro e acquarello su carta preparata (Weber, 1985).\nAltri artisti moderni che hanno lavorato con questa tecnica sono Ivan Le Lorraine Albright, Carol Prusa, Susan Schwalb, Jeannine Cook e Susan Dorothea White"}
{"id": "8005001", "revid": "92723", "url": "https://it.wikipedia.org/wiki?curid=8005001", "title": "Ufficio delle tenebre", "text": ""}
{"id": "8005004", "revid": "767487", "url": "https://it.wikipedia.org/wiki?curid=8005004", "title": "Ambrosius Holbein", "text": "Figlio di Hans Holbein il Vecchio, era fratello maggiore di tre anni di Hans Holbein il Giovane.\nBiografia.\nCome il fratello minore, nacque ad Augusta (nell'attuale Baviera, ma all'epoca libera citt\u00e0 imperiale), noto centro artistico, culturale e di commercio del tempo. Suo padre Hans Holbein il Vecchio fu un pioniere della trasformazione dell'arte tedesca dallo stile gotico a quello rinascimentale. Nel suo studio entrambi i suoi figli, Ambrosius e Hans, ricevettero le loro prime lezioni di pittura oltre ad un'introduzione alla gioielleria ed alla stampa.\nIl giovane Holbein, assieme al fratello ed al padre, \u00e8 raffigurato nel pannello di sinistra del trittico realizzato da Holbein il Vecchio nel 1504 per la basilica di San Paolo, oggi in mostra alla \"Staatsgalerie\" di Augusta.\nDal 1515 Ambrosius visse nel villaggio svizzero di Stein am Rhein, dove aiut\u00f2 uno stampatore del cantone Schaffhausen di nome Thomas Schmid con degli affreschi nella sala principale del monastero di San Giorgio. L'anno successivo, Ambrosius, col fratello Hans, si trovava a Basilea, dove inizialmente lavor\u00f2 come allievo nello studio di Hans Herbster. Nel 1517 si iscrisse alla gilda dei pittori di Basilea e nel 1518 venne naturalizzato cittadino in loco. Ad ogni modo poco dopo il suo nome sembra scomparire dai registri e si presume sia morto attorno al 1519.\nIl \"Ritratto di giovane coi capelli biondi\" ed i suoi compagni, il \"Ritratto di ragazzo con capelli scuri\", sono tra i migliori lavori di Ambrosius in questo periodo. Entrambi si trovano oggi al Basel Kunstmuseum."}
{"id": "8005006", "revid": "1728", "url": "https://it.wikipedia.org/wiki?curid=8005006", "title": "Tayny dvortsovykh perevorotov", "text": ""}
{"id": "8005010", "revid": "228587", "url": "https://it.wikipedia.org/wiki?curid=8005010", "title": "Downloadable content", "text": ""}
{"id": "8005011", "revid": "1543377", "url": "https://it.wikipedia.org/wiki?curid=8005011", "title": "Chiesa di San Donato (San Donato di Cittadella)", "text": "La chiesa di San Donato, nota anche con il titolo di pieve, \u00e8 la parrocchiale di San Donato, frazione di Cittadella, in provincia e diocesi di Padova; fa parte del vicariato di Cittadella.\nStoria.\nLa primitiva pieve di San Donato sorse molto probabilmente nel VI secolo sulle fondamenta d'un antico tempietto pagano dedicato ai morti. La chiesa fu riedificata nel IX secolo e distrutta dal terremoto del 1117. L'attuale pieve venne costruita nel XII secolo. Nel Cinquecento furono realizzati la sacrestia e il campanile e, nel secolo successivo, venne rifatto il tetto. Nel 1838 croll\u00f2 la parte anteriore della chiesa, che non fu pi\u00f9 ricostruita, dato che, nel 1840, la facciata venne arretrata. Ancora oggi sono visibili e resti dei muri perimetrali della parte andata distrutta. L'edificio fu danneggiato durante la seconda guerra mondiale e, nel 1967, sub\u00ec alcuni lavori di ripristino, che portarono al parziale rifacimento del tetto, alla modifica dell'abside ed alla demolizione del campanile. Nel 1984 la pieve fu nuovamente eretta a parrocchiale, dopo che, secoli addietro, lo stesso titolo era stato traslato al duomo di Cittadella."}
{"id": "8005028", "revid": "486946", "url": "https://it.wikipedia.org/wiki?curid=8005028", "title": "Principe Harry", "text": ""}
{"id": "8005029", "revid": "277947", "url": "https://it.wikipedia.org/wiki?curid=8005029", "title": "Bertuccio", "text": "Biografia.\nBertuccio nacque a Venezia intorno al 1270.\nBertuccio firm\u00f2, aggiungendovi la data 1300, la sua opera eseguita in piazza San Marco; fuse i battenti a maglia di archetti sovrapposti della seconda porta laterale di sinistra in bronzo della facciata di San Marco, sul lato dell'Orologio, che \u00e8 uguale alla porta di destra.\nLa porta, recante la scritta \"MCCC Magister Bertucius aurifex Venetus me fecit\", \u00e8 a grata entro una cornice decorata con piccole mezze figure di stile bizantineggiante e con rosette, mentre il battente \u00e8 costituito da una testa leonina.\nOpera di un elegante classicismo, \u00e8 una transenna, decorata con calchi di frammenti antichi e di rilievi di stile bizantino.\nA Bertuccio si attribuisce anche un rilievo in marmo ora sulla parete esterna della chiesa e che inizialmente doveva trovarsi probabilmente sull'altare della cappella del Santissimo Sacramento."}
{"id": "8005040", "revid": "1543377", "url": "https://it.wikipedia.org/wiki?curid=8005040", "title": "Canterbury Christ Church University", "text": "La Canterbury Christ Church University (CCCU) \u00e8 un'universit\u00e0 pubblica situata a Canterbury, nel Kent, (Inghilterra). Fondata nel 1962 come college della chiesa anglicana per la formazione degli insegnanti, le fu assegnato lo status di universit\u00e0 nel 2005.\nL'universit\u00e0 accrebbe considerevolmente il numero degli studenti sin dalla sua fondazione e fra il 2016 e il 2017 cont\u00f2 un organico di circa 15.000 studenti stanziati in varie localit\u00e0 del Kent a Canterbury, Medway (nell'ambito del partenariato con le universit\u00e0 di Medway) e Royal Tunbridge Wells. Oltre ad essere il pi\u00f9 grande centro di istruzione superiore del Kent per i servizi pubblici, soprattutto nella formazione degli insegnanti, dell'assistenza sanitaria e sociale e nei servizi di emergenza, l'universit\u00e0 offre anche programmi accademici e professionali, tra cui dottorati e titoli di ricerca nelle arti, nelle scienze umane e sociali e nelle scienze applicate. L'Universit\u00e0 sta inoltre sviluppando il suo portfolio di corsi STEM che includono insegnamenti di ingegneria e medicina. L'universit\u00e0 sta collaborando con le imprese nel sud-est dell'Inghilterra per sviluppare i suoi corsi STEM e sta lavorando in collaborazione con l'Universit\u00e0 del Kent per lo sviluppo della scuola medica.\nLa Canterbury Christ Church University \u00e8 membro del Council of Church Universities and Colleges (CCUC), anche conosciuto come The Cathedrals Group."}
{"id": "8005042", "revid": "827882", "url": "https://it.wikipedia.org/wiki?curid=8005042", "title": "CCCU", "text": ""}
{"id": "8005045", "revid": "287204", "url": "https://it.wikipedia.org/wiki?curid=8005045", "title": "Attacchi suicidi del 2004 al porto di Ashdod", "text": "Gli attacchi suicidi del 2004 al porto di Ashdod sono stati due attacchi suicidi avvenuti quasi contemporaneamente il 14 marzo 2004 nel porto di Ashdod ad Ashdod, in Israele. 12 persone, assalitori compresi, sono state uccise e 16 sono rimaste ferite. Hamas e Fatah hanno rivendicato la responsabilit\u00e0 congiunta.\nL'attacco.\nDomenica 14 marzo 2004 due attentatori suicidi palestinesi che indossavano cinture esplosive nascoste sotto i vestiti si avvicinarono al Porto di Ashdod. Nonostante le diverse misure di sicurezza i due kamikaze riuscirono a infiltrarsi nel complesso.\nAlle 16:20 i kamikaze fecero detonare i loro ordigni esplosivi: uno esplose in un ufficio all'interno del complesso e l'altro esplose dopo pochi istanti all'ingresso del complesso. L'esplosione uccise dieci civili, la maggior parte dei quali erano lavoratori portuali e ne fer\u00ec altri 16.\nGli autori e la risposta israeliana.\nHamas e Fatah hanno rivendicato una responsabilit\u00e0 congiunta per l'attacco e dichiarato che \u00e8 stato eseguito da due ragazzi di 18 anni del campo profughi di Jabalya nella Striscia di Gaza. I due assalitori riuscirono a infiltrarsi in Israele da Gaza nascondendosi in un container che attraversava il Valico di Karni. Un leader di Hamas a Gaza ha dichiarato che il piano originale era che i kamikaze avrebbero fatto esplodere i serbatoi di carburante nel porto; secondo Israele i bombardieri intendevano effettuare un \"mega attacco\" con centinaia di vittime, ma invece si fecero esplodere a centinaia di metri dai serbatoi. Successivamente \u00e8 stato rivelato che l'attacco fu finanziato e diretto da Nizar Rayan. In risposta, il fondatore di Hamas, Ahmed Yassin, fu ucciso insieme alle sue guardie del corpo in uno sciopero degli elicotteri israeliani a Gaza."}
{"id": "8005049", "revid": "105644480", "url": "https://it.wikipedia.org/wiki?curid=8005049", "title": "Cetteo Pellegrino", "text": ""}
{"id": "8005050", "revid": "1873126", "url": "https://it.wikipedia.org/wiki?curid=8005050", "title": "Hugo Freund", "text": "Biografia.\nHugo Freund era un commerciante di diamanti e gioielliere ceco. Nel 1908 ha fondato Hugo Freund &amp; Co. \u00c8 diventato uno dei primi a utilizzare i servizi di gemmologia nel Regno Unito.\nPalmar\u00e8s.\nNel 1908, la societ\u00e0 di gioielli Hugo Freund &amp; Co fu fondata a Praga e ebbe sedi in altri stabilimenti svizzeri, come l'International Watch Company, Schaffhausen, Doxa, Landorf, e Medana.\nMorte.\nNel 1942, Hugo Freund, che era di origine ebraica, fu arrestato dai nazisti e deportato a Terezin, dove i nazisti formarono un campo di concentramento. Nel suo gruppo, divenne uno dei cinque sopravvissuti. Poco dopo, fu deportato nel campo di concentramento di Majdanek a Lublino. La prigione non sopravvisse in questo campo e Freund mor\u00ec poco dopo il suo arrivo."}
{"id": "8005051", "revid": "105644486", "url": "https://it.wikipedia.org/wiki?curid=8005051", "title": "San Cetteo Pellegrino", "text": ""}
{"id": "8005052", "revid": "105644495", "url": "https://it.wikipedia.org/wiki?curid=8005052", "title": "San Cetteo di Amiterno", "text": ""}
{"id": "8005054", "revid": "105644503", "url": "https://it.wikipedia.org/wiki?curid=8005054", "title": "San Cetteo Pellegrino di Amiterno", "text": ""}
{"id": "8005055", "revid": "363629", "url": "https://it.wikipedia.org/wiki?curid=8005055", "title": "ISO 732", "text": "ISO 732 \u00e8 un formato standard ISO per le pellicole delle fotocamere formato medio. La seconda edizione dello standard (1982) specificava le dimensioni dei formati da 127, 120 e 620, carte protettive e tipologia di rocchetto. La terza edizione (1991) ha eliminato le specifiche dei formati 127 e 620, poich\u00e9 ormai obsoleti ed ha aggiunto le specifiche del formato da 220. L'edizione corrente (2000) incorpora lo standard ISO 1048 con l'esposizione delle pellicole.\nI formati 120, 220, e 620 sono molto simili tra loro, infatti utilizzano pellicole della stessa larghezza, mentre il formato 127 \u00e8 pi\u00f9 stretto. I formati e i loro nomi sono anteriori alla standardizzazione ISO ed erano sviluppati dalla Kodak."}
{"id": "8005056", "revid": "672727", "url": "https://it.wikipedia.org/wiki?curid=8005056", "title": "Calcio alla XXX Universiade", "text": "Il torneo di calcio della XXX Universiade si \u00e8 svolto a Napoli, in Italia, dal 2 al 13 luglio 2019. Ai tornei maschile e femminile, hanno partecipato 12 rappresentative."}
{"id": "8005059", "revid": "486946", "url": "https://it.wikipedia.org/wiki?curid=8005059", "title": "Lunaria annua pachyrhiza", "text": ""}
{"id": "8005063", "revid": "6923", "url": "https://it.wikipedia.org/wiki?curid=8005063", "title": "Homonoia", "text": "Homonoia () \u00e8 il concetto di ordine e unit\u00e0, \"essere di una sola mente insieme\" o \"unione di cuori\". Fu usato dai Greci per creare unit\u00e0 nella politica della Grecia classica. Ebbe un uso diffuso quando Alessandro Magno ne adott\u00f2 i principi per governare il suo vasto impero.\nInterpretazione.\nGrecia classica.\nIl concetto di \"homonoia\" era un concetto greco antico che tradizionalmente non veniva applicato al di fuori della loro cultura. I Greci vedevano la \"homonoia\" come l'assenza di combattimenti tra fazioni nelle loro citt\u00e0-stato, mentre consideravano le culture diverse dalla loro come \"barbare\". Aristotele una volta disse al suo studente, il giovane Alessandro Magno, \"tratta i Greci come amici, ma [i non-Greci] come animali\".\nFu Isocrate il primo a guardare oltre il popolo greco. Pur non sostenendo che i selvaggi del mondo non-greco potessero essere alla pari con il superiore popolo greco, credeva che potessero essere resi Greci e che quindi potessero essere \"di una sola mente insieme\". Isocrate afferm\u00f2 che essere Greci era una questione di educazione, non di sangue: chiunque poteva diventare greco apprendendo la cultura greca. Fu durante la sua permanenza alla corte del re Filippo II di Macedonia che Isocrate fu in grado di insegnare tale concetto a un pubblico influente: Filippo II in seguito us\u00f2 il concetto di \"homonoia\" come fulcro ideologico della lega di Corinto, un'alleanza degli stati greci in vista di una guerra contro l'Impero persiano. Dopo che Filippo II fu assassinato (336 a.C., suo figlio Alessandro divenne re di Macedonia e divenne lui stesso un sostenitore della \"homonoia\".\nAlessandro Magno.\nIl precettore di Alessandro, Aristotele, considerava i non-Greci come animali barbari. Alessandro, tuttavia, ignor\u00f2 le indicazioni del suo insegnante e approfond\u00ec il concetto di \"homonoia\". Avendo conquistato un impero che copriva la maggior parte del mondo conosciuto, Alessandro cerc\u00f2 di governare i suoi sudditi, che fossero Greci, Persiani o Egizi, sotto il concetto di \"homonoia\". Nel breve periodo in cui govern\u00f2 il suo Impero, cerc\u00f2 di adottare i costumi delle culture che conquist\u00f2, ad esempio introducendo alla sua corte l'abbigliamento e le usanze dei Persiani, in particolare la \"Prosk\u00fdnesis\" (che consisteva in un bacio simbolico della mano, oppure nel prostrarsi al suolo, in segno di rispetto verso una persona di rango sociale superiore). Alessandro inoltre fece sposare gli ufficiali del suo esercito con donne persiane, nel tentativo di creare un senso di unit\u00e0 nel suo nuovo Impero. Attraverso le sue politiche Alessandro voleva creare un nuovo impero greco-orientale, distinto dal sistema pi\u00f9 tradizionale di una piccola classe dominante di conquistatori che regnano sui vinti. Alessandro continu\u00f2 ad usare come governatori i vecchi satrapi persiani, ma affid\u00f2 le cariche di nuova istituzione, relative alle finanze e alla tassazione, a dei Macedoni. Dopo la sua morte la maggior parte delle sue riforme continu\u00f2 ad avere effetto, anche quando l'Impero si framment\u00f2 in diversi regni.\nNell'Oriente romanizzato.\nQuando i Romani conquistarono l'Oriente altamente urbanizzato, il concetto di \"homonoia\" fu esteso come meccanismo simbolico per affrontare le tensioni all'interno delle citt\u00e0 e per collegare le citt\u00e0-stato orientali, che spesso adottavano politiche fortemente individualistiche. Il tempio di Homonoia presso Afrodisia in Caria \u00e8 il luogo in cui avviene il matrimonio di Calliroe e Dionisio nel romanzo del I secolo d.C. \"Le avventure di Cherea e Calliroe\"; il tempio \u00e8 raffigurato in conio di Afrodisia che mostra la statua di Afrodite venerata presso Afrodisia assieme a quelle altre citt\u00e0, sotto la legenda \"homonoia\": secondo Edwards \"le divinit\u00e0 nelle emissioni di monete fungevano da simboli che mediavano il potere all'interno delle alleanze regionali, sostenevano il prestigio del regno divino nell'attivit\u00e0 umana e fornivano il collante che collegava le sfere politica e cosmica.\" Nel I secolo d.C. il retore greco Dione Crisostomo cerc\u00f2 in una delle sue orazioni di stabilire l\"homonoia\" tra due citt\u00e0 dell'Asia Minore che reclamavano ciascuna il titolo di \"prima citt\u00e0\", Nicea e Nicopoli."}
{"id": "8005071", "revid": "1543377", "url": "https://it.wikipedia.org/wiki?curid=8005071", "title": "Foreste di conifere subalpine dell'Himalaya orientale", "text": "Le foreste di conifere subalpine dell'Himalaya orientale sono un'ecoregione di foreste di conifere temperate che si trovano nella media e alta quota dell'Himalaya orientale, nel Nepal occidentale, nel Bhutan e negli stati dell'India settentrionale, tra cui l'Arunachal Pradesh.\nAmbientazione.\nL'ecoregione forma una fascia di foresta di conifere che copre km2 da a m di altitudine e che si estende dal fiume Ga\u1e47\u1e0dak\u012b in Nepal ad est attraverso il Bhutan e nell'Arunachal Pradesh. Fa parte di una zona di transizione dall'ecozona indomalese, a sud, all'ecozona paleartica, a nord, ed \u00e8 l'ultimo habitat al di sotto del limite dell'Himalaya. L'Himalaya \u00e8 fiancheggiata da fasce di habitat che vanno dalle colline pedemontane erbose alle alte vette e ospita un certo numero di uccelli e animali che migrano stagionalmente attraverso queste zone, comprese queste foreste di conifere, ognuna delle quali fornisce un habitat cruciale in diversi periodi dell'anno. Inoltre, i torrenti e i fiumi dei ripidi versanti delle montagne potrebbero inondare se non trattenuti dai boschi.\nL'Himalaya orientale \u00e8 bagnato dal monsone del golfo del Bengala, quindi \u00e8 pi\u00f9 umida che a ovest e gli alberi crescono ad un limite superiore di altitudine (4500 m rispetto ai 3000 m dell'Himalaya occidentale).\nFlora.\nQueste foreste si trovano tipicamente su pendii ripidi, rocciosi e rivolti a nord. Gli alberi pi\u00f9 comuni sono \"Abies spectabilis\", \"Larix griffithii\", \"Juniperus recurva\", \"Juniperus indica\", \"Betula utilis\", \"Acer\" e \"Sorbus\". Il sottobosco \u00e8 caratterizzato da una ricca variet\u00e0 di rododendri colorati, tra cui \"Rhododendron hodgsonii\", \"Rhododendron barbatum\", \"Rhododendron campylocarpum\", \"Rhododendron campanulatum\", \"Rhododendron fulgens\", e \"Rhododendron thomsonii\". Altri arbusti includono \"Viburnum grandiflorum\" e \"Lonicera angustifolia\".\nLa \"tsuga dumosa\" cresce nelle zone pi\u00f9 umide e alle quote pi\u00f9 basse. Il \"pinus wallichiana\" cresce nelle aree pi\u00f9 asciutte del Tibet ed \u00e8 particolarmente comune nella regione del Khumbu. Il \"taxus baccata\" \u00e8 importante ma non comune.\nI boschi di ginepro crescono in pianura, nelle valli fluviali interne, mescolati con varie specie di \"Salix\" e \"Prunus\". Quelli nella valle di Tsarijathang nel parco nazionale di Jigme Dorji del Bhutan sono un importante habitat estivo per il takin.\nFauna.\nQuesta ecoregione ospita circa ottantanove specie di mammiferi provenienti sia dalla ecozona indomalese che dalla ecozona paleartica, tra cui zibetti, martore, tahr dell'Himalaya e muntjac. Il mosco dell'Himalaya, cacciato per le sue ghiandole muschiate, e il panda rosso in via di estinzione sono importanti abitanti per i quali le foreste di conifere sono l'habitat tipico, il panda rosso vive tra i e i metri dove c'\u00e8 un sottobosco di bamb\u00f9 sotto gli abeti. Altre specie in pericolo di estinzione sono il takin, il capricorno dell'Himalaya e lo scoiattolo volante multicolore, mentre il pipistrello di Mandelli, il cane selvatico asiatico, l'orso tibetano e il tahr dell'Himalaya sono considerati vulnerabili. Ci sono due scoiattoli quasi endemici, il petaurista di Hodgson e il petaurista del Bhutan insieme ad un puro roditore endemico, il topo dei boschi dell'Himalaya.\nIn questa ecoregione sono state registrate circa 200 specie di uccelli, sei delle quali sono endemiche; pernice dal petto castano, barwing dalla gola canuta, fulvetta di Ludlow, scricciolo del Nepal, pernice monale della Szechenyi e parrocchetto di Derby. Gli ultimi due sono limitati ad un'area di foresta di conifere nell'Arunachal Pradesh. Tra gli uccelli minacciati o in pericolo di estinzione dell'ecoregione ci sono il fagiano orecchiuto del Tibet e il lofoforo di Sclater, mentre altri uccelli sono sensibili ai cambiamenti di habitat e quindi potenzialmente vulnerabili, tra cui il fagiano insanguinato, il tragopano di Blyth, il tragopano satiro, il trogone di Ward e la pernice dal petto castano. Infatti questa ecoregione fa parte di due aree degli uccelli endemici della BirdLife International per il numero di uccelli per i quali le conifere sono importanti per la riproduzione.\nMinacce e conservazione.\nLa popolazione umana di queste altitudini \u00e8 molto bassa e la maggior parte della foresta naturale di conifere rimane con una parte considerevole nelle aree protette. I danni sono causati dal taglio degli alberi per fornire legna da ardere alla popolazione locale e per i trekking o per il pascolo. Grandi aree protette che contengono aree di foresta di conifere includono l'area di conservazione dell'Annapurna, il parco nazionale del Langtang e il parco nazionale del Makalu-Barun in Nepal, il parco nazionale di Singalila in India, la riserva naturale di Sakteng, il parco nazionale di Jigme Singye Wangchuck e il parco nazionale di Jigme Dorji in Bhutan."}
{"id": "8005075", "revid": "8660", "url": "https://it.wikipedia.org/wiki?curid=8005075", "title": "Mastini Ivrea", "text": ""}
{"id": "8005092", "revid": "1318658", "url": "https://it.wikipedia.org/wiki?curid=8005092", "title": "Applicazioni di sistema Apple", "text": "Questa voce contiene un elenco delle applicazioni sviluppate dalla Apple per i propri dispositivi.\nApp Store.\nLApp Store \u00e8 un'applicazione per iPhone, iPad, macOS, Apple Watch, IPod touch che permette agli utenti di scaricare e acquistare applicazioni disponibili in iTunes Store. Le applicazioni possono essere sia gratuite che a pagamento, e possono essere scaricate direttamente dal dispositivo o su un computer. L'App Store \u00e8 stato aperto il 10 luglio 2008 con 500 applicazioni. Alla fine del 2017 erano disponibili in App Store 2,2 milioni di applicazioni sviluppate da terze parti, con oltre 130 miliardi di download. E le cifre sono in costante aumento. A partire dal 2019 su App Store \u00e8 disponibile il servizio in abbonamento Apple Arcade, con il quale si possono scaricare giochi pagando un abbonamento mensile.\nBorsa.\nBorsa \u00e8 un'applicazione sviluppata per i sistemi operativi iOS, macOS e watchOS. I dati ufficiali sono forniti da Yahoo!. Per ogni societ\u00e0 valutata in borsa \u00e8 possibile vedere la capitalizzazione e altri dati finanziari, un grafico che mostra l'andamento giornaliero, settimanale, mensile o annuale, e le ultime notizie. Quando l'applicazione viene aperta viene visualizzata una lista di tutte le aziende scelte, con il valore attuale del titolo e la percentuale di aumento o calo (o la capitalizzazione o il valore d'aumento). Nel primo caso, la percentuale \u00e8 colorata in verde, nel secondo in rosso.\nBussola.\nBussola \u00e8 un'applicazione sviluppata per dispositivi iOS e watchOS. \u00c8 stata pubblicata con iPhone OS 3 il 17 giugno 2009 su iPhone e con Apple Watch Series 5.\nCon iOS 7, pubblicato il 10 giugno 2013, l'applicazione riceve una revisione importante, sia in termini grafici che funzionali. Ora infatti, scorrendo nell'applicazione da destra verso sinistra si accede a una livella digitale, che sfrutta l'accelerometro presente nell'iPhone; tale funzione \u00e8 stata eliminata con iOS 12 per essere spostata nell'app Metro.\nL'applicazione, oltre a visualizzare una bussola vera e propria, mostra il paese, le coordinate geografiche in gradi, primi e secondi e l'altitudine in metri.\nCalcolatrice.\nCalcolatrice \u00e8 un'applicazione calcolatrice inclusa in iOS, macOS e watchOS. \u00c8 stata pubblicata come parte del floppy di avvio del System 1 il 24 gennaio 1984. \niOS.\nL'applicazione per iOS \u00e8 disponibile sia sull'iPhone che sull'iPod touch. Dispone di due modalit\u00e0, una base che include il tastierino numerico e le operazioni base, e una scientifica, accessibile capovolgendo lo schermo, che include i calcoli esponenziali e alcune funzioni trigonometriche.\nCon iPhone OS 1.1.1 essa riceve una nuova interfaccia grafica e con iPhone OS 2 viene aggiunta la modalit\u00e0 scientifica e viene ridisegnata l'icona. Infine, con iOS 7 \u00e8 stato aggiunto un bottone nel Centro di Controllo per accedere velocemente all'applicazione.\niPadOS.\nNell'iPad, l'app Calcolatrice manca.\nmacOS.\nL'applicazione per macOS risale alle prime versioni della piattaforma Macintosh. Da Mac OS X Tiger, l'applicazione disponeva di un widget nella Dashboard. Da OS X Yosemite \u00e8 anche presente un widget nel Centro Notifiche. Da Mac OS X Leopard \u00e8 possibile effettuare calcoli anche tramite la barra Spotlight, come, ad esempio, somma, sottrazione, divisione, moltiplicazione e percentuale.\nDispone di tre modalit\u00e0: base, scientifica e programmatore. La modalit\u00e0 \"base\" include le operazioni essenziali e un pad numerico, provvisto di tasti di memoria. La modalit\u00e0 \"scientifica\" supporta esponenti e funzioni trigonometriche e la modalit\u00e0 \"programmatore\" fornisce all'utente pi\u00f9 opzioni relative alla programmazione.\nCalcolatrice supporta anche la notazione polacca inversa e pu\u00f2 comunicare all'utente via voce i tasti premuti ed il risultato ottenuto.\nwatchOS.\nL'applicazione per watchOS \u00e8 stata presentata con la sesta versione del sistema operativo, presentata al Keynote di apertura della WWDC 2019.\nCalendario.\nCalendario \u00e8 un'applicazione sviluppata per i sistemi operativi iOS, iPadOS, macOS e watchOS. Prima di Mac OS X Lion era chiamata iCal.\nL'applicazione per iOS \u00e8 stata introdotta con la prima versione del sistema operativo. Con iOS 5 viene introdotto il supporto alla sincronizzazione di Calendario tramite iCloud. Da iOS 6, gli eventi di Facebook vengono inseriti automaticamente all'interno di Calendario. Con iOS 7 vengono aggiunte automaticamente le festivit\u00e0 del paese impostato di default.\n\u00c8 possibile visualizzare gli eventi nel calendario mese per mese o anno per anno e cercare un evento all'interno del calendario. Nella parte inferiore \u00e8 presente il tasto \"Oggi\" che permette di visualizzare gli eventi della giornata e il tasto \"Calendari\" che, se premuto, permette di gestire i calendari da visualizzare.\nL'app si integra con le altre applicazioni Apple, in particolare con Mail.\nL'applicazione per macOS \u00e8 molto simile a quella presente su iOS e iPadOS. Nella schermata a sinistra \u00e8 possibile gestire i vari calendari da visualizzare e una miniatura del mese in corso. Nella parte superiore \u00e8 possibile gestire la visualizzazione degli eventi giornalmente, settimanalmente, mensilmente e annualmente.\nSulla versione per watchOS di Calendario \u00e8 possibile visualizzare una schermata che mostra il mese in corso e, cliccando sul giorno odierno, \u00e8 possibile visualizzare gli eventi futuri in una lista.\nSe per errore ci si \u00e8 imbattuti in un calendario che sembra un \"virus\", \u00e8 agevole rimuovere le notifiche di eventi indesiderati eliminando l'iscrizione al calendario spam.\nCasa.\nCasa \u00e8 un'applicazione sviluppata per i sistemi operativi iOS, watchOS e macOS. Essa permette di controllare tutti i dispositivi compatibili con HomeKit (fra cui luci, prese, ventilatori, porte ecc...). \u00c8 stata introdotta con iOS 10, macOS Mojave e watchOS 3. Pu\u00f2 essere utilizzata anche su Apple TV attraverso Siri (solo in America)\nL'applicazione \u00e8 divisa in tre sezioni: Casa, Stanze e Automazione.\n\u00c8 possibile controllare anche abitazioni diverse.\nContatti.\nContatti \u00e8 un'applicazione sviluppata per i sistemi operativi iOS e macOS. Fino a Mac OS X Lion era chiamata Rubrica Indirizzi. Essa raduna e gestisce i contatti presenti nel dispositivo.\nContatti \u00e8 disponibile dalla prima versione del sistema operativo iOS. Con iPhone OS 2 viene assegnata un'icona all'applicazione (solo sull'iPod touch). Da iOS 5 i contatti sono sincronizzati tramite iCloud ed \u00e8 possibile visualizzare le immagini di profilo e i nomi utente di Twitter; con iOS 6 questa funzione \u00e8 disponibile anche per Facebook.\nL'applicazione si presenta come una lista di tutti i contatti presenti sul telefono, organizzabili per nome o per cognome. Nella parte superiore \u00e8 presente il contatto dell'utente del telefono. Se si clicca su un contatto, vengono visualizzate le sue informazioni, come nome e cognome, numero di telefono, email, indirizzo ecc. Da qui \u00e8 possibile fare una chiamata, inviare un messaggio o una mail e altro ancora. Viene inoltre mostrato se il contatto ha attivo FaceTime.\nContatti \u00e8 disponibile su macOS dalla versione Mac OS X Jaguar. Con il rilascio di Mac OS X Lion, l'applicazione viene completamente ridisegnata mentre a partire da OS X Mountain Lion l'applicazione cambia nome da \"Rubrica Indirizzi\" a \"Contatti\".\nL'app si integra con le altre applicazioni Apple, in particolare con Mail.\nL'applicazione per macOS \u00e8 molto simile a quella presente su iOS e presenta le stesse funzionalit\u00e0.\nDov'\u00e8.\nDov'\u00e8 \u00e8 un'applicazione di sistema sviluppata per iOS, iPadOS e macOS. E' stata implementata a partire da iOS 13. Dov'\u00e8 fonde in un'unica app \"Trova il mio iPhone\" e \"Trova i miei Amici\", che servivano fino ad iOS 12 per localizzare rispettivamente i propri dispositivi e i propri contatti. A partire da iOS 14.5, iPadOS 14.5 e macOS Big Sur 11.1, l'app Dov'\u00e8 consente anche di tenere traccia degli oggetti personali comunicando tramite AirTag.\nFaceTime.\nFaceTime \u00e8 un'applicazione sviluppata per i sistemi operativi iOS e macOS. Essa permette di chiamare o videochiamare tramite internet attraverso la videocamera frontale del dispositivo. \u00c8 disponibile da Mac OS X Snow Leopard, distribuita tramite l'App Store, mentre integrata nel sistema operativo con OS X Lion. Il software \u00e8 stato annunciato alla WWDC del 2010 in concomitanza del lancio dell'iPhone 4. Da iOS 7 \u00e8 disponibile anche FaceTime Audio.\nFile.\nFile \u00e8 un file manager sviluppato per dispositivi che eseguono iOS 11 e versioni successive.\nL'app File consente agli utenti di sfogliare i file locali memorizzati all'interno delle app, nonch\u00e9 i file archiviati nei servizi di archiviazione remota in iCloud e servizi cloud terzi, tra cui:\nConsente il salvataggio, l'apertura e l'organizzazione dei file, incluso il posizionamento in cartelle strutturate e sottocartelle. Gli iPad con iOS 11 saranno in grado di trascinare e rilasciare i file tra File e altre app, mentre gli utenti di iPhone saranno limitati al trascinamento della selezione all'interno dei File stessi. Un'ulteriore organizzazione pu\u00f2 essere effettuata tramite l'uso di tag con codice colore o con nome personalizzato e una barra di ricerca persistente consente di trovare i file all'interno delle cartelle, sebbene non all'interno di altre app. Una visualizzazione elenco consente diverse opzioni di ordinamento. L'app offre la riproduzione esclusiva di file audio FLAC di alta qualit\u00e0 e offre anche il supporto per la visualizzazione di file di testo, immagini, \"Memo musicali\" e archivi Zip, oltre al supporto limitato per i video.\nI file system supportati sia in lettura che in scrittura sono: APFS, HFS+, ExFAT e FAT32.\nFoto.\nFoto \u00e8 un'applicazione sviluppata per i sistemi operativi iOS, macOS, watchOS e tvOS. \u00c8 stata pubblicata come applicazione di sistema con iOS 8 il 17 settembre 2014, rimpiazzando il precedente \"Rullino Foto\" e pubblicata su macOS con OS X Yosemite 10.10.3 l'8 aprile 2015. \u00c8 stata poi rilasciata sulla decima versione di tvOS il 13 settembre 2016 e su watchOS 1 il 24 aprile 2015.\nIn giugno 2014 \u00e8 stato annunciato dalla stessa Apple che avrebbe interrotto il supporto a iPhoto e Aperture, per essere rimpiazzati dall'applicazione Foto nel 2015. Quest'ultima \u00e8 stata inclusa in OS X Yosemite 10.10.3, pubblicato come aggiornamento gratuito l'8 aprile 2015.\nIl 13 settembre 2016, l'applicazione \u00e8 stata introdotta nella decima versione di tvOS.\niOS.\nL'applicazione Foto \u00e8 presente dalla prima versione di iOS. Con iOS 4 l'applicazione viene rinominata in \"Immagini\". Con iOS 6 viene aggiunta la funzione \"Streaming Foto\". Con iOS 7 l'applicazione \u00e8 stata completamente ridisegnata, ora sono disponibili 3 sezioni: \"Foto\", \"Condivisi\" e \"Album\". Con iOS 8 viene aggiunta la \"Libreria foto di iCloud\" e la possibilit\u00e0 di modificare le foto nella libreria. Con iOS 9 l'applicazione viene rinominata di nuovo in \"Foto\". Con iOS 10, Foto riceve un grande cambiamento. Ora le foto vengono analizzate con algoritmi di apprendimento profondo, che permettono di riconoscere oggetti, persone, paesaggi e situazioni. \u00c8 disponibile una nuova sezione chiamata \"Ricordi\", dove vengono creati automaticamente video ricordo dalle immagini della libreria.\nL'applicazione si divide in 4 sezioni:\niPadOS.\nNell'iPad, l'app Foto \u00e8 simile a quella nell'iPhone.\nmacOS.\nL'applicazione su macOS \u00e8 simile a quella su iOS. L'unica differenza \u00e8 la presenza di una quinta sezione, chiamata \"Progetti\", che permette di creare album, presentazioni, biglietti ecc..\nwatchOS.\nL'applicazione Foto su watchOS \u00e8 presente dalla prima versione del sistema operativo. Essa permette di sincronizzare un certo numero di foto di un album dall'Phone.\nFotocamera.\nFotocamera \u00e8 un'applicazione sviluppata per i sistemi operativi iOS e watchOS. Essa permette di scattare foto con l'iPhone, l'iPod touch o l'iPad. \u00c8 presente dalla prima versione di iOS e di watchOS.\nCon iPhone OS 3, l'applicazione offre la possibilit\u00e0 di registrare video ed \u00e8 stato integrato l'autofocus. Con iOS 5 \u00e8 possibile accedere a Fotocamera attraverso la schermata di blocco. Da iOS 6 \u00e8 disponibile la modalit\u00e0 \"Panorama\" e con iOS 7 \u00e8 possibile scattare foto quadrate.\nL'applicazione offre la possibilit\u00e0 di registrare video normali, Time-Lapse e Slow-Motion e di scattare foto normali, 1:1 (quadrate) e panoramiche. Sull'iPhone 7 Plus \u00e8 presente persino un'altra modalit\u00e0 per scattare foto, chiamata \"Ritratto\". Nella parte superiore sono disponibili 5 pulsanti, uno per gestire l'uso del flash, uno per gestire l'HDR, uno per attivare le o disattivare le Live Photos, uno per impostare l'autoscatto e uno per scegliere i filtri da applicare. Nella parte inferiore \u00e8 presente un bottone per cambiare la fotocamera (anteriore o posteriore) e uno che, se premuto, porta alla libreria fotografica (o alle foto appena scattate in caso si acceda alla fotocamera dal blocco schermo con l'iPhone bloccato). \u00c8 possibile scattare la foto sia dal pulsate posto nella parte inferiore sia premendo i tasti volume del telefono.\nL'applicazione Fotocamera su watchOS permette di gestire le fotocamere dell'iPhone a distanza. Offre la possibilit\u00e0 di visualizzare ci\u00f2 che la fotocamera sta riprendendo, di scattare una foto, di mettere a fuoco e di impostare l'autoscatto.\nImpostazioni.\nImpostazioni \u00e8 un'applicazione sviluppata per i sistemi operativi iOS, iPadOS e watchOS. \u00c8 presente dalla prima versione di essi e permette di gestire tutte le impostazioni del sistema operativo.\nDa iPhone OS 2 \u00e8 possibile attivare o disattivare i servizi di localizzazione. Con iOS 6, l'icona dell'applicazione \u00e8 stata ridisegnata. \u00c8 stata inoltre aggiunta la modalit\u00e0 \"Non Disturbare\" che, se attiva, permette di silenziare le notifiche e le chiamate e ora sono disponibili nuove impostazioni per la privacy. Con iOS 10.3 \u00e8 stato aggiunto, in cima, un menu che riporta il profilo iCloud dell'utente. Inoltre, sotto il menu \"iCloud\", \u00e8 presente una barra che mostra lo spazio utilizzato e quello rimanente di iCloud Drive.\nL'applicazione si presenta come un elenco di voci che trattano un'impostazione o funzionalit\u00e0 del dispositivo.\niTunes Store.\nLiTunes Store (fino al 12 settembre 2006, iTunes Music Store) \u00e8 un negozio on-line per la vendita di musica digitale, video musicali, film, programmi televisivi, suonerie e applicazioni mobili, gestito dalla Apple Inc. \u00c8 stato lanciato il 28 aprile 2003 in contemporanea con la versione 4 di iTunes, l'applicazione freeware senza la quale non \u00e8 possibile avere accesso al negozio. Sui sistemi operativi iOS e iPadOS, invece, \u00e8 disponibile sotto forma di applicazione.\nLibri.\nLibri \u00e8 l'applicazione sviluppata per la lettura di ebook disponibile per i sistemi operativi iOS e macOS. \u00c8 stata annunciata il 27 gennaio 2010, in concomitanza con la presentazione dell'iPad, ed \u00e8 disponibile per iPad dal 2 aprile 2010, mentre per iPhone e iPod touch dal 21 giugno 2010, data dal rilascio del firmware iOS 4. In Italia \u00e8 disponibile per iPad dal 28 maggio 2010 e per iPhone e iPod touch dal 21 giugno 2010. Il 10 giugno 2013, alla WWDC 2013, Craig Federighi ha annunciato che iBooks sarebbe stato disponibile anche su OS X Mavericks in autunno 2013.\nLibri non \u00e8 disponibile per l'iPhone 2G e per l'iPod touch di prima generazione, in quanto iOS, dalla versione 4.0 in poi non supporta pi\u00f9 questi modelli.\n\u00c8 possibile acquistare libri per quest'applicazione solo nel Book Store, ma gli utenti possono inserire i loro file, sia in formato ePub, sia in formato PDF, attraverso la sincronizzazione dei dati con iTunes. Libri \u00e8 stato annunciato come iBooks allo Yerba Buena Center for the Arts Theater di San Francisco il 27 gennaio 2010. Esso era disponibile sull'App Store gi\u00e0 dal 24 gennaio dello stesso anno con l'introduzione di iTunes 9.1.\nL'8 aprile 2010, Apple ha annunciato che iBooks sarebbe stato disponibile anche per iPhone e iPod touch, dal rilascio del firmware iOS 4.\nCon la decima versione del sistema operativo Macintosh, OS X Mavericks, presentata alla WWDC 2013, \u00e8 stata implementata una versione di iBooks per Mac.\nA partire da iOS 8, iBooks \u00e8 preinstallata con il sistema operativo.\nMail.\nMail (conosciuto anche come Apple Mail) \u00e8 un'applicazione sviluppata per i sistemi operativi iOS, macOS e watchOS. Si occupa della gestione delle e-mail.\nMail nella sua attuale versione funziona esclusivamente sui sistemi operativi di casa Apple, mentre le precedenti versioni erano incluse nel sistema operativo NeXTStep e OPENSTEP.\nL'applicazione supporta i protocolli di posta elettronica pi\u00f9 diffusi come SMTP, POP3 e IMAP e si integra con le altre applicazioni Apple, in particolare con Contatti e Calendario. A partire dalla versione 4, Mail supporta Microsoft Exchange server.\nMail integra un filtro antispam e consente una gestione multipla degli account, delle regole e delle caselle di posta. Inoltre spedisce automaticamente messaggi in formato testo semplice se non viene applicata alcuna formattazione al testo.\nL'applicazione Mail \u00e8 disponibile dalla prima versione del sistema operativo iOS, precisamente iPhone OS 1.1.3. Con la seconda versione viene completamente ridisegnata, supportando ora gli allegati di Microsoft Office e di iWork. Da iOS 5, Mail include una formattazione del testo pi\u00f9 ricca. Con iOS 10 \u00e8 stata aggiunta la possibilit\u00e0 di disiscriversi automaticamente da una newsletter attraverso un avviso che compare nella mail.\nMail permette di gestire gli account email presenti sul dispositivo. \u00c8 possibile visualizzare le email ricevute, contrassegnate, VIP, non lette, di oggi, inviate, cestinate e archiviate. Scorrendo da sinistra a destra nell'anteprima di una mail \u00e8 possibile contrassegnarla come letta o non letta; da destra verso sinistra \u00e8 possibile contrassegnarla, cestinarla, rispondere, inoltrarla ecc. \u00c8 disponibile anche un filtro che permette di visualizzare solo la lista delle email non lette.\nMappe.\nMappe \u00e8 un'applicazione di web mapping sviluppata per i sistemi operativi iOS, macOS e watchOS. Consente la navigazione turn-by-turn in macchina o a piedi.\nL'applicazione era presente gi\u00e0 dalla prima versione di iOS il 29 giugno 2007. Le mappe sono state fornite da Google fino al 19 settembre 2012. Una nuova versione del servizio \u00e8 stata introdotta da Scott Forstall nella WWDC 2012 l'11 giugno, che avrebbe utilizzato il sistema di mappatura della stessa Apple con dati forniti da diversi provider tra cui TomTom e la cinese AutoNavi.\nIl 10 giugno 2013, Craig Federighi ha annunciato, durante la WWDC, che Mappe sarebbe stata introdotta anche in OS X Mavericks nel tardo 2013.\nMessaggi.\nMessaggi \u00e8 un'applicazione di messaggistica istantanea presente nei sistemi operativi iOS, macOS e watchOS. L'applicazione permette di mandare messaggi tra iPhone, iPad, iPod touch, Apple Watch o altri Mac.\nMessaggi sostituisce iChat a partire dalla versione OS X Mountain Lion.\nSi possono inviare sia messaggi attraverso il servizio iMessage che SMS e MMS. L'unica differenza \u00e8 il colore del messaggio, che nel primo caso \u00e8 blu e nel secondo \u00e8 verde.\nMeteo.\nMeteo \u00e8 un'applicazione sviluppata per i sistemi operativi iOS e watchOS. \u00c8 un software di meteorologia presente dalla prima versione di entrambi i sistemi operativi.\nCon iPhone OS 1.1.3 \u00e8 disponibile anche sull'iPod touch. Da iOS 5 \u00e8 possibile visualizzare il meteo in modo pi\u00f9 dettagliato ora per ora. Da iOS 7 l'applicazione \u00e8 stata completamente ridisegnata, portando una nuova icona e nuove animazioni, tra cui gli sfondi animati. Ora \u00e8 possibile visualizzare informazioni riguardanti anche l'umidit\u00e0, la possibilit\u00e0 di precipitazione, il vento e la temperatura percepita. Con iOS 8, Meteo non ha pi\u00f9 come sorgente dati Yahoo!, ma The Weather Channel, in quanto anche Yahoo! si basava sui dati di quest'ultima.\nAppena avviata l'applicazione viene mostrato in alto il nome della citt\u00e0, le condizioni meteo e la temperatura. Pi\u00f9 in basso vi sono le condizioni meteo orarie della giornata e nella parte inferiore vi sono quelle settimanali. Scorrendo pi\u00f9 in basso sono presenti gli orari di alba e tramonto, la probabilit\u00e0 di pioggia, l'umidit\u00e0, il vento, la temperatura percepita, la quantit\u00e0 di precipitazioni, la pressione, la visibilit\u00e0 e l'indice UV. Scorrendo a destra o a sinistra \u00e8 possibile visualizzare il meteo per pi\u00f9 citt\u00e0.\nL'applicazione su watchOS \u00e8 formata da un elenco delle citt\u00e0 impostate dall'utente. Selezionandone una \u00e8 possibile visualizzare le condizioni meteo orarie e settimanali. Premendo con pi\u00f9 intensit\u00e0 si \u00e8 in grado di visualizzare la percentuale di precipitazione e la temperatura.\nA partire da iOS 15, l'app Meteo \u00e8 stata completamente riprogettata da zero in linguaggio SwiftUI garantendo pi\u00f9 informazioni a disposizione e mappe interattive per le temperature climatiche, precipitazioni meteorologiche e l'aria ambientale.\nMetro.\nMetro \u00e8 un'applicazione mobile che utilizza la realt\u00e0 aumentata sviluppata per iPhone e iPad e disponibile in iOS 12. Tramite l'uso del toolkit ARKit 2, permette di misurare approssimativamente le dimensioni di oggetti puntando la fotocamera del dispositivo.\nL'applicazione presenta anche la sezione Livella (prima presente nell'app Bussola) che permette di utilizzare una Livella digitale che sfrutta i sensore (accelerometro e giroscopio) presenti su iPhone e iPad\nL'applicazione \u00e8 stata annunciata nel 2018 durante la conferenza \"Apple Worldwide Developers\" e sar\u00e0 inclusa su tutti gli iPhone che supportano iOS 12 ad eccezione di iPhone 6 e dei modelli precedenti, in quanto alcune funzionalit\u00e0 non sono supportate.\nMusica.\nMusica \u00e8 un'applicazione sviluppata per i sistemi operativi iOS, watchOS e tvOS. Essa svolge il compito di riproduttore musicale ed \u00e8 disponibile dalla prima versione di entrambi i sistemi operativi. Prima di iOS 5 era chiamata iPod.\nCon iOS 5, la precedente applicazione iPod viene divisa in \"Musica\" e \"Video\". Con iOS 7, l'interfaccia grafica \u00e8 stata modificata completamente. Ora \u00e8 disponibile, all'interno dell'applicazione, iTunes Radio. Con iOS 8.4, Musica \u00e8 stata ridisegnata per far fronte all'arrivo di Apple Music. Con iOS 10, l'applicazione viene ridisegnata completamente, dando importanza alla fruibilit\u00e0. Viene aggiunta una sezione per la musica scaricata ed \u00e8 possibile visualizzare i testi delle canzoni.\nL'applicazione, appena aperta, mostra 5 menu: \"Artisti\", \"Album\", \"Brani\", \"Playlist\" e \"Musica scaricata\". Sotto quest'ultimi sono presenti gli ultimi brani, playlist e album aggiunti alla libreria. Nella parte inferiore sono presenti altre 5 sezioni: \"Libreria\", che mostra i menu sopracitati, \"Per te\" (solo con Apple Music attivo), che mostra i brani consigliati in base ai propri gusti musicali, \"Scopri\" (solo con Apple Music attivo), che mostra le attuali tendenze, \"Radio\", che offre l'ascolto delle radio, tra cui Beats 1 (solo con Apple Music attivo), e \"Cerca\", che permette di effettuare ricerche nella libreria o su Apple Music.\nL'applicazione su watchOS permette di controllare la riproduzione musicale sull'iPhone o su uno speaker o cuffie wireless. \u00c8 possibile sincronizzare una playlist sullo smartwatch da ascoltare offline.\nNote.\nNote \u00e8 un'applicazione sviluppata per i sistemi operativi iOS, iPadOS e macOS. Serve per scrivere delle note, che poi possono essere sincronizzate tra i dispositivi Apple attraverso iCloud oppure possono essere convertite in un file PDF\nNote pu\u00f2 fungere anche da scanner, per digitalizzare i documenti.\nL'app si integra con le altre applicazioni Apple, in particolare con Mail.\nL'applicazione presenta un'interfaccia simile tra i sistemi operativi iOS, iPadOS e macOS, formata da uno sfondo in stile cartaceo fino ad iOS 15.\nOrologio.\nOrologio \u00e8 un'applicazione sviluppata per i sistemi operativi iOS e watchOS. \u00c8 presente sull'iPhone dalla prima versione del sistema operativo e sull'iPad da iOS 6.\nL'applicazione per iOS si divide 5 schermate:\nIl sistema operativo watchOS dispone invece di 4 applicazioni differenti per \"Sveglia\", \"Ore Locali\", \"Cronometro\" e \"Timer\". Il Cronometro permette di scegliere tra quattro visuali: Analogico, Digitale, Grafico e Ibrido.\nPodcast.\nPodcast \u00e8 un'applicazione sviluppata per i sistemi operativi iOS, tvOS e watchOS. L'applicazione permette di cercare e gestire i podcast. A partire da iOS 6 \u00e8 stata separata da Musica, diventando un'applicazione chiamata Podcast. Con iOS 10.3 \u00e8 disponibile un widget dell'applicazione nel Centro Notifiche.\nL'applicazione si divide in 5 sezioni: \"Non riprodotte\", che mostra i podcast non ancora riprodotti, \"I mie podcast\", che permette di gestire i podcast e le stazioni aggiunte, \"In primo piano\" e \"Classifiche\", che mostrano, rispettivamente, i podcast in vetrina e quelli pi\u00f9 visti, e \"Cerca\", che permette di cercare i podcast all'interno dello store.\nPromemoria.\nPromemoria \u00e8 un'applicazione sviluppata per i sistemi operativi iOS, macOS e watchOS. Essa gestisce vari elenchi nei quali l'utente pu\u00f2 inserire, appunto, un promemoria. \u00c8 inoltre possibile sincronizzare tutte le note attraverso iCloud. \u00c8 stata pubblicata insieme a iOS 5, OS X Mountain Lion e watchOS 3.\nPromemoria permette di gestire vari elenchi nel quali l'utente pu\u00f2 inserire testo. Ogni elenco pu\u00f2 essere marcato con un colore e condiviso con altri utenti. Ogni promemoria inserito nell'elenco pu\u00f2 essere marcato come \"completato\" e viene nascosto automaticamente. Inoltre si pu\u00f2 assegnare un grado di priorit\u00e0 (Bassa, Media, Alta) e ricevere una notifica in base al luogo o alla data stabilita dall'utente stesso.\nSalute.\nSalute \u00e8 un'applicazione sviluppata per il sistema operativo iOS. Il software raduna tutti i dati medici prelevati dall'Apple Watch, dall'iPhone e da applicazioni di terze parti, e contiene la cartella clinica dell'utente. \u00c8 stata pubblicata con iOS 8.\nL'applicazione \u00e8 stata presentata e pubblicata con iOS 8. Da iOS 9 \u00e8 possibile tener traccia dell'attivit\u00e0 sessuale e della salute riproduttiva e il ciclo mestruale. Con iOS 10 l'applicazione \u00e8 cambiata nell'interfaccia grafica e sono stati aggiunti vari video tutorial, pubblicati dalla stessa Apple, nella schermata iniziale.\nL'applicazione, appena aperta, mostra 3 sezioni: \"Riepilogo\", \"Condivisione\" e \"Sfoglia\". Ognuna presenta un video tutorial, introdotti con iOS 10, e i vari parametri prelevati dai dispositivi e dalle applicazioni. Pi\u00f9 in basso \u00e8 presente una lista contenente altre 5 sezioni: \"Dati sanitari\", che mostra i dati sanitari, se forniti in formato CDA, \"Misure corporee\", \"Parametri vitali\", \"Risultati\" e \"Salute riproduttiva\". In alto a destra \u00e8 possibile accedere alla cartella clinica dell'utente.\nNella parte inferiore \u00e8 presente un menu con 4 sezioni: \"Dati sanitari\", sopra spiegato, \"Oggi\", che mostra i dati prelevati nella giornata e la possibilit\u00e0 di visualizzare, tramite un calendario, quelli precedenti, \"Fonti\", che mostra le applicazioni e i dispositivi dai quali l'applicazione raduna i dati, e \"Cartella clinica\".\nSiri.\nSiri \u00e8 l'assistente digitale sviluppato dalla Apple presente nei dispositivi iOS, macOS, watchOS e tvOS, quali iPhone, iPad, Mac, Apple Watch e Apple TV.\nSuggerimenti.\nSuggerimenti \u00e8 un'applicazione sviluppata per il sistema operativo iOS. \u00c8 stata pubblicata con l'aggiornamento software iOS 8. L'applicazione ha lo scopo di divulgare trucchi e, appunto, suggerimenti su come utilizzare al meglio iOS. Ogni settimana vengono pubblicati nuovi consigli. Con iOS 10 l'applicazione riceve una nuova interfaccia che ne rende pi\u00f9 semplice la navigazione e la lettura.\nL'applicazione, da iOS 10, si divide in Raccolte: \"In primo piano\", \"Strumenti essenziali\", \"Foto fantastiche\", \"Diventa un asso con Messaggi\" e \"Suggerimenti Genius\". Ogni raccolta contiene un numero di articoli che riguardano un determinato campo di iOS.\nTelefono.\nTelefono \u00e8 un'applicazione sviluppata per i sistemi operativi iOS e watchOS. Essa permette di gestire le chiamate in entrata e in uscita del dispositivo.\nL'applicazione \u00e8 presente dalla prima versione del sistema operativo. Da iPhone OS 3, Telefono offre la possibilit\u00e0 di gestire i contatti direttamente dall'applicazione. Con iOS 6, l'applicazione viene ridisegnata con un nuovo tastierino numerico di colore grigio. Inoltre, in una chiamata in entrata, viene aggiunta la funzione \"Rispondi con un messaggio\" e \"Ricordamelo pi\u00f9 tardi\". Anche con iOS 7 l'applicazione viene ridisegnata. Inoltre \u00e8 possibile bloccare un contatto. Con iOS 10, l'applicazione segnala le chiamate in entrata sospette di spam.\nTelefono \u00e8 divisa in 5 schermate:\nTV.\nTV (gi\u00e0 \"Video\") \u00e8 un'applicazione sviluppata per il sistema operativo iOS. Essa raduna i video, i film e le serie televisive acquistate sull'iTunes Store. Con iOS 10.2 (per l'America) e 12.3 (per l'Italia e altri 100 paesi), l'applicazione \u00e8 stata rimpiazzata con \"TV\".\nPrima di iOS 5, l'applicazione era chiamata \"iPod\", che comprendeva anche \"Musica\".\nA partire dal 1 Novembre 2019 attraverso l'applicazione \u00e8 possibile sottoscrivere l'abbonamento a Apple TV+ che permette di guardare Serie TV e Film.\nAttraverso l'app \u00e8 possibile fruire di alcuni servizi in abbonamento come Prime Video (solo in America) o Starz Play.\nWallet.\nWallet \u00e8 un'applicazione sviluppata per i sistemi operativi iOS, watchOS. Essa permette di effettuare pagamenti tramite carte di debito, credito e prepagate nei paesi in cui presente Apple Pay, gestire biglietti di viaggio, coupon, carte fedelt\u00e0 e biglietti per l'accesso agli eventi.\nInizialmente l'app era chiamata Passbook e permetteva solamente di conservare biglietti e carte fedelt\u00e0; con l'uscita di iOS 9 avvenuta a settembre 2015, Apple ha cambiato il nome dell\u2019app in Wallet. La nuova app permetteva adesso, grazie al chip NFC presente sull'iPhone 6 appena presentato, di aggiungere le carte di credito, debito e prepagate supportate per pagare online e nei negozi con pos contactless direttamente con il telefono, autorizzando la transazione con Touch ID e successivamente con il Face ID presente su iPhone X e successivi.\nWatch.\nWatch \u00e8 un'applicazione sviluppata per il sistema operativo mobile iOS. \u00c8 stata pubblicata con iOS 8.2 insieme all'applicazione Attivit\u00e0. L'applicazione ha lo scopo di sincronizzare e gestire l'Apple Watch attraverso l'iPhone.\nL'applicazione, avviata per la prima volta, chieder\u00e0 che venga sincronizzato l'Apple Watch con l'iPhone.\nWatch \u00e8 divisa in tre schermate: \"Apple Watch\", che mostra tutte le impostazioni relative allo smartwatch, \"Galleria quadranti\", che mostra una lista contenente tutti i quadranti per l'Apple Watch, e App Store, che permette di scaricare applicazioni compatibili con Apple Watch. Da iOS 10 e watchOS 3 \u00e8 possibile infatti personalizzare i quadranti direttamente dall'applicazione, invece che solo attraverso l'Apple Watch.\nL'app Watch, con iOS 10 e watchOS 3 riceve un notevole miglioramento."}
{"id": "8005093", "revid": "824274", "url": "https://it.wikipedia.org/wiki?curid=8005093", "title": "Jennifer Embry", "text": ""}
{"id": "8005113", "revid": "2033069", "url": "https://it.wikipedia.org/wiki?curid=8005113", "title": "TV5 Network", "text": "TV5 Network, Inc., comunemente conosciuto come TV5, \u00e8 una societ\u00e0 di media filippina con sede a Mandaluyong. \u00c8 propriet\u00e0 di MediaQuest Holdings, una filiale della societ\u00e0 di telecomunicazioni PLDT, guidata dal chairman Manuel V. Pangilinan."}
{"id": "8005116", "revid": "599013", "url": "https://it.wikipedia.org/wiki?curid=8005116", "title": "David Tennant Cowan", "text": "\u00c8 ricordato soprattutto per il ruolo svolto a capo della 17\u00aa Divisione di fanteria indiana durante la campagna della Birmania, parte della seconda guerra mondiale.\nInizi e primo dopoguerra.\nFiglio del vice-console in Spagna, Cowan frequent\u00f2 la Reading School e la Glasgow University. Nel 1915 divent\u00f2 ufficiale all\u2019interno dei Argyll and Sutherland Highlanders. Dopo aver ricevuto la Military Cross ed esser stato menzionato nei dispacci, nel 1917 fu assegnato all'Indian Army e la nomina divenne ufficiale nel marzo dell'anno successivo, mentre stava servendo nel 4\u00ba battaglione del 3\u00ba Gurkha Rifles. In seguito pass\u00f2 al 6\u00ba Gurkha Rifles. Tra le due guerre serv\u00ec sul confine nord-occidentale, dove venne menzionato nei dispacci nuovamente per il servizio reso in Waziristan. Tra 1932 e 1934 ricopr\u00ec il ruolo di Capo istruttore presso l'Accademia Militare Indiana e nel 1937, per la terza volta, fu menzionato nei dispacci per un altro lavoro svolto nel Waziristan. Allo scoppio della seconda guerra mondiale era al comando del 1\u00ba Battaglione del 6\u00ba Gurkha Rifles.\nSeconda guerra mondiale.\nFu ufficiale di Stato Maggiore di primo grado dal 18 settembre 1940 fino al 17 febbraio del '42.. Dopo esser stato nominato facente funzioni di Generale di brigata. Fu Direttore della Scuola Militare in India dal 18 febbraio 1941 al 30 settembre dello stesso anno, poi Vicedirettore fino al 14 dicembre quando torn\u00f2 a ricoprire il ruolo di Direttore fino al marzo del '42.\nQuando l'esercito imperiale giapponese invase la Birmania, fu inviato a Rangoon, dapprima come ufficiale di campo poi, dopo la battaglia del ponte sul Sittang venne promosso facente funzioni di Generale di Divisione della 17\u00aa Divisione di fanteria indiana. A questa assegn\u00f2 inoltre l'emblema che le d\u00e0 il soprannome con cui viene ancora oggi ricordata: il gatto nero.\nRimase a capo della divisione fino alla fine della campagna della Birmania: durante la ritirata varso l'India, nella battaglia nei pressi di Tiddim del 1943, durante la battaglia di Imphal e, infine, durante l'avanzata nel 1945. Proprio all'inizio di quell'anno suo figlio, che combatteva nel 1\u00ba Battaglione del 6\u00ba Gurkha Rifles, venne ucciso. Nonostante la recente perdita, coordin\u00f2 la decisiva Battaglia di Meiktila e Mandalay in maniera \"impressionante\", come disse William Slim. Per l'abilit\u00e0 dimostrata durante tutta la campagna gli vennero assegnati il Distinguished Service Order e la medal bar allo stesso.\nVenne promosso al rango di Generale di Divisione il 12 febbraio 1945. Avrebbe dovuto guidare il contigente, proveniente dall'Armata Indiana, dei Commonwealth Corps, creati per l'invasione del Giappone; tuttavia la resa di quest'ultimo rese inapplicabile il piano. Venne quindi messo a capo dell divisione BRINDIV, composta da britannici e indiani, parte della forza di occupazione del Commonwealth britannico in Giappone. Nel 1947 and\u00f2 in pensione."}
{"id": "8005126", "revid": "123924127", "url": "https://it.wikipedia.org/wiki?curid=8005126", "title": "A Good Heart (Feargal Sharkey)", "text": "A Good Heart \u00e8 un singolo del cantante britannico Feargal Sharkey, pubblicato nel settembre 1985 come primo estratto dall'album eponimo di debutto. Autrice del brano \"A Good Heart\" \u00e8 Maria McKee.\nIl singolo, uscito su etichetta discografica Virgin Records e prodotto da David A. Stewart degli Eurythmics, raggiunse i primi posti delle classifiche in vari Paesi europei: si tratta del singolo di maggiore successo dell'artista, unico a piazzarsi al primo posto nel Regno Unito.\nDescrizione.\nAd ispirare a Maria McKee il testo del brano fu la fine della sua relazione con Benmont Tench, tastierista del gruppo Tom Petty &amp; the Heartbreakers.\nIl brano fu affidato all'ex-leader del gruppo punk The Undertones Feargal Sharkey, che precedentemente aveva debuttato da solista con i singoli \"Listen to Your Father\" e \"Loving You\". \"A Good Heart\" rappresent\u00f2 dunque il terzo singolo da solista di Sharkey.\nOltre che nel Regno Unito, il singolo raggiunse il primo posto delle classifiche in Belgio. Fu inoltre secondo in classifica nei Paesi Bassi e terzo in classifica in Nuova Zelanda e in Svizzera.\nCover.\nI seguenti artisti (in ordine alfabetico) hanno inciso o eseguito pubblicamente una cover del brano:"}
{"id": "8005128", "revid": "287204", "url": "https://it.wikipedia.org/wiki?curid=8005128", "title": "A Good Heart", "text": ""}
{"id": "8005130", "revid": "212348", "url": "https://it.wikipedia.org/wiki?curid=8005130", "title": "Elbette", "text": "Elbette \u00e8 il terzo album della cantante turca-albanese Candan Er\u00e7etin. \u00c8 stato pubblicato nel 1999."}
{"id": "8005134", "revid": "124123", "url": "https://it.wikipedia.org/wiki?curid=8005134", "title": "Lee MacPhail", "text": "Biografia.\nProveniente da una famiglia da quattro generazioni nel mondo del baseball, MacPhail fu un dirigente per 45 anni, lavorando come direttore del personale dei New York Yankees, come presidente e general manager dei Baltimore Orioles, come aiuto del Commissioner William Eckert, come vice-presidente e general manager degli Yankees e come presidente dell'American League. In quest'ultimo ruolo supervision\u00f2 l'espansione della lega a 14 squadre con la creazione dei Toronto Blue Jays e dei Seattle Mariners ed \u00e8 accreditato per avere svolto un ruolo importante nel termine dello sciopero del 1981 quando subentr\u00f2 ai proprietari per gestire le negoziazioni con i giocatori che erano in una fase di stallo."}
{"id": "8005136", "revid": "6923", "url": "https://it.wikipedia.org/wiki?curid=8005136", "title": "Adrian Fortescue", "text": "Ebbe interessi eclettici: fu artista, calligrafo, compositore, poliglotta, fotografo amatoriale, bizantinista e viaggiatore. Eresse la chiesa di Sant'Ugo di Lincoln a Letchworth.\nBiografia.\nGiovent\u00f9 e formazione.\nAdrian Fortescue, era un diretto discendente dell'omonimo beato martire Adrian Fortescue (morto nel 1539) e nacque in una famiglia originaria delle Midlands di antica origina ed elevata posizione sociale. Ebbe come padre il reverendo Edward Fortescue, un noto presbitero della Chiesa alta anglicana che era \"altamente apprezzato come predicatore e direttore di ritiri spirituali\" e un attivo partecipante al Movimento di Oxford che diede origine all'Anglo-cattolicesimo e successivamente si convert\u00ec al Cattolicesimo. Ebbe La madre, Gertrude Martha Robins, era figlia del reverendo Sanderson Robins, un presbitero anglicano e di Caroline Gertrude Foster-Barham, la cui famiglia era proprietaria di piantagioni in Giamaica e nipote dell'VIII conte di Thanet.\nNel 1891 Fortescue entr\u00f2 al Pontificio Collegio Scozzese di Roma, in cui, grazie al suo eccezionale talento musicale, fu presto nominato organista. Ottenne il baccellierato in teologia nel 1892 e la licenza nel 1894, anno in cui si iscrisse alla facolt\u00e0 teologica dell'universit\u00e0 di Innsbruck. Fu ordinato presbitero il 27 marzo 1898 da Simon Aichner, vescovo di Bressanone.\nFra il 1899 e il 1905 Fortescue super\u00f2 gli esami di teologia morale, teologia dogmatica, storia ecclesiastica, diritto canonico, arabo e Sacra Scrittura, il dottorato in lingue semitiche gli fu conferito \"magna cum laude\", un onore raro. Il 10 giugno 1905 consegu\u00ec il dottorato in teologia, che ne fece uno dei pochi possessori di tre dottorati. L'eccezionale livello della sua istruzione lo rese meritevole di essere premiato personalmente dall'imperatore Francesco Giuseppe.\nFortescue era anche un noto viaggiatore, che scelse mete come il Medio Oriente, l'Asia Minore e la Grecia. Impar\u00f2, l'arabo di Siria e rudimenti di turco e farsi, mentre era gi\u00e0 in possesso di un greco fluente per via dei suoi studi accademici.\nFortescue fino alla sua morte fu professore di storia della Chiesa al St. Edmund's College di Ware, la pi\u00f9 antica scuola cattolica esistente in Inghilterra.\nMinistero.\nDopo aver avuto una serie di incarichi temporanei, interrotti dai suoi esami dottorali, Fortescue fu nominato missionario rettore di Letchworth nello Hertfordshire nel novembre del 1907. Qui dovette affrontare la costruzione di una nuova chiesa dalle fondamenta. Buona parte della chiesa fu progettata da lui e da lui pagata, come dimostrano i registri parrocchiali in cui le sue donazioni superano ogni anno il suo stesso stipendio. In breve tempo la bella chiesetta, dedicata a Sant'Ugo di Lincoln, divenne celebre per la sua musica e per la sua ricca attivit\u00e0 liturgica.\nSebbene l'indole di Fontescue fosse rivolta verso una vita di studi, il suo senso del dovere non gli permise mai di anteporre i suoi obiettivi di studioso alla cura delle anime che gli erano affidate. Dava anche l'ultimo \"penny\" che aveva in tasca per aiutare i parrocchiani in difficolt\u00e0 e a causa della ua generosit\u00e0 si ritrov\u00f2 spesso in difficolt\u00e0 finanziarie. Non rifiut\u00f2 mai di ricevere chi aveva bisogno, quantunque gli fosse disagevole interrompere la sua attivit\u00e0.\nMorte.\nIl 20 dicembre 1922 a Fortescue fu diagnosticato un cancro. Predic\u00f2 l'ultima volta il 31 dicembre, offrendo una semplice ma profonda lezione sulla realt\u00e0 dell'Incarnazione di Cristo, terminando con le parole: \"Questo \u00e8 tutto quello che ho da dire\". Il 3 gennaio 1923 lasci\u00f2 Letchworth per entrare al Dollis Hill Hospital, dove mor\u00ec l'11 febbraio. Malgrado la sua famiglia, volle essere sepolto al cimitero di Letchworth, fra i suoi parrocchiani.\nOpere.\nL'opera pi\u00f9 nota di Fortescue mentre era in vita fu il trattato di liturgia \"Ceremonies of the Roman Rite Described\" (\"Cerimonie del rito romano descritte\"), che egli tuttavia scrisse non per interesse accademico, ma per raccogliere fondi per la costruzione della sua chiesa parrocchiale.\nNel 1913 Fortescue redasse un libro di \"Latin Hymns\" (\"Inni latini\"), che aveva originariamente raccolto ad uso dei suoi parrocchiani, fornendone una sua traduzione in inglese.\nContribu\u00ec con molte voci alla \"Catholic Encyclopedia\" (1907\u20131913), e il suo lavoro in quest'ambito \u00e8 quello che lo rende pi\u00f9 familiare al pubblico di oggi.\nPer il suo amore verso la storia e la sua abilit\u00e0 con le lingue straniere, Fortescue dedic\u00f2 molto studio all'origine e alla storia delle Chiese orientali, sia cattoliche sia ortodosse. Fra le sue opere pi\u00f9 celebri vanno annoverate \"The Orthodox Eastern Church\" (\"La Chiesa ortodossa orientale\") e \"The Lesser Eastern Churches\" (\"Le Chiese orientali minori\").\nFortescue fu anche un artista di notevole talento, specialmente per quanto riguarda la tempera, il disegno e la calligrafia. Fu anche un autorevole araldista. Una mostra dell'opera di Adrian Fortescue si tenne alla Biblioteca pubblica di Letchworth nel 1923.\nMemoria.\nUna mostra su Adrian Fortescue e sulla chiesa di Sant'Ugo di Lincoln \u00e8 stata ospitata dal First Garden City Heritage Museum di Letchworth a cavallo tra il 2007 e il 2008 e presentava oggetti rari e speciali relativi a Fortescue e alla chiesa."}
{"id": "8005140", "revid": "228587", "url": "https://it.wikipedia.org/wiki?curid=8005140", "title": "Palazzo Malmignati", "text": "Palazzo Malmignati \u00e8 un imponente palazzo storico, situato a Lendinara in Riviera San Biagio al numero civico 53, realizzato nella prima met\u00e0 del XVIII secolo, secondo il progetto cinquecentesco di Lorenzo Malmignati. Il complesso \u00e8 composto dal palazzo, da annessi e da un parco a sud, separato dalla strada mediante una cinta muraria. L'edificio principale consta di 4 piani, di cui 3 fuori terra e 1 seminterrato, collegati ora da un ascensore posto in epoca successiva. \nStoria.\nIl palazzo \u00e8 stato costruito sulle fondamenta di un precedente edificio, \"progettato e costruito nel 1528 dal nobile Lorenzo Malmignati. Fu completato dalla moglie Elisabetta Lupati, come testimoniava l'esistenza di stemmi dipinti, in ordine alternato, delle due famiglie\".\nNel 1712-13 i fratelli Galeazzo, Giovanni Battista e Vincenzo Malmignati commissionarono all'architetto ferrarese Angelo Santini il progetto di una nuova costruzione. Dai relativi documenti, conservati presso l'Archivio del Seminario Arcivescovile di Ferrara, si deduce che il progetto originario fu in parte modificato: le piccole finestre dei mezzanini nella facciata verso l'Adigetto sono state completamente eliminate, mentre nella facciata verso il giardino le aperture di tutti i piani sono state ridotte numericamente a vantaggio della sezione centrale caratterizzata da portali e finestre dotate di balaustre.\nDescrizione.\nEsterno.\nIl prospetto che d\u00e0 sull'Adigetto \u00e8 scandito da cornici marcapiano in cotto e delimitato da bugnato liscio ai lati.\nLa facciata \u00e8 organizzata su due ordini e risulta semplice e lineare: l'ordine superiore viene delimitato da un cornicione dentellato e da una cornice marcapiano ed ospita una loggia classica in marmo con poggiolo a balaustra, una finestra trifora centrale e un cornicione in cotto. \nNella parte inferiore trovano posto un alto zoccolo e un grande portale ad arco sormontato dallo stemma della famiglia. Il prospetto principale volto all'Adigetto \u00e8 marcato da cornici marcapiano in cotto, e delimitato ai lati dal bugnato liscio.\nLa zona del seminterrato, in laterizio, ospita solamente le aperture rettangolari di cantina e serre. Il piano rialzato \u00e8 caratterizzato da tre finestre allineate ai lati del portale ad arco a pieno centro ,architravate e modanate, con un mascherone sormontato da un fastigio orizzontale aggettante. Al piano nobile trovano posto nella zona centrale tre finestre archivoltate, con poggiolo a balaustra, sormontate da un architrave con cornicione aggettante. Altre quattro finestre, dotate di frontone triangolare e balaustra, trovano posto ai lati di quest'ultime. Nella parte pi\u00f9 alta della facciata, del solaio, trovano posto altre finestre. Nell'ultimo restauro \u00e8 stata sostituita la piccola scala tramite cui si accedeva al portale d'ingresso con un ampio scalone, tuttora presente. Sul tetto trovano posto dieci camini settecenteschi, di cui quattro centrali dotati di una piccola cupola e altri tre per lato. Sulla facciata che d\u00e0 sul giardino sono presenti numerose finestre, ben disposte sui tre piani.\nPer accedere al seminterrato si deve attraversare un portale ad arco ribassato, al di sopra del quale, al piano rialzato, sta un altro portale ad arco pieno centro con balaustra. Tale portale presenta quattro finestre per lato, sottostanti a quelle del mezzanino con balaustra. Le cinque aperture modanate e archivoltate del piano nobile corrispondono e quelle del piano rialzato, sono dotate di poggiolo e balaustra e sono delimitate in alto da un cornicione aggettante. Due abbaini geometrici e due comignoli a bulbo svettano simmetricamente sul tetto. Le mura inizialmente circondavano interamente il palazzo e le sue adiacenze. Il terreno, un tempo giardino all'italiana, \u00e8 stato successivamente trasformato in orto. Al suo interno trovano posto ora quattro aiuole con uno specchio d'acqua al centro, realizzati nell'ultimo restauro.\nLa superficie complessiva \u00e8 di circa m\u00b2.\nInterno.\nColonne di ordine ionico delimitano gli stupefacenti saloni che trovano posto nella pianta rettangolare degli interni. Al di sopra delle colonne scorre un architrave con cornice dentellata. Ai lati sono disposte numerose stanze con sovraporte in marmo. Al piano nobile decorato con stucchi e busti nelle sovraporte, si accede tramite due scale di marmo di Nanto, e due rampe, dotate di balaustra.\nTrovano posto nei vari piani:\n\u00c8 di particolare bellezza il salone principale di entrata, con le due ampie scalinate, che porta al piano nobile; trova infine posto un ampio salone tipico delle ville venete al piano superiore.\nRestauro.\nAll'interno, a seguito dei lavori in atto al piano interrato sono stati ricavati dei locali dedicati al relax e allo svago come piscina, bagno turco, palestra, spogliatoi e bagni. \u00c8 stato completamente risistemato il coperto, sia come manto che come struttura lignea, perfettamente recuperata. Ai rimanenti piani sono stati attuati piccoli interventi manutentivi."}
{"id": "8005142", "revid": "124895108", "url": "https://it.wikipedia.org/wiki?curid=8005142", "title": "Malmignati", "text": "&lt;mapframe latitude=\"45.0774\" longitude=\"11.615295\" zoom=\"2\" width=\"202\" height=\"192\" align=\"right\"&gt;\n \"type\": \"FeatureCollection\",\n \"features\": [\n \"type\": \"Feature\",\n \"properties\": {},\n \"geometry\": {\n \"type\": \"Point\",\n \"coordinates\": [\n 11.595170795917511,\n 45.083153558281126\n ]\n&lt;/mapframe&gt;Proveniente dalla citt\u00e0 di Ferrara, la famiglia Malmignati si stabil\u00ec a Lendinara intorno alla prima met\u00e0 del XV secolo, distinguendosi in breve tempo per l'ingente ricchezza accumulata e la grande influenza esercitata nel governo della cittadina polesana.\nOrigine.\nSecondo lo storico De Stefani, la famiglia era originaria di Portomaggiore ed aveva mutato nome da Ziotti o Riotti in \"Malmignati per aver dato, come suona il grido, malamente da mangiare alla famiglia Follegati in congiuntura di privare i cittadini di Porto dalla tirannide esercitata da quella famiglia\". Il De Stefani non fa dunque riferimento alcuno alla derivazione del soprannome Malmignati dai lemmi \"malmignatta\" e \"mignatta\" che alludono, in senso spregiativo, a particolari tratti o pratiche del gruppo familiare. Si ha notizia di \"un Guidone dimorante in Ferrara\", i cui figli, Paolo (Polo) e Paride (Paris), \"vennero a dimorare nel Polesine e dopo aver fissata per brevissimo tempo residenza in Rovigo (ma il clima non li soddisfece) si portarono a Lendinara dove, probabilmente in ricompensa dei servizi prestati agli Estensi dal padre, la famiglia aveva avuto terreni in feudo.\" \nLe prime testimonianze storiche certe della presenza dei Malmignati in Lendinara sono gli atti redatti dal notaio Paris o Paride Malmignati dal 29 aprile 1447 al 27 settembre 1471 e conservati nell'Archivio di Stato di Rovigo. Inoltre un documento del Consorzio Valdentro o Retratto, datato 1463, ne descrive i beni immobili posseduti nelle campagne di Ramodipalo, e lo indica \"come cittadino e nunzio\" del Comune di Lendinara. \nDa Paride discendono: il poeta Giulio, Francesco che scrisse un importante manoscritto di cronaca cittadina e Lodovico, il fondatore dell'Accademia di Lendinara. Da Paolo invece nacquero Lorenzo e Alberto. Alberto ebbe per figlio Vincenzo, un noto cavaliere nel Cinquecento, che a sua volta ebbe un figlio Alberto, morto prematuramente. In seguito le sue ricchezze passano ad altre famiglie dell'epoca. Dal matrimonio di Lorenzo e Elisabetta Lupati nacquero il dottor di Legge Bartolomeo, Lorenzo e Giovanni Battista. Successivamente i Malmignati si imparentarono con la famiglia Leopardi: Angela Malmignati, figlia di Guido, spos\u00f2 un fratello dell'arciprete don Antonio, Gaspare.\nRitroviamo il nome di Vincenzo e del fratello Bartolomeo all'interno del verbale della seduta tenutasi il 4 gennaio del 1557 nella casa del cavaliere Galeazzo da Milan, nella quale si sarebbero dovuti eleggere tre presidenti che avrebbero provveduto alla bonifica delle valli di S. Biagio e Valdentro. Tra gli eletti vi fu proprio Bartolomeo. Infine il presidente e suo fratello furono anche beneficiari di alcuni dei campi che derivarono da essa.\nNonostante ci\u00f2 che si pu\u00f2 pensare dall'elezione precedentemente citata, in realt\u00e0 tra i due fratelli il pi\u00f9 facoltoso era in realt\u00e0 Vincenzo. \"La pi\u00f9 notevole figura del cinquecento lendinarese, per ricchezza e nobilt\u00e0\" egli fu pi\u00f9 volte \"Regolatore del comune, promotore e presidente del consorzio Valdentro nel 1559, presentatore ai Provveditori ai Beni Inculti a Venezia del progetto e disegni per la bonifica del Consorzio Vespara di Fratta nel 1564, commissario assieme a Bartolomeo Malmignati, Ercole Catti, Girolamo Petrobelli e Giovanni Gherardini per la costruzione del Santuario della Madonna di Lendinara per la cui chiesa fece costruire la porta principale nel 1579 (sull'architrave di marmo \u00e8 scolpito il suo nome). Egli fece innalzare sulla riviera dell'Adigetto il magnifico palazzo sulla facciata del quale \u00e8 pure inciso il suo nome. Nel 1553 ricevette la nomina di cavaliere da parte della Serenissima Signoria. \"Nel 1571, 15 luglio Vincenzo Malmignati cavalier, assieme a Francesco Badoer e altri proprietari del Consorzio di Vespara, s'era impegnato a sostenere la spesa per le opere del Retratto.\"\nIl reale rapporto di sangue di Vincenzo e Bartolomeo non \u00e8 per\u00f2 certo, esistono diversi documenti nei quali la loro qualit\u00e0 di fratelli non risulta. Questo fatto \u00e8 molto importante, infatti nel momento della morte di Vincenzo, senza eredi maschi il patrimonio venne suddiviso tra le tre figlie con una conseguente suddivisione di quest'ultimo tra altrettante famiglie. Cos\u00ec, dati i 60.000 ducati che spettavano a ciascuna delle figlie, le famiglie dei tre sposi ne ricevettero un aiuto economico non da poco.\nVincenzo Malmignati, come precedentemente detto, era una figura di spicco a Lendinara e nell'intera Italia, ed era conosciuto anche in altri paesi d'Europa. Particolarmente nota era la sua ospitalit\u00e0, quando qualche personaggio arrivava a Lendinara egli lo accoglieva in casa propria, nonostante non lo conoscesse.\nUn'altra figura di spicco all'interno della famiglia Malmignati fu Giulio. Nato nel 1573 e morto nel 1642, fu un poeta di particolare fama.\nMolto importante \u00e8 l'opera \"L'Enrico\" o \"Francia conquistata\" dedicata a Luigi XIII re di Francia e di Navarra. Giulio avrebbe voluto portargli una copia di persona, ma visti l'et\u00e0 e il lungo viaggio decise di inviargliela in dono. Luigi rispose con una lettera: \u00abMonsignor Giulio Malmignati,\nabbiamo visto e letto con Nostra grande consolazione il nobilissimo ed eroico poema nel quale sono celebrate le glorie del nostro Regio Padre; ne Le rendiamo infinite grazie, cos\u00ec per l'eroica virt\u00f9 sua, come per la buona disposizione che ha verso di Noi e della Nostra Corona.\nPerci\u00f2 liberamente Le diciamo che si valga dei Nostri favori e della Grazia Nostra con quella libert\u00e0 che le Sue virt\u00f9 meritano, e saremo sempre pronti a farle ogni sorta di beneficio pi\u00f9 desiderato.\nDichiarandoci Noi e la Nostra Corona per sempre buoni e perpetui protettori di Lei e dei suoi in tutte le occasioni che Le potessero insorgere e sia pur certo che a Noi e Nostra Corona sar\u00e0 sempre di Illustrissima e dolce memoria il nome di Giulio Malmignati, cantore delle glorie paterne, la cui onorata persona preghiamo Dio che feliciti e dal mal riguardi\nIl 25 dicembre 1623.\u00bb\nRicevette anche, in quelli stessi giorni la nomina a cavaliere di San Marco e Ambasciatore da parte del doge Francesco Contarini.\nIl figlio Francesco Malmignati racconta anche che il padre venne processato e multato con 60 ducati per una lieve colpa, un suo giumento aveva difatti danneggiato alcune biade di terreni vicini, appartenenti ad Andrea Trevisan. Giulio, da uomo di onorevole qual era, \"pag\u00f2 la multa senza alcun risentimento\". Il 1\u00ba ottobre del 1640 Giovanni, figlio primogenito spos\u00f2 la figlia dello stesso Trevisan.\nInfine Giulio, assieme al dott. Andrea Fancioli presero l'iniziativa di creare a Lendinara un'Accademia. Iniziativa che per\u00f2 solo dopo svariati anni venne attuato.\nIl Giulio Malmignati poeta mor\u00ec nel 1642, non \u00e8 da confondere con il Giulio Malmignati capo di una fazione di fuorilegge che nel 1621 venne ucciso a archibugiate.\nLa famiglia Malmignati si compone anche di altri personaggi importanti, come: il colonnello nella guerra di Mantova Cesare Malmignati; Francesco Malmignati, vissuto durante la peste del 1630 di cui scrive la cronaca.\nSi conosce dalle cronache, riportate da Francesco Malmignati, il tentativo di Giulio Malmignati di fondare l\u2019Accademia degli Aggirati nel 1629 che successivamente fu fondata dalla Societ\u00e0 Letteraria. L\u2019Accademia costitu\u00ec il primo e pi\u00f9 importante nucleo della Biblioteca di Lendinara.\nNel 1736 avviene il matrimonio tra Pietr\u2019Antonio Perolari e Cornelia Malmignati. L\u2019unico erede maschio del ramo proveniente da Guido, Don Ottavio, fa testamento a favore del matrimonio con la condizione che la famiglia aggiunga al proprio nome quello dei Malmignati. Cos\u00ec nasce il ramo Perolari-Malmignati. Successivamente il nipote Pietro Perolari-Malmignati riceve beni da entrambi i rami aumentando l\u2019influenza e la ricchezza della famiglia. Pietro nel 1810 divenne Vice-Prefetto a Rovereto e nel 1815 Podest\u00e0 di Lendinara.\nL'Archivio dei Malmignati.\nL\u2019archivio della famiglia Malmignati \u00e8 il risultato di una raccolta scrupolosa di documenti. La raccolta conserva l\u2019archivio domestico dei Malmignati e le carte di alcune famiglie di Lendinara e Padova imparentate tra loro come Leopardi, Cattaneo, Rodari, Petrobelli e de Lazara. Cesare Stufferi Malmignati, ultimo proprietario dell\u2019archivio, ha venduto una parte dei fondi che oggi sono conservati nell'Archivio di Rovigo e Padova mentre alcuni appartengono a vari fondi. L\u2019archivio Malmignati \u00e8 stato sempre oggetto di interesse per la Regione del Veneto che nel 1989-1990 lo acquista. Lo stesso anno Adriano Badoer e Giorgetta Bonfiglio Dosio, funzionari veneti nell'ambito archivistico, analizzano l\u2019archivio e preparano i materiali per il trasferimento alla Biblioteca Comunale di Lendinara. Successivamente i fondi, fatta eccezione per il Malmignati, vengono riordinati da Andrea Baccaglini e Ilaria Mariani. I documenti sono stati ordinati in base al contenuto, tipologia documentaria, datazione, consistenza e segnatura antica e divisi in sette elenchi: Malmignati, Cattaneo, Leopardi, Petrobelli, Rodari e due per de Lazara. Si \u00e8 poi proceduto al riordino fisico delle carte con rispetto per le aggregazioni originali. Le unit\u00e0 sono state disposte in ordine cronologico, tranne i documenti che compongono le serie di vari argomenti che sono stati inseriti nelle buste seguendo l\u2019ordine in cui sono stati rinvenuti in fase di schedatura.\nNobilt\u00e0.\nLa famiglia Malmignati fu aggregata il 9 gennaio 1717 al Consiglio nobile di Lendinara, e con bolla in data 17 aprile 1706 ottenne da S.S. Papa Clemente XI il titolo di conte palatino e del Sacro Palazzo Lateranense nelle persone dei fratelli Giov. Battista, Galeazzo e Vincenzo e loro discendenti maschi. L\u2019Imperatore d\u2019Austria con sovrana risoluzione 5 aprile 1830 le conferm\u00f2 la sua nobilt\u00e0 ed il titolo comitale.\nIl titolo venne riconosciuto dalla Repubblica Veneta, ed iscritto il 3 gennaio 1780 nell' A. L. T nelle persone di Giov. Battista, Enea di Giov. Battista, Giorgio, Tommaso ed Antonio di Cesare. Antonio Maria di Cesare ebbe la conferma della sua nobilt\u00e0 e del titolo comitale con S. R. A. 5 aprile 1830.\nLa famiglia \u00e8 iscritta nell'Elenco Ufficiale Italiano coi titoli di nobile (mf.), conte palatino (m.) in persona di Guido, n. Padova 30 settembre 1872, di Antonio, di Cesare, e di Luisa Regazzoni.\nStemmi della casata.\nMalmignati di Lendinara in epoca estense.\nSemipartito e troncato, d\u2019argento, di rosso e di verde; il terzo ramarro d\u2019argento, posto in fascia e rivoltato.\nMalmignati di Padova.\nSemipartito spaccato, nel 1\u00b0 di rosso, nel 2\u00b0 d\u2019argento, nel 2\u00b0 di verde, alla lucertola al naturale rivolta sul verde.\nStemma Malmignati in epoca veneta.\nScudo semispaccato, nel 1\u00b0 di rosso, nel 2\u00b0 d\u2019argento, nel 3\u00b0 d\u2019azzurro alla lucertola di verde sopra un terreno dello stello.\nStemma comitale Malmignati.\nScudo semipartito e troncato con una corona sormontante. Nel 1\u00b0 di rosso e di verde, nel 2\u00b0 d'argento e nel 3\u00b0 alla lucertola d\u2019argento rivolta sul verde. La corona comitale \u00e8 costituita da un cerchio d\u2019oro gemmato e rialzato di 16 perle tra le quali solo 9 sono visibile.\nStemma originale posto sulla facciata settentrionale di Palazzo Malmignati.\nScudo semipartito e ritroncato con una corona comitale costituita da un cerchio d\u2019oro gemmato e rialzato di 16 perle tra le quali solo 9 sono visibile. Il levriere \u00e8 un cane da caccia che simboleggia l'anima pronta e vivace. \nStemma Perolari-Malmignati.\nLupo rampante di nero su scudetto di oro su - fascia di argento su azzurro - croce di oro ripiena di rosso in alto su azzurro - 3 pere gambute e fogliate al naturale in palo poste in fascia su azzurro in basso caricanti anche la fascia di argento - semipartito di argento e di rosso e troncato di verde caricato di un ramarro di argento visto di dorso e posto in fascia - semipartito di rosso e di argento e troncato di verde caricato di un ramarro di argento visto di dorso e posto in fascia."}
{"id": "8005144", "revid": "1869172", "url": "https://it.wikipedia.org/wiki?curid=8005144", "title": "\u00c7apk\u0131n", "text": "\u00c7apk\u0131n \u00e8 il secondo album della cantante turca-albanese Candan Er\u00e7etin del 1997."}
{"id": "8005151", "revid": "117052028", "url": "https://it.wikipedia.org/wiki?curid=8005151", "title": "Chante hier pour aujourd'hui", "text": "Chante hier pour aujourd'hui \u00e8 un album raccolta in francese della cantante turca-albanese Candan Er\u00e7etin del 2003."}
{"id": "8005153", "revid": "84184", "url": "https://it.wikipedia.org/wiki?curid=8005153", "title": "Cayuse (trib\u00f9)", "text": "I Cayuse sono una trib\u00f9 di Nativi Americani nel territorio che, attualmente, \u00e8 lo stato dell'Oregon negli Stati Uniti. La trib\u00f9 Cayuse condivide una riserva e una forma di governo nell'Oregon nord-orientale con le trib\u00f9 Umatilla e Walla Walla come parte delle Trib\u00f9 Confederate della Riserva Indiana Umatilla. La riserva si trova nei pressi di Pendleton, alla base delle Blue Mountains.\nNella loro lingua, gli stessi Cayuse si chiamavano Liksiyu. Stanziati, originariamente, nel territorio dell'attuale Oregon nord-orientale e dell'attuale Stato di Washington sud-orientale, essi vivevano nelle adiacenze del territorio occupato dai Nimiipu ed avevano strette relazioni sociali con loro. Come le trib\u00f9 delle pianure, i Cayuse attribuivano un grande valore all'arte della guerra ed erano abili cavalieri. Essi allevavano i cosiddetti \"pony Cayuse\". I Cayuse, in base ad un trattato del 1855, cedettero la maggior parte del loro territorio tradizionale agli Stati Uniti e si trasferirono nella Riserva Umatilla, formando una trib\u00f9 confederata.\nStoria.\nSecondo Haruo Aoki (1998), nella loro lingua, gli stessi Cayuse si chiamavano Liksiyu. Il nome \"Cayuse\" deriva dalla parola francese utilizzata per riferirsi a loro, adottata dai primi cacciatori canadesi della zona. La trib\u00f9 ebbe relazioni sociali molto strette con le vicine trib\u00f9 dei Nimiipu e Walla Walla. La lingua Cayuse era una lingua isolata, indipendente dalle lingue sahaptin parlate dai popoli vicini. La popolazione di Cayuse ammontava a circa 500 persone nel diciottesimo secolo.\nI Cayuse erano una trib\u00f9 seminomade ed avevano villaggi estivi e invernali sui fiumi Snake, Tucannon, Walla Walla, e Touchet nello Stato di Washington, e lungo i fiumi Umatilla, Grand Ronde, Burnt, Powder, John Day e dalle Blue Mountains al Deschutes River in Oregon.\nLo storico Verne F. Ray ha identificato settantasei siti tradizionali di villaggi Cayuse, di cui la maggior parte erano siti temporanei stagionali, cinque villaggi separati nella Walla Walla Valley e sette bande Cayuse sparse tra Oregon orientale e lo Stato di Washington. La banda Cayuse del fiume Walla Walla era chiamata \"Pa'cxapu\". Altre fonti menzionano solo tre distinte bande regionali tra i Cayuse al loro tempo: due presso il fiume Umatilla e la terza sul fiume Walla Walla.\nI Cayuse erano conosciuti per il loro coraggio e come cavalieri. Allevavano i loro pony per conferire loro velocit\u00e0 e resistenza, sviluppando quello che ora viene chiamato cavallo Cayuse. A un certo punto, essi non si limitarono pi\u00f9 in base a ci\u00f2 che potevano trasportare o a ci\u00f2 che i loro cani potevano trascinare, ma, per cercare nuove risorse, si spostarono in nuove aree, viaggiando fino a Est, arrivando nelle Grandi Pianure, e fino alla California, per cacciare, commerciare, combattere e catturare schiavi. Nel frattempo, le loro mandrie si moltiplicarono rapidamente, mediante una combinazione di abili tecniche di allevamento e incursioni periodiche su altre trib\u00f9. All'inizio del 1800, una famiglia Cayuse che possedeva solo da 15 a 20 cavalli era considerata povera; famiglie benestanti ne controllavano 2000 o pi\u00f9. I cavalli migliorarono la portata e l'efficacia delle spedizioni di guerra, facendo s\u00ec che i Cayuse dominassero i loro vicini sedentari presso il fiume Columbia. Essi rivendicarono la propriet\u00e0 sull'area di The Dalles, dove si praticava la pesca in grandi quantit\u00e0 e avevano luogo gli scambi commerciale sul fiume Columbia, costringendo le bande pi\u00f9 deboli in quell'area a pagare un tributo sotto forma di salmone e altri beni. Erano in guerra frequentemente combattendo contro i cosiddetti popoli del serpente, ossia Paiute, Shoshoni e Bannock, a Sud e ad Est, e contro altre trib\u00f9 come i Niitsitapi sul territorio e sui siti di caccia.\nQuando i coloni bianchi si trasferirono nel loro territorio in gran numero dopo l'apertura della Pista dell'Oregon nel 1842, i Cayuse ne soffrirono. Anche i coloni di passaggio entrarono in competizione con loro per la selvaggina e per l'acqua, e il bestiame distrusse rapidamente le praterie di camas sulle quali si fondava gran parte della sussistenza dei popoli Waiilatpuan. Folle di bianchi invasero la regione durante la Corsa all'oro della California a partire dal 1848 e quando l'oro fu scoperto nell'Oregon orientale nel 1862.\nLa trib\u00f9 conquist\u00f2 grande notoriet\u00e0 nel primo periodo dell'insediamento dei bianchi nel territorio. In 1838, Marcus Whitman e sua moglie Narcissa fondarono una missione nel territorio Cayuse a \"Waiilatpu\" (\"Luogo dell'erba di segale\"), in un sito a circa sette miglia dall'attuale citt\u00e0 di Walla Walla e a circa un quarto di miglio a Est di dove si trovava il villaggio invernale dei Cayuse \"P\u00e1sxa\". Nel 1847 un'epidemia di morbillo, secondo alcuni contratta dai coloni bianchi, provoc\u00f2 un'elevata mortalit\u00e0 tra la trib\u00f9. Un piccolo gruppo di Cayuse, dopo aver provato la medicina di Whitman su individui sia malati sia sani e notando che tutte le persone che l'avevano provata morivano, si convinsero che i missionari avessero intenzionalmente avvelenato il loro popolo poich\u00e9, a causa del morbillo, stava morendo una percentuale molto pi\u00f9 alta di nativi americani, specialmente bambini, rispetto alla percentuale di bianchi. (I Nativi Americani non avevano l'immunit\u00e0 alle malattie endemiche euroasiatiche portate dagli europei insediatisi in America). Inoltre le differenze culturali e l'intrusione dei coloni avevano causato crescenti tensioni.\nI Cayuse attaccarono i missionari uccidendo Whitman e sua moglie Narcissa e altre undici persone. Catturarono 54 donne e bambini euro-americani e li tennero in ostaggio. Inoltre distrussero le costruzioni della missione. Questo attacco provoc\u00f2 la risposta armata da parte degli Stati Uniti e condusse alla Guerra Cayuse.\nI Cayuse misero i prigionieri a lavorare insieme ai loro membri; gli adulti realizzavano vestiti per la trib\u00f9. Liberarono gli ostaggi dopo che la Compagnia della Baia di Hudson, per il ritorno dei 49 prigionieri sopravvissuti, ebbe dato loro in cambio 62 coperte, 63 vestiti di cotone, 12 fucili Hudson Bay, 600 carichi di munizioni, 7 libbre di tabacco e 12 pietre focaie. I Cayuse e molte tra le altre trib\u00f9 vicine, come la trib\u00f9 Walla Walla, furono cacciati dalle milizie e massacrate. Essi alla fine persero la guerra. Furono costretti a cedere il loro territorio agli Stati Uniti e a condividere una riserva con gli Umatilla e i Walla Walla.\nDal 1851, i Cayuse si erano legati a lungo con i vicini Nimiipu, con i quali si erano rifugiati; molti impararono la loro lingua. Kathleen Gordon, un membro tribale delle Trib\u00f9 Confederate della Riserva Indiana Umatilla fu un insegnante delle lingue dei Cayuse e dei Nimiipu che parlava e insegnava la lingua dei Nimiipu, ma conosceva anche alcune parole della lingua originale Cayuse, che ora \u00e8 estinta.\nNel 1855, i Cayuse aderirono al Trattato di Walla Walla imposto agli Waiilatpuan da Isaac I. Stevens con gli Umatilla e gli Walla Walla con cui venne istituita la Riserva Indiana Umatilla. A partire da questo momento, essi, ufficialmente, hanno risieduto entro i confini della riserva. Intorno alla met\u00e0 del XX secolo, alcuni membri si trasferirono in alcune citt\u00e0 in base all'Atto di Rilocazione degli Indiani del 1956, un impegno per dare un migliore accesso ai lavori contemporanei.\nSecondo quanto riportato nel 1904 il loro numero ammontava a 404; questo numero potrebbe essere fuorviante. Un conteggio nel 1902 trov\u00f2 un Cayuse purosangue nella riserva. I discendenti con origini parziali delle altre trib\u00f9 potrebbero ancora identificarsi come Cayuse. Si ritiene che la lingua Cayuse si sia estinta allora. Poich\u00e9 i membri delle tre trib\u00f9 nella riserva si sono sposati tra loro, non si tiene pi\u00f9 un conteggio della popolazione separatamente.\nStile di vita.\nGli indiani Cayuse erano stanziati presso il bacino del fiume Columbia ed erano nomadi, a volte si spostano su base giornaliera. Essi vivevano in tipi, che erano usati da molte trib\u00f9 nomadi per la loro trasportabilit\u00e0. I Cayuse erano abili cavalieri e usavano i cavalli nella caccia. Li usavano anche per i loro viaggi attraverso le Montagne Rocciose ogni anno per procacciare una scorta di bufali da riportare alle loro famiglie. Gli uomini cacciavano la selvaggina e pescavano il salmone. Le donne si riunivano e raccoglievano bacche, scavavano e lavorarono radici. Le donne inoltre lavoravano le pelli degli animali per produrre materiali per riparo e vestiti. Gli uomini consideravano il coraggio una qualit\u00e0 importante, dato che i guerrieri coraggiosi erano tenuti in grande considerazione. Il pi\u00f9 forte sarebbe diventato capo.\nLingua.\nLa lingua cayuse era una lingua isolata. Gli studiosi hanno proposto che essa potrebbe essere stata correlata alla Lingua Molala, costituendo una famiglia, nell'area di Waiilatpu, in definitiva collegata al ceppo Penutiano. Questa ipotesi non \u00e8 stata dimostrata. La lingua si \u00e8 estinta dal XIX secolo.\nIl Wey\u00ediletpuu \u00e8 il gruppo linguistico Waiilaptuan Shaptian, sottogruppo della famiglia Penutian, al quale appartengono anche le lingue dei Nimiipu, dei Palouse, degli Walla Walla e degli Umatilla, nonch\u00e9, verosimilmente dai Molala e dai Tenino, anch'esso usato dai Cayuse delle Trib\u00f9 Confederate della Riserva Indiana Umatilla. Un altro dialetto caratteristico dei Cayuse non \u00e8 stato pi\u00f9 utilizzato dagli anni '40 ed \u00e8 considerato estinto.\nCucina.\nUna delle principali fonti di cibo per i Cayuse era il salmone dal fiume Columbia. Insieme a trote e anguille, cacciavano anche alci, cervi e piccoli animali come conigli e gallinacei. La cosa pi\u00f9 significativa \u00e8 che le donne raccoglievano radici di camas, radici amare, sedano selvatico, mirtillo e prugnolo, trasformandoli in alimenti cotti e secchi per il loro sostentamento. Raccoglievano anche corteccia, foglie, fiori e radici per fare medicine.\nCayuse famosi.\nEasponenti famosi del popolo Cayuse furono:"}
{"id": "8005156", "revid": "124123", "url": "https://it.wikipedia.org/wiki?curid=8005156", "title": "Modere Bruneteau", "text": "Carriera.\nModere Bruneteau, soprannominato \"Mud\" o \"Mr. Clutch\", ha disputato quasi 500 partite in NHL, tutte con la maglia dei Detroit Red Wings, con cui ha vinto la Stanley Cup per tre volte: 1936, 1937 e 1943.\nNel corso delle semifinali play-off del 1936, nella prima gara di semifinale disputata contro i campioni uscenti dei Montreal Maroons, Bruneteau mise fine alla pi\u00f9 lunga gara di play-off mai disputata in NHL, segnando il gol del definitivo 1-0 al minuto 16:30 del sesto tempo supplementare..\nAnche il fratello minore Ed \u00e8 stato un giocatore di hockey su ghiaccio; i due hanno militato assieme ai Red Wings negli anni '40, e Mud \u00e8 stato l'allenatore di Ed agli Omaha Knights e ai Milwaukee Chiefs."}
{"id": "8005159", "revid": "16758", "url": "https://it.wikipedia.org/wiki?curid=8005159", "title": "Mud Bruneteau", "text": ""}
{"id": "8005161", "revid": "486946", "url": "https://it.wikipedia.org/wiki?curid=8005161", "title": "Canadian-American Challenge Cup", "text": ""}
{"id": "8005177", "revid": "1400228", "url": "https://it.wikipedia.org/wiki?curid=8005177", "title": "Capitoli di The Promised Neverland", "text": "Questa \u00e8 la lista dei capitoli di \"The Promised Neverland\", manga scritto da Kaiu Shirai e disegnato da Posuka Demizu."}
{"id": "8005179", "revid": "122826216", "url": "https://it.wikipedia.org/wiki?curid=8005179", "title": "McLaren M20", "text": "La McLaren M20 \u00e8 una vettura sport prototipo sviluppata dalla McLaren per la stagione 1972 della Canadian-American Challenge Cup. Era dotata di un motore Chevrolet da 740 CV.\nVenne utilizzata per sostituire la McLaren M8F nel campionato Can-Am 1972, fallendo la conquista del campionato. Le M20 continuarono ad essere utilizzate da squadre private fino a quando il Campionato Can-Am fu cancellato alla fine della stagione 1974. Con la M20, Denny Hulme vinse due gare durante la stagione 1972, mentre Scooter Patrick con un team privato vinse una sola gara nel 1974. La M20 vinse nel 1974 l'ultima gara della Can-Am, prima che il campionato venisse soppresso."}
{"id": "8005187", "revid": "253269", "url": "https://it.wikipedia.org/wiki?curid=8005187", "title": "Gr\u00e9goire Aslan", "text": "Biografia.\nAslan inizi\u00f2 diciottenne la sua carriera artistica a Parigi come cantante, trombettista e batterista nella jazz band di Ray Ventura, per poi passare alla recitazione. Con il nome di Coco Aslan apparve in alcuni film musicali e durante la seconda guerra mondiale intraprese una tourn\u00e9e in Sudamerica con l'attore Louis Jouvet e fond\u00f2 una propria compagnia teatrale. Nel secondo dopoguerra riprese la carriera cinematografica, e nel 1949 il regista Claude Autant-Lara lo diresse in uno dei suoi ruoli migliori, quello del Principe di Palestrie in \"Occupe-toi d'Am\u00e9lie\". Aslan e Autant-Lara si ritroveranno in altri due film, \"Arriva Fra' Cristoforo...\" (1951) e \"Una signora per bene\" (1953).\nAslan si afferm\u00f2 anche in campo internazionale per la sua versatilit\u00e0 nell'interpretare personaggi di ogni nazionalit\u00e0, russi, francesi, italiani, tedeschi, albanesi e mediorientali. Tra i suoi ruoli pi\u00f9 importanti, quello del boss \"The Duke\" in \"La legione dell'inferno\" (1955) di Ken Hughes, di Erode il grande in \"Il re dei re\" (1961) di Nicholas Ray, e di Potino in \"Cleopatra\" (1963) di Joseph L. Mankiewicz. Da ricordare anche l'interpretazione nel dramma \"Il diavolo alle 4\" (1961), accanto a Frank Sinatra e Spencer Tracy, in cui imperson\u00f2 il galeotto Marcel, un criminale che trova riscatto sacrificando la propria vita per salvare alcuni bambini dall'eruzione vulcanica di un'isola nei mari del Sud. Rivel\u00f2 doti brillanti interpretando l'ambasciatore dell'Albania in \"Una Rolls-Royce gialla\" (1964), e il capo della polizia in \"Insieme a Parigi\" (1964) e in \"La Pantera Rosa colpisce ancora\" (1975). \nFu attivo anche sul palcoscenico francese, in produzioni dal 1946 al 1981, dove ottenne un grande successo, in particolare nella pi\u00e8ce \"L'Invitation au Ch\u00e2teau\" di Jean Anouilh, in scena nel 1953 nel teatro parigino dell'Atelier, in cui lavor\u00f2 accanto a Brigitte Bardot ai suoi esordi, ritrovandola alcuni anni dopo nel film \"Una adorabile idiota\" (1964). La sua ultima apparizione cinematografica risale al 1979 nel film \"Incontri con uomini straordinari\" di Peter Brook. \nSposato dal 1948 al 1955 con l'attrice teatrale francese Denise No\u00ebl, Aslan mor\u00ec per un Infarto nel 1982, mentre si trovava in Cornovaglia."}
{"id": "8005189", "revid": "1343317", "url": "https://it.wikipedia.org/wiki?curid=8005189", "title": "Len de l'El", "text": "Il Len de l'El (talvolta scritto Len de l'Elh, Len del El, Lendelel, Loin-de-l'oeil, conosciuto anche come cavali\u00e9 o cavalier) \u00e8 un tipo di uva bianca francese originaria del Sud-Est della Francia. La \"Appellation d'origine contr\u00f4l\u00e9e\" (AOC) impone che i vini bianchi di Gaillac debbano includere almeno il 15% di Len de l'El mescolato con Mauzac, sebbene vi siano stati dei movimenti per consentire la sostituzione del Sauvignon blanc (e dal 2007 i coltivatori sono stati ufficialmente autorizzati a farlo).\nPrima dell'epidemia di fillossera, Len de l'El costituiva oltre il 30% di tutte le piantagioni nella regione di Gaillac. Ma le uve sono inclini a marcire e negli ultimi tempi sono diminuite nelle piantagioni. I vini che si ottengono sono tipicamente corposi con bassa acidit\u00e0 e potenti note fruttate.\nStoria e origini del nome.\nGli ampelografi ritengono che Len de l'El sia originario della regione di Gaillac, nel sud-ovest della Francia, dove ha avuto una lunga storia vitivinicola. Anche se il XX secolo ha visto l'introduzione di nuove variet\u00e0 di uva e una spinta verso quelle pi\u00f9 internazionali e commerciabili, il forte attaccamento della regione al Len de l'El ha impedito la sua scomparsa. Come la famiglia delle uve Manseng nel Juran\u00e7on, i coltivatori della regione di Gaillac introdussero un disciplinare per l\"'Appellation d'origine contr\u00f4l\u00e9e\" nel 1938 per regolamentare un uso minimo di Len de l'El per tutte le miscele bianche prodotte nell'area, sostenendo cos\u00ec la sua coltivazione. Il disciplinare \u00e8 stato modificato nel XXI secolo per consentire la sostituzione del Sauvignon blanc, tuttavia la regolamentazione iniziale sull'uso di Len de l'El ha contribuito a mantenere la presenza della variet\u00e0 nella regione.\n\u00c8 ampiamente accettato che il nome Len de l'El derivi dal dialetto occitano di Tolosa. Per inciso, \u00e8 foneticamente simile alla traduzione francese \"loin de l'\u0153il\", che significa \"lontano dall'occhio\", con il sinonimo a volte ancora visto sulle etichette dei vini insieme ad altre ortografie alternative. L'esperto di vini Oz Clarke spiega che il nome si riferisce alla posizione del frutto rispetto alla gemma: le uve a grappolo hanno lunghi steli che si attaccano al tronco a una distanza che \u00e8 pi\u00f9 lontana dal bocciolo (o \"occhio\", \"oeil\" in francese) rispetto alla maggior parte dei vitigni. Questa tesi \u00e8 supportata dai coltivatori di Gaillac e almeno una autorit\u00e0 francese per l'ampelografia.\nRegioni vinicole.\nIl Len de l'El si trova quasi esclusivamente nella regione del Gaillac AOC dove \u00e8 impiegata nella miscelazione di vini spumanti basati principalmente sul vitigno Mauzac. Secondo le normative AOC, almeno il 15% delle miscele bianche deve includere Len de l'El o Sauvignon bianco. Le altre uve che possono essere mescolate con Len de l'El includono S\u00e9millon, Muscadelle e Ondenc.\nL'uva si pu\u00f2 trovare anche nei vini sperimentali di diversi \"vin de pays\", in particolare il VDP principale del sud-ovest della Francia \"Vin de Pays du Comt\u00e9 Tolosan\", dove viene spesso miscelato con Muscadelle, Petit Manseng, Muscat blanc, Mauzac e Sauvignon blanc.\nViticoltura.\nLo Len de l'El \u00e8 molto soggetto a varie malattie dell'uva, in particolare le marcite di uva che possono affliggere i vigneti nel clima marittimo umido del sud-ovest della Francia. Pertanto, i coltivatori tendono a limitare le piantagioni delle uve ai terreni collinari con terreni ben drenanti e ben ventilati per mantenere le viti asciutte.\nLa vite pu\u00f2 essere abbastanza vigorosa e produrre troppa frutta che pu\u00f2 ulteriormente diluire il carattere dell'uva se non tenuta sotto controllo. Mentre \u00e8 spesso miscelato con Mauzac, la tendenza di Len de l'El a maturare fino a due settimane prima del Mauzac pu\u00f2 essere problematico per i coltivatori che spesso richiedono che Mauzauc venga raccolto un po' prima, in modo da bilanciare l'acidit\u00e0 con l'alcol di Len de l'El.\nStili di vino.\nLen de l'El pu\u00f2 maturare raggiungendo livelli elevati di zucchero, tuttavia solitamente non riesce a mantenere l'acidit\u00e0 necessaria per equilibrare il vino e impedire che diventi troppo flaccido. Eppure, \u00e8 un'uva che pu\u00f2 essere utilizzata nei vini frizzanti e dolci da dessert. Secondo l'esperta di vini Jancis Robinson, l'uva pu\u00f2 produrre vini corposi \"potenti e caratteristici\".\nSinonimi.\nLen de l'El e il suo vino sono noti anche come: Cavaille, Cavailles, Cavalie, Cavalier, Endelel, Kavale, Kavaler, L'Endelel, Len de l'Elh, Len del El, Lenc de l'El, Lendellet, Loin de l'oeil."}
{"id": "8005209", "revid": "1452073", "url": "https://it.wikipedia.org/wiki?curid=8005209", "title": "Interazioni umane con i microbi", "text": "Le interazioni umane con i microbi comprendono sia gli usi pratici e simbolici dei microbi, sia le interazioni negative sotto forma di malattie umane, animali domestici e delle colture.\nL'uso pratico dei microbi \u00e8 iniziato nell'antichit\u00e0 grazie alla fermentazione nell'industria alimentare: pane, birra e vino sono stati prodotti dai lieviti fin dagli albori della civilt\u00e0, come nell'antico Egitto. Pi\u00f9 recentemente, i batteri sono stati utilizzati in attivit\u00e0 che vanno dalla guerra biologica alla produzione di sostanze chimiche mediante fermentazione, mentre i chimici industriali scoprono come produrre una variet\u00e0 sempre pi\u00f9 ampia di sostanze chimiche organiche, compresi gli enzimi e le molecole bioattive come gli ormoni e gli inibitori della concorrenza per uso farmacologico. La fermentazione \u00e8 utilizzata anche per produrre sostituti dei combustibili fossili in forme come l'etanolo e il metano; i combustibili possono essere prodotti anche dalle alghe. I microrganismi anaerobici sono importanti nel trattamento delle acque reflue. Nella ricerca scientifica, i lieviti e il batterio \"Escherichia coli\" fungono da organismi modello soprattutto in campo genetico e nei campi correlati.\nDal punto di vista simbolico, una delle prime poesie sulla produzione della birra \u00e8 il Sumerico \"Hymn to Ninkasi\", dal 1800 a.C. Nel Medioevo, il \"Decamerone\" di Giovanni Boccaccio e i \"Racconti di Canterbury\" di Geoffrey Chaucer affrontavano la paura della gente di un contagio mortale e del declino morale che ne poteva derivare. Anche i romanzieri moderni e contemporanei hanno sfruttato le possibilit\u00e0 apocalittiche delle pandemie: dal 1826 con \"L'ultimo uomo\" di Mary Shelley e dal 1912 con \"La peste scarlatta\" di Jack London. Hilaire Belloc scrisse una poesia umoristica a \"The Microbe\" nel 1912. Pesti drammatiche e infezioni di massa hanno fornito lo spunto per la trama di molti film hollywoodiani, a partire da \"Nosferatu\" nel 1922. Nel 1971, \"Andromeda\" ha raccontato la storia di un microbo extraterrestre che minaccia la vita sulla Terra. I microbiologi fin da Alexander Fleming hanno usato colonie di batteri colorati o fluorescenti per creare opere d'arte in miniatura.\nI microrganismi come batteri e virus sono temibili agenti patogeni, causando malattie all'uomo, alle piante coltivate e agli animali domestici."}
{"id": "8005210", "revid": "298055", "url": "https://it.wikipedia.org/wiki?curid=8005210", "title": "Jolanka", "text": "Jolanka \u00e8 un personaggio immaginario protagonista di una omonima serie a fumetti italiana pubblicata dalla Furio Viano Editore negli anni settanta sulla scia del successo del fumetto erotico inaugurato dalla serie \"Isabella\" alla fine degli anni sessanta. Fu il primo fumetto per adulti realizzato a colori. La serie venne ristampata in formato tascabile in bianco e nero negli anni settanta in una nuova serie che presenta anche storie inedite. La serie ebbe un notevole successo raggiungendo alte tirature per un lungo periodo.\nTrama.\nDurante la seconda met\u00e0 del XVI secolo, Jolanka, \u00e8 una bella ragazza di nobili origini diventata la dama di compagnia di Maya De Rosales, amante del vicer\u00e9 di Panama; quest'ultima la introduce a corte ma presto nasce una rivalit\u00e0 fra le due che si innamorano del nobile Hidalgo. Jolanka riesce ad avere la meglio ma Maya per vendicarsi ordisce un complotto che costringe Hidalgo a fuggire per non essere imprigionato a seguito della falsa accusa di aver cospirato contro il vicer\u00e9. Hidalgo, divenuto un fuorilegge, dopo essere finito a capo di una nave di pirati, morir\u00e0 in un agguato. Jolanka, per vendicarsi di Maya, prende il comando della nave dei pirati indossando una maschera di Hidalgo vivendo avventure di genere piratesco con venature erotiche."}
{"id": "8005212", "revid": "486946", "url": "https://it.wikipedia.org/wiki?curid=8005212", "title": "1000 km di Spa", "text": ""}
{"id": "8005218", "revid": "6923", "url": "https://it.wikipedia.org/wiki?curid=8005218", "title": "Mastiffs Canavese 2019", "text": "Questa voce raccoglie le informazioni riguardanti i Mastiffs Canavese nelle competizioni ufficiali della stagione 2019."}
{"id": "8005220", "revid": "110157", "url": "https://it.wikipedia.org/wiki?curid=8005220", "title": "Shanghai International Finance Center", "text": "Lo Shanghai International Finance Center \u00e8 un complesso composto da due grattacieli situato nell'omonima citt\u00e0, presso il quartiere di Pudong. \u00c8 costituito da due torri alte 260 e 250\u00a0m utilizzate principalmente per ospitare uffici, ma con gli ultimi piani ad uso alberghiero e collegate alla base da un centro commerciale."}
{"id": "8005223", "revid": "1543377", "url": "https://it.wikipedia.org/wiki?curid=8005223", "title": "Il riccio innamorato", "text": " \u00e8 un manga \"sh\u014djo\" scritto e disegnato da Nao Hinachi, serializzato su \"Bessatsu Sh\u014djo Comic\" di Sh\u014dgakukan dal 25 luglio 2014 al 26 febbraio 2016. In Italia la serie \u00e8 stata concessa in licenza alla Star Comics, che ne ha pubblicato i volumi dal 20 dicembre 2017 al 29 agosto 2018.\nTrama.\nHozuki ha nella sua scuola una pessima reputazione, essendo descritto da tutti come un ragazzo manesco e amante della violenza. Una giovane ragazza, Kii, ascolta tuttavia per caso una conversazione al cellulare di Hozuki, nella quale lui afferma che in realt\u00e0 il suo \u00e8 solo un \"meccanismo di difesa\" e che vorrebbe realmente fare amicizia con tutti i suoi coetanei. Kii inizia cos\u00ec a considerare Hozuki come un \"riccio\", e ne fa lentamente la conoscenza. Se da un lato la reputazione del ragazzo nell'ambiente scolastico migliora, dall'altro i due giovani si innamorano: Kii decide cos\u00ec di presentare ufficialmente Hozuki alla sua famiglia, con il presupposto di un futuro matrimonio. I due ragazzi decidono infatti di non separarsi mai pi\u00f9, e di continuare la loro vita insieme.\nManga.\nLa serie \u00e8 stata scritta e disegnata da Nao Hinachi e serializzata da Sh\u014dgakukan sulla rivista \"Bessatsu Sh\u014djo Comic\" dal 25 luglio 2014 al 26 febbraio 2016. I vari capitoli sono stati raccolti in cinque volumi \"tank\u014dbon\".\nIn Italia la serie \u00e8 stata pubblicata da Star Comics dal 25 luglio 2014 al 26 febbraio 2016, con il titolo \"Il riccio innamorato\"; l'opera \u00e8 tuttavia conosciuta anche con il suo titolo internazionale, \"A Hedgehog In Love\". La licenza del manga \u00e8 stata concessa anche alla Kaz\u00e9 in Germania (\"Zeig mir, was Liebe ist\") e alla Bongkoch in Thailandia (\u0e19\u0e35\u0e48\u0e2a\u0e34\u0e19\u0e30\u0e17\u0e35\u0e48\u0e40\u0e23\u0e35\u0e22\u0e01\u0e27\u0e48\u0e32\u0e23\u0e31\u0e01)."}
{"id": "8005225", "revid": "686936", "url": "https://it.wikipedia.org/wiki?curid=8005225", "title": "New Orleans Saints 1994", "text": "La stagione dei New Orleans Saints \u00e8 stata la 28\u00aa della franchigia nella National Football League. Con un record di 7-9 la squadra si classific\u00f2 al secondo posto della propria division, mancando i playoff per il secondo anno consecutivo."}
{"id": "8005230", "revid": "1543377", "url": "https://it.wikipedia.org/wiki?curid=8005230", "title": "Chiesa di Santa Teresa alle Quattro Fontane", "text": "La Chiesa di Santa Teresa alle Quattro Fontane, detta anche Santa Teresa all'Esquilino, era un edificio religioso ed ex monastero di Roma, che si trovava nella vecchia Strada Pia (l'odierna Via XX Settembre), nel rione di Castro Pretorio. Era dedicata a Santa Teresa di Ges\u00f9 e apparteneva a un convento di monache carmelitane scalze noto come \"teresiane\". Fu demolita nel 1885 per consentire la costruzione del Palazzo Esercito, sede del Ministero della Difesa italiano.\nStoria.\nIl monastero di Santa Teresa fu fondato il 23 aprile 1627 dalla monaca Caterina Cesi della Rovere (1590-1642), vedova del marchese Giulio della Rovere, in un edificio precedentemente utilizzato dai monaci camaldolesi. L'ordine fu confermato da papa Urbano VIII il 1 maggio 1628. L'architetto Bartolomeo Breccioli, di Sant'Angelo in Vado, fu assunto per progettare la chiesa.\nIl monastero fu confiscato dallo stato italiano il 7 ottobre 1871 e demolito per consentire la costruzione dell'edificio che avrebbe ospitato il Ministero della Guerra, Palazzo Esercito, che attualmente ospita il Ministero della Difesa. Quasi tutti gli oggetti di valore furono immediatamente venduti e uno degli altari barocchi fu conservato nella Chiesa dei Santi Giorgio e Martiri inglesi in Via Sebastianello. Nel 1870, le vicine chiese della Santissima Incarnazione del Verbo Divino, che appartenevano ai carmelitani non riformati, e San Caio subirono la stessa sorte. Nell'attuale palazzo sono state conservate alcune lapidi della vecchia chiesa, tra cui quelle di Isabella Salviati Cesis e Cesare Sacchis.\nDescrizione.\nLa chiesa era esattamente a met\u00e0 strada tra l'angolo della moderna Via XX Settembre con Via delle Quattro Fontane e la Salita di San Nicola da Tolentino. Il punto dove si estendeva la chiesa \u00e8 oggi predominato dal pesante edificio del Ministero della Difesa. Tuttavia, dall'altra parte della strada vi \u00e8 oggi un monumentale portale neobarocco con un arco in stile rustico circondato da una coppia di colonne. I piccoli paletti con catene segnano la linea da dove era la facciata.\nIl convento era molto grande ed era disposto attorno a tre lati ad arco di un chiostro, con un'ala ovest, a nord lungo il percorso dove si trova il portale principale e ad est dove si trovava la chiesa. Il lato sud si apriva sul grande giardino delle suore. La parete sinistra della chiesa fungeva anche da muro divisorio tra questo convento e il convento dell'Incarnazione adiacente. Vi era un passaggio tra i due conventi nell'angolo nord-est del giardino delle sorelle teresiane. Anche la chiesa era molto grande e di forma rettangolare. La volta del soffitto era sostenuta da due paia di pilastri e vi era ancora un'abside quadrata separata dalla navata da un arco trionfale. Sull'altare maggiore c'era il dipinto \"Santa Teresa con la Vergine Maria e San Giuseppe\", opera di un artista sconosciuta del XVII secolo (conservata al monastero carmelitano di Antignano, Livorno). Sull'altare a destra, il dipinto del \"Martirio di Sant'Orsola e Compagno\", di Gaspare Severani e \"Immacolata Concezione\" di Giuseppe Peroni (sempre ad Antignano) a sinistra. La chiesa ospitava anche dipinti, ora perduti, di Santa Teresa e Giovanni della Croce, attribuiti a Peroni o Severani."}
{"id": "8005231", "revid": "1799226", "url": "https://it.wikipedia.org/wiki?curid=8005231", "title": "1000 km di Spa-Francorchamps", "text": ""}
{"id": "8005233", "revid": "47767", "url": "https://it.wikipedia.org/wiki?curid=8005233", "title": "Knut (disambigua)", "text": ""}
{"id": "8005234", "revid": "92723", "url": "https://it.wikipedia.org/wiki?curid=8005234", "title": "FINA Water Polo World League 2018 (maschile)", "text": "La World League maschile di pallanuoto 2018 (\"FINA Water Polo World League 2018\") \u00e8 stata la 17\u00aa edizione della manifestazione che viene organizzata annualmente dalla FINA. Il torneo si svolge in due fasi, un turno di qualificazione e la \"Super Final\", che si \u00e8 svolto alla Duna Ar\u00e9na di Budapest in Ungheria dal 18 al 23 giugno 2018. La competizione \u00e8 stata vinta dal Montenegro.\nLa competizione \u00e8 partita ufficialmente il 14 novembre 2017 con i gironi di qualificazione europei, mentre il torneo intercontinentale di qualificazione si \u00e8 giocato tra il 3 e l'8 aprile 2018.\nTurno di qualificazione.\nEuropa.\nLe 9 squadre europee sono state divise in tre gironi disputati con gare di andata e ritorno dal 14 novembre 2017 al 10 aprile 2018. Si sono qualificate alla \"Super Final\" le prime in classifica di ciascun girone e la seconda del gruppo dell'Ungheria, gi\u00e0 qualificata come Paese ospitante.\nTorneo intercontinentale.\nIl torneo di qualificazione intercontinentale si \u00e8 svolto dal 3 all'8 aprile ad Auckland, in Nuova Zelanda. Le squadre sono state suddivise in due gironi. Le prime due di ogni girone si sono qualificate alla \"Super Final\". Al termine dei gironi sono state disputate la finale tra le due prime dei gironi, la finale per il terzo posto tra le due seconde e le altre finali di consolazione.\nSuper Final.\nSi \u00e8 disputata alla Duna Ar\u00e9na di Budapest dal 18 al 23 giugno 2018."}
{"id": "8005235", "revid": "173617", "url": "https://it.wikipedia.org/wiki?curid=8005235", "title": "Emile Griffith vs. Nino Benvenuti", "text": "Emile Griffith vs. Nino Benvenuti \u00e8 stato un incontro di pugilato disputatosi il 17 aprile 1967 presso il Madison Square Garden di New York, negli Stati Uniti. Si tratt\u00f2 di un match (il primo di una trilogia Griffith vs. Benvenuti) con in palio il titolo mondiale dei pesi medi versione WBC e WBA. Benvenuti sconfisse il campione ai punti per decisione unanime vincendo le cinture, primo italiano a conquistare tali allori.\nIl 17 aprile 1967, notte dell'incontro, la Rai, per preservare il sonno degli italiani, non trasmette il match alla televisione, ma sceglie di farlo solamente via radio: \u00e8 stato calcolato che fra i 16 e i 18 milioni di radioascoltatori seguirono in diretta il match: solamente Italia - Germania 4-3 ha avuto un successo simile.\nContesto.\nNel gennaio 1967 Benvenuti e il suo manager Amaduzzi volano in America, tana del campione mondiale dei pesi medi Emile Griffith. La prima visione del campione, impegnato in una difesa mondiale contro Joey Archer non impressiona particolarmente Benvenuti che ammette tranquillamente di poter battere il suo avversario. \nA sfavore di Benvenuti gioca anche il fatto che solo Marcel Cerdan, prima di lui, \u00e8 riuscito a conquistare la corona mondiale venendo a combattere dall'Europa e che tutti i suoi precedenti europei hanno fallito questo tentativo.\nIl comitato del Madison Square Garden appoggi\u00f2 l'incontro, ma non, come cap\u00ec successivamente Benvenuti stesso, per il talento del pugile italiano, quanto pi\u00f9 per il fatto che si sperava di scalzare il Campione di colore con una figura nuova, dalla pelle bianca, i capelli biondi e gli occhi azzurri. I giornali dell'epoca si interessano notevolmente alla vicenda, ma Griffith viene presentato come un Campione imbattibile per il pugile europeo, chiamato per la corona non tanto per il talento, ma per il colore della pelle. Benvenuti replica in maniera mordace che non \u00e8 un avversario da prendere sottogamba e che si considera il numero uno a tutti gli effetti; i giornali americani non cambiano opinione sulle sue qualit\u00e0, ma gli riconoscono una certa lingua lunga.\nL'incontro.\nAl Madison Square Garden di New York sono presenti spettatori paganti. Presenti a bordo ring anche gli ex pugili Rocky Marciano, Rocky Graziano, Jake LaMotta, Sugar Ray Robinson e la cantante italiana Milva. Al peso, i due contendenti registrano rispettivamente kg. 69.400 il detentore e 72.100 lo sfidante. L'incontro vede immediatamente i due pugili scambiarsi colpi al centro del ring nel primo round. Benvenuti sfrutta l'allungo, Griffith preferisce la corta distanza. Il primo round registra gi\u00e0 un vantaggio per l'italiano. Nel secondo round, un gancio al mento di Benvenuti atterra Griffith che \u00e8 contato sino all'otto. Benvenuti si aggiudica anche la terza ripresa. Alla quarta ripresa un destro volante del campione del mondo si abbatte sull'italiano che, arretrando, si aggrappa alle corde e poi va al tappeto. Benvenuti \u00e8 contato per la seconda volta in carriera ma si rialza e conclude il round boxando con esperienza. La quinta e la sesta ripresa se le aggiudica Benvenuti, che porta a casa anche la settima nonostante una testata dello statunitense che gli riapre una vecchia ferita al naso. Griffith porta a casa le successive tre riprese e, alla nona, un medico controlla la ferita al naso dell'italiano stabilendo che pu\u00f2 proseguire. La dodicesima, tredicesima e quattordicesima se le aggiudica Benvenuti abbastanza nettamente. Nell'ultimo round Griffith cerca di ribaltare le sorti del match, ma Benvenuti sa imbrigliarne l'azione, replicando con fermezza su un avversario frastornato. Al termine dell'incontro vengono letti i cartellini: trionfa Nino Benvenuti con 10 riprese vinte su 15 secondo due dei tre giudici, e 9 secondo il terzo. Nello specifico, l'unanimit\u00e0 della terna arbitrale attribuisce a Benvenuti le prime tre, la quinta, la settima, la tredicesima e la quindicesima ripresa mentre solo la quarta e l'ottava ripresa sono unanimemente attribuite a Griffith.\nArbitro e giudici.\nSul ring, appena dopo il verdetto della vittoria ai punti dell'italiano, Griffith stringe la mano a Benvenuti come segno di rispetto. Il rientro in Italia viene vissuto in maniera entusiastica: a Milano il pugile viene bloccato in Corso Sempione e a Trieste riceve l'omaggio della sua citt\u00e0 di adozione che scende interamente in piazza per festeggiare il nuovo Campione mondiale dei pesi medi. Il match sar\u00e0 nominato Fight of the year del 1967 dalla rivista specializzata Ring Magazine.\nLa rivincita.\nNel contratto del primo match vinto da Benvenuti \u00e8 comunque prevista una rivincita immediata nel caso in cui il campione uscente (Griffith) sia stato sconfitto. Il rematch viene \u00e8 fissato il 29 settembre 1967. Benvenuti stavolta \u00e8 favorito dai bookmaker. Giunge per\u00f2 in America con un gran seguito di italiani, ma per mare e senza aver combattuto per cinque mesi. Dopo l'incontro, la maggioranza degli osservatori gli contester\u00e0 una preparazione approssimativa. Al peso registra una libbra in pi\u00f9 del primo match (kg. 72.550) contro i 69.850 dello statunitense.\nIl copione dell'incontro, che si tiene all'aperto allo Shea Stadium di fronte a 21.326 spettatori paganti, per un incasso di 256.737 dollari \u00e8 diverso rispetto al precedente. Al secondo round il campione subisce un colpo perfetto al tronco che provoca la rottura della dodicesima costola. Benvenuti capisce immediatamente che il match \u00e8 segnato\u02d0 l'handicap lo penalizza eccessivamente e combatte una battaglia stoica con s\u00e9 stesso per concludere l'incontro. Ancora alla fine del settimo round i cartellini di due giudici su tre lo vedono in vantaggio e il terzo un match pari. Poi Griffith riesce ad aggiudicarsi quasi tutte le restanti riprese. Al nono round Benvenuti scivola sul ring reso viscido da una leggera pioggia. L'undicesimo \u00e8 pari e il tredicesimo appannaggio di Benvenuti. Il triestino scivola nuovamente al quattordicesimo round e stavolta \u00e8 ufficialmente contato, nonostante le sue proteste. Il verdetto in favore di Griffith non \u00e8 unanime perch\u00e9 mentre i due giudici attribuiscono la vittoria a Griffith per 9-5 riprese, l'arbitro Tommy Walsh vede il pari per 7-7. Secondo il cronista del Corriere della Sera il verdetto pi\u00f9 giusto sarebbe stato un 7-4 per Griffith con quattro riprese pari. Il titolo torna cos\u00ec in America nelle mani dell'ex campione e Benvenuti in Italia con la costola infortunata, oltre che il volto tumefatto e alcuni tagli sul viso.\nLa \"bella\".\nIl terzo incontro, per\u00f2, \u00e8 inevitabile. La terza sfida \u00e8 combattuta in un Madison Square Garden rinnovato il 4 marzo 1968. Gli spettatori sono per un incasso di dollari. Il favorito \u00e8 nuovamente Griffith, mentre Benvenuti sostiene di aver ritrovato la forma migliore della sua carriera. Al peso, il campione del mondo tocca i 70.300 kg. mentre Benvenuti conferma i 72.550 kg. \nIl bilancio delle prime otto riprese \u00e8 contraddistinto da un equilibrio pressoch\u00e9 totale\u02d0 tre round a testa e due pari. Alla nona ripresa avviene la svolta: con un gancio sinistro doppiato alla mascella Benvenuti atterra Griffith e si aggiudica la ripresa in maniera netta. Per altri tre round il triestino domina un Griffith ancora frastornato. Lo statunitense si aggiudica di misura il tredicesimo round, pareggia il quattordicesimo e si getta all'arma bianca all'ultima ripresa facendo traballare l'italiano. Ma, al termine dell'incontro, \u00e8 Benvenuti a trionfare. L'arbitro Lo Bianco e il giudice Forbes preferiscono Benvenuti per otto riprese a sei e una pari; il giudice Forbes attribuisce sette riprese a testa ma assegna a Benvenuti un punto aggiuntivo per aver atterrato l'avversario. Il titolo mondiale torna quindi in Italia. \nAnche grazie a questa vittoria, nel 1968 Benvenuti ha vinto il prestigioso premio di \"Fighter of the year\" della rivista Ring Magazine, unico italiano ad aver conseguito tale riconoscimento.\nRicorrenze.\nIl Cinquantenario di quella vittoria mondiale di Nino Benvenuti al Madison, ovvero il primo incontro della triade, \u00e8 stato festeggiato il 26 aprile 2017 durante una cerimonia ufficiale italiana, organizzata da Anita Madaluni, patrocinata da CONI e Ambasciata Americana, nel prestigioso Salone d'Onore del CONI."}
{"id": "8005251", "revid": "729019", "url": "https://it.wikipedia.org/wiki?curid=8005251", "title": "Shane (attrice)", "text": ""}
{"id": "8005254", "revid": "1924342", "url": "https://it.wikipedia.org/wiki?curid=8005254", "title": "Partito dei Patrioti del Kazakistan", "text": "Il Partito dei Patrioti del Kazakistan () \u00e8 stato un partito politico kazako fondato nel 2000 e dissoltosi nel 2015, allorch\u00e9 \u00e8 confluito col Partito Socialdemocratico Kazako \u00abAuyl\u00bb per costituire il Partito Patriottico Nazional-Democratico \u00abAuyl\u00bb."}
{"id": "8005255", "revid": "277947", "url": "https://it.wikipedia.org/wiki?curid=8005255", "title": "Giacomo Besio", "text": "Biografia.\nGiacomo Besio nacque a Savona intorno al 1580.\nStudi\u00f2 matematica e architettura a Genova ed esord\u00ec collaborando alla costruzione della chiesa di San Siro a Genova.\nDopo di che entr\u00f2 nell'ordine dei frati Teatini, divenendone l'architetto per la Sicilia, e lavorando soprattutto a Palermo.\nLa chiesa di San Giuseppe dei Teatini, secondo alcune fonti storiche e artistiche fu progettata da lui, invece altre fonti affermano che Besio fu autore solamente della sacrestia e direttore dei lavori fino al compimento e che l'architetto fu Pietro Caracciolo.\nLa chiesa di san Giuseppe dei Teatini, costruita e interamente decorata per i teatini, risult\u00f2 probabilmente la prima chiesa barocca costruita a Palermo.\nI lavori incominciarono nel 1612 e terminarono nel 1645; la chiesa \u00e8 composta di tre navate e transetto, con cupola (progettata da Giuseppe Mariani da Pistoia) sull'incrocio della navata maggiore col transetto stesso, essa si ispira allo schema della chiesa genovese del periodo manieristico, con alcune lievi modifiche quali, ad esempio, l'abolizione delle colonne binate.\nGiacomo Besio era molto apprezzato dal vicer\u00e9 il Duca di Osuna, uno dei principali promotori delle opere artistiche e architettoniche di Palermo.\nGiacomo Besio progett\u00f2 anche il convento dei Teatini (1619-1640), adiacente all'oratorio di San Giuseppe dei Falegnami e alla chiesa di San Giuseppe dei Teatini: la struttura era collegata alla chiesa tramite archiponti e si caratterizz\u00f2 per un grande chiostro dall'imponente colonnato dorico con archi a tutto sesto con volte a crociera."}
{"id": "8005256", "revid": "1305772", "url": "https://it.wikipedia.org/wiki?curid=8005256", "title": "Personaggi di Sentieri", "text": "Elenco dei personaggi principali della soap opera \"Sentieri\".\nAnnie Dutton.\nAnnie Dutton (conosciuta anche con l'alias Teri De Marco): giovane infermiera proveniente da Chicago, viene assunta all'Ospedale dei Cedri alla fine del 1994. Nel gennaio dell'anno seguente, Annie si occupa di curare Joshua Lewis, rimasto ferito durante un incendio e i due si innamorano. Ben presto per\u00f2 Rick Bauer torna a Springfield e cos\u00ec si scopre che Annie \u00e8 sposata con lui e le procedure di divorzio vengono interrotte a causa della morte dell'avvocato. Annie decide di non rivelare nulla a Josh, ma il suocero dell'uomo, Hawk Shayne, convinto che sua figlia Reva sia ancora viva, gli racconta del matrimonio di Annie e Rick. Josh lascia la donna, ma quando lei e Rick divorziano, la perdona e la sposa. Tuttavia Reva \u00e8 davvero viva e ritorna a casa, rendendo quindi nullo il matrimonio di Josh e Annie. Reva divorzia da Josh e ottiene la custodia dei due figli Marah e Shayne, che per\u00f2 preferiscono Annie come mamma. Reva allora sposa Buzz Cooper, mentre Annie e Josh si risposano.\nAnnie per\u00f2 sa che Josh ama ancora Reva e ci\u00f2 la porta ad una dipendenza da alcool e antidolorifici, arrivando anche a rubare medicinali dall'ospedale falsificando la firma di Rick. Annie viene licenziata da Lillian Raines, ma dopo essersi riabilitata viene assunta come fisioterapista da Alan Spaulding, che comincia a corteggiarla. Annie per\u00f2 \u00e8 morbosamente legata a Josh e per non perderlo ricorre all'inseminazione artificiale ricattando una sua amica infermiera. Annie riesce a rimanere incinta e lo dice a Josh, che per\u00f2 decide di rimanere con lei solo fino alla nascita del bambino.\nAnnie tuttavia, presentatasi da un medico sotto falso nome, scopre di aver avuto un aborto spontaneo. Improvvisamente le viene un'idea per sfruttare la situazione a suo vantaggio: tiene il feto morto dentro l'utero per tre giorni finch\u00e9 alla festa di Amanda Spaulding simula una lite con Reva. Con una scusa infatti, conduce la donna in cima alle scale e poi mettendosi ad urlare a causa di un'accesa discussione si getta dalla rampa sfondando la balaustra e cadendo rovinosamente. Tutti pensano che Reva abbia spinto Annie e dagli esami risulta un'interruzione di gravidanza; Reva viene accusata di omicidio, ma non si arrende e cerca le prove che Annie ha inscenato l'aborto. La Dutton per\u00f2 trafuga il cadavere del bambino dall'obitorio in modo che non possa essere effettuata un'autopsia. Alla fine il medico di Annie la riconosce e cos\u00ec Reva viene scagionata ed Annie, dopo aver subito un isterectomia, viene messa in libert\u00e0 vigilata.\nDopo essere stata lasciata da Josh, Annie aiuta Alan a trovare la sorella di Reva, Cassie Layne per impossessarsi della Lewis Oil. I due riescono a rintracciare Cassie, ma Reva scopre che Annie ha violato la libert\u00e0 vigilata e la denuncia alle autorit\u00e0. Annie quindi viene rinchiusa in un istituto psichiatrico, dove fa amicizia con una certa Caitlin, che altri non \u00e8 se non Harley Cooper, mandata da Reva per farsi svelare l'identit\u00e0 di sua sorella. Annie tenta di uccidere Harley, una volta capito l'accordo tra le due, ma la donna viene salvata da Phillip Spaulding.\nAlan riesce a far rilasciare Annie dall'istituto e le propone di sposarlo. Reva per\u00f2 scopre che Annie era gi\u00e0 sposata quando viveva a Chicago e riesce a localizzare il marito della donna, Eddie Banks. Quest'ultimo era stato complice di Annie nel furto di alcune medicine nell'ospedale in cui lavorava molti anni prima. Annie finse di morire per addossare tutta la colpa a Eddie, ma Reva convince l'uomo a confessare di essere ancora legalmente sposato con lei. In questo modo le nozze con Alan vanno a monte ed Annie viene arrestata. Dopo essere evasa, Annie ruba un aereo privato della Lewis Oil e rapisce Reva per ucciderla. Quindi costringe il pilota a saltare dall'aereo rimanendo sola con Reva, le fa registrare una videocassetta nel quale dice addio a tutta la sua famiglia poi salta gi\u00f9 dall'aereo con un paracadute, facendo schiantare Reva. Quest'ultima per\u00f2 riesce a sopravvivere mentre Annie viene dichiarata deceduta.\nQualche mese dopo a Springfield arriva la detective Teri De Marco, nuova collega di Frank Cooper. In realt\u00e0 la donna \u00e8 Annie Dutton, che dopo aver conosciuto la vera Teri ha assunto la sua identit\u00e0 quando quest'ultima \u00e8 entrata in coma. In seguito ad un intervento di chirurgia plastica \u00e8 riuscita a diventare uguale a Teri, ma la sua famiglia ha notato qualcosa di strano. Annie inizia a drogare Josh con l'intento di conquistarlo e separarlo da Reva, la sua rivale per\u00f2 sospetta qualcosa e ben presto Tori viene smascherata da Reva e Josh cos\u00ec viene arrestata per tentato omicidio ai danni di Reva e falsa identit\u00e0. Dopo essere riuscita ad evadere, si nasconde in campagna, ma vede Holly Norris che ha rapito alcuni bambini in seguito a un esaurimento, tra cui Shayne Lewis. L'affetto verso il ragazzino prevale sull'odio verso Reva e cos\u00ec Annie salva i bambini riportandoli a casa. Fra di loro c'\u00e8 anche Lizzie Spaulding, con la quale Annie fa amicizia e che, al momento di lasciare Springfield, porta con s\u00e9. La bambina viene ritrovata da India von Halkein ma in seguito a ci\u00f2 Annie viene rinnegata anche da Alan, l'unico ad averle voluto davvero bene.\nNel 2003, quando Reva viene perseguitata da un maniaco, pensa che Annie possa saperne qualcosa e cos\u00ec si reca nell'istituto in cui \u00e8 rinchiusa per accertarsi che non c'entri niente. Reva resta molto colpita nel vedere la sua vecchia rivale che vive in un mondo tutto suo, in una stanza dove gli interni solo l'esatta riproduzione del suo soggiorno, immaginando di essere sposata con Josh e quindi disprezzandola ancora.\nBeth Raines.\nElizabeth \"Beth\" Ann Raines \u00e8 stata interpretata da Judi Evans dal 1983 al 1986, da Lisa Loughridge nel 1986 e da Beth Chamberlin dal 1989 al 1991 e dal 1997 al 2009. Figlia di Lillian Raines, \u00e8 stata sposata a lungo con Phillip Spaulding, dal quale ha avuto Lizzie; dopo la separazione si \u00e8 legata ad un uomo violento; in seguito ha avuto un passionale flirt con Edmund Winslow.\nHillary Bauer.\nHillary Kincaid Bauer \u00e8 stata interpretata da Linda McCullough e Marsha Clark.\nHillary Bauer arriva a Springfield nel 1977, lavorando come infermiera all'Ospedale dei Cedri. Poco tempo dopo tuttavia viene ricoverata per un attacco di appendicite e riceve una visita del suo patrigno Bill Morey. L'uomo per\u00f2 appare stranamente sospetto e sembra temere di essere riconosciuto da qualcuno. Ben presto la verit\u00e0 viene a galla: Bill Morey \u00e8 in realt\u00e0 Bill Bauer, creduto morto dalla sua famiglia in un incidente aereo avvenuto dieci anni prima. Inoltre Hillary scopre che Bill non \u00e8 il suo patrigno, ma il suo padre biologico.\nHillary ha una relazione sentimentale dapprima con Roger Thorpe e poi con il dottor Kelly Nelson, che si contende con Nola Reardon. Alla fine Hillary si fidanza con il dottor Jim Reardon, la cui cognata Annabelle (moglie di suo fratello Tony) \u00e8 convinta che il cottage che ha acquistato sia maledetto. Hillary viene coinvolta nelle ricerche di Annabelle e intuisce che il mistero \u00e8 legato alla famiglia Spaulding, ma prima che possa dirlo a qualcuno, un ordigno inviato ai Reardon dalla psicopatica Susan Piper esplode uccidendola sul colpo.\nBerta Miller Bauer.\nBertha \"Bert\" Miller Bauer \u00e8 stato il personaggio pi\u00f9 longevo della soap; inizialmente fu interpretato brevemente da Ann Shepard dal 1949 al 1950; in seguito, per ben 34 anni dal 1950 al 1984, il personaggio ha avuto la voce ed il volto di Charita Bauer che leg\u00f2 la sua intera carriera d'attrice a questo ruolo. Charita Bauer inizi\u00f2 ad interpretare Bert quando \"Sentieri\" andava ancora in onda alla radio. All'inizio donna fredda, litigiosa e materialista, dallo stile di vita stravagante e costoso (che causa pi\u00f9 di un problema al marito Bill) durante i primi anni di matrimonio semina zizzania all'interno della famiglia Bauer: le sue continue liti con le due cognate Meta e Trudy saranno fonte di conflitto per molto tempo anche se poi successivamente Bert andr\u00e0 d'accordo con entrambe anche grazie alla mediazione di Fredrick \"Papa\" Bauer, patriarca della famiglia, che fu sempre molto legato a Bert tanto da considerarla come una quarta figlia; seppur molto litigiosa, provava un amore sincero e profondo nei confronti del marito tanto da perdonare i suoi continui tradimenti nonch\u00e9 sopportare i suoi problemi con l'alcool. Bert e Bill avranno due figli: Mike, avvocato ed Ed, medico; anche con i due figli Bert si dimostra inizialmente fredda e distaccata sebbene poi svilupper\u00e0 un vero sentimento materno nei loro confronti anche se molte volte si scontrer\u00e0 pure con loro sia per via delle loro vite sentimentali movimentate (Mike avr\u00e0 anche una figlia, Hope Bauer da una donna sposata) sia per il loro intromettersi nel suo rapporto con il marito Bill. Nel 1966 a Bert viene diagnosticato un tumore uterino con cui combatter\u00e0 per molto tempo (questa storia sensibilizz\u00f2 molto il pubblico americano) ma alla fine riuscir\u00e0 a guarire; nel 1969 viene colpita da un grave lutto: il marito Bill rimane vittima di un incidente aereo e viene dato per morto e nel 1972 anche \"Papa\" Bauer muore nel sonno, cos\u00eccche Bert inizia a dedicarsi completamente alla sua famiglia divenendone il perno; il suo carattere duro far\u00e0 posto ad una donna amorevole e gioviale, madre e nonna premurosa, tanto da divenire la nuova matriarca dei Bauer (anche se a partire da ora il personaggio, pur rimanendo nel cast principale, sar\u00e0 di fatto relegato in secondo piano, non avendo pi\u00f9 molte trame come protagonista, ma intervenendo in supporto alle varie trame in cui erano protagonisti figli, nipoti e parenti acquisiti). Negli anni sessanta, il personaggio di Bert fece anche delle brevi comparsate nella soap opera \"Destini\" nel periodo in cui i personaggi di Mike ed Hope vivevano a Bay City ed erano presenti in quest'ultimo serial. Nel 1979 Bert scopre che Bill era sopravvissuto all'incidente aereo di dieci anni prima ma che aveva perso la memoria, si era legato ad una donna sposata, Simone Kincaid ed aveva avuto una terza figlia, Hillary. La donna, ancora innamorata del marito, lo riprende in casa accogliendo Hillary come quella figlia femmina che non ha mai avuto e quando la ragazza morir\u00e0 in un'esplosione causata dalla perfida Susan Piper, Bert ne soffrir\u00e0 molto. Bert rimane vedova nel 1983 quando Bill morir\u00e0 ucciso da uno psicopatico, Eli Sims. Una delle ultime trame di cui Bert fu protagonista fu un incidente d'auto nel quale venne coinvolta assieme a Joshua Lewis e a causa del quale perdette l'uso delle gambe (tale trama in realt\u00e0 era un pretesto per far finire il personaggio di Bert in sedia a rotelle, a causa del diabete che aveva realmente colpito l'attrice Charita Bauer, la quale aveva perso davvero l'uso delle gambe). Ciononostante, almeno nella finzione, il personaggio di Bert riusc\u00ec a tornare a camminare in seguito ad un lungo e soffertissimo percorso di riabilitazione.\nLeslie Jackson Bauer.\nFiglia di Steve Jackson, primario di chirurgia dell'Ospedale dei Cedri, Leslie \u00e8 cresciuta senza la madre, a detta di Steve morta di parto. Sin da piccola la ragazza ha dovuto sudare per ogni minimo cenno di approvazione da parte del padre, arrivando a diventare infermiera pur di compiacerlo. In realt\u00e0 Steve non ha mai considerato Leslie un granch\u00e9, ma al contrario apprezza moltissimo il suo fidanzato, il promettente medico Ed Bauer. Anche il giovane trascura Leslie per il lavoro e allora lei lo lascia per il garbato dottor Joe Werner. I due sono sul punto di sposarsi ma Steve ha un infarto e cos\u00ec Ed e Leslie capiscono di essere fatti l'uno per l'altra. Joe, in nome dell'amicizia che lo lega a Ed, decide di farsi da parte e quindi Ed e Leslie si sposano nel settembre del 1967. Nel 1968 Mike, il fratello di Ed, ritorna in citt\u00e0 con la figlia Hope. La bambina si affeziona subito a Leslie e anche Mike stringe una solida amicizia con la cognata. Ed, afflitto da problemi lavorativi, comincia a distruggere il suo matrimonio e dopo aver commesso gravi errori sul posto di lavoro, viene licenziato. Ed allora abbandona Leslie e va a lavorare come magazziniere a Tarrywood. Qui conosce la sensuale segretaria Janet Mason, con cui intraprende una relazione. Mike intanto capisce di essersi innamorato di Leslie, ma si vergogna dei suoi sentimenti e comincia a frequentare Charlotte Waring. Qualche mese pi\u00f9 tardi Ed ritorna a casa chiedendo perdono. Leslie capisce che suo marito si sta scusando solo per riprendersi il lavoro, ma lo riaccoglie comunque a casa. In ogni caso Ed prosegue la sua liaison con Janet all'insaputa della moglie. Dopo aver ottenuto il suo posto di chirurgo, Ed \u00e8 pronto a divorziare da Leslie, ma lei lo precede annunciandogli di essere incinta. Alla nascita del bambino, i due decidono di chiamarlo Frederick, in onore al nonno di Ed. Poco dopo per\u00f2 Steve scopre della relazione fra Ed e Janet e ordina al genero di rivelarlo a Leslie, che per tutta risposta gli chiede il divorzio. Intanto Mike si \u00e8 sposato con Charlotte e Leslie comincia ad innamorarsi del ricco imprenditore Stanley Norris. Sia Steve che Ed non approvano la relazione, giudicando Stanley un uomo privo di scrupoli, ma Leslie alla fine lo sposa. L'uomo si dimostra un marito assente e tradisce Leslie con molte altre donne; lei decide di separarsi ma qualche tempo dopo Stanley viene ritrovato assassinato proprio da Leslie. La donna viene accusata di omicidio e subisce un processo, in cui Charlotte fa di tutto per farla condannare, in modo da allontanarla definitivamente da Mike. Leslie per\u00f2 chiede aiuto all'ex-cognato per farsi scagionare e lui scopre delle prove compromettenti riguardo alla segretaria di Stanley, Linell Conway. Alla fine, durante il processo, la madre di Linell confessa di aver ucciso Stanley per via delle umiliazioni subite da sua figlia e muore per infarto subito dopo. In seguito al processo Mike divorzia da Charlotte e sposa finalmente Leslie. Non molto tempo dopo in citt\u00e0 arriva una donna misteriosa di nome Madeleine Ballinger. Steve si dimostra irritato e nervoso nel vederla e alla fine Leslie scopre che la donna altri non \u00e8 che Victoria, sua madre. Steve si giustifica dicendo che ha preferito mentire a Leslie piuttosto che rivelarle che la donna li ha abbandonati per scappare con un altro uomo. Leslie e Mike decidono di accogliere Victoria nella loro famiglia, permettendole di occuparsi del piccolo Freddie. In realt\u00e0 qualche tempo dopo emerge la verit\u00e0 completa: Victoria ha avuto Leslie dalla relazione extraconiugale con Roy Mills (la cui moglie Audrey ha assunto Mike come avvocato per il divorzio) e poco dopo ha abbandonato la bambina a suo marito Steve per fuggire con un certo Barry Flannery. Leslie comprende finalmente il motivo del trattamento freddo che Steve le ha riservato per tutti questi anni, ma l'uomo le giura di considerarla come sua figlia naturale. Nel 1975 Hope, adesso studentessa all'Universit\u00e0 di Springfield, presenta a Mike e Leslie il suo fidanzato Chad. Leslie lo riconosce come un suo ex e Mike va su tutte le furie perch\u00e9 l'uomo \u00e8 molto pi\u00f9 grande di Hope. Inoltre Chad aggredisce senza motivo Leslie, ma poi si scopre che \u00e8 affetto da un tumore cerebrale, cos\u00ec parte per operarsi e si salva appena in tempo. Al termine di questa storia Leslie decide di ritornare al college, nonostante lo scetticismo del marito. Nel 1976 Mike accetta di assistere la signora Ann Jeffers nella causa contro suo marito Spence, che ha portato via suo figlio Jimmy alcuni anni prima. Spence \u00e8 un alcolizzato e inizialmente sostiene che il bambino sia Tim, il figlio adottivo della dottoressa Sara McIntyre, ma la sua tesi viene smentita. Una sera, dopo essersi ubriacato, Jeffers si reca a casa di Mike e lo aggredisce per poi scappare. Durante la fuga per\u00f2 viene coinvolto in un incidente stradale con Leslie e la donna muore fra le braccia del marito.\nBill Lewis.\nBill Lewis \u00e8 figlio di Billy Lewis e Vanessa Reardon, fratellastro di Dinah, Billy ci fa capire, insieme ad altri giovani della sua et\u00e0 (Marah, Shayne, Marina, per esempio), come le soap non seguano i ritmi della vita: nell'arco di pochi giorni \u00e8 cresciuto di molti anni. Si \u00e8 sposato con Olivia Spencer, sua socia in affari, per impedire che fosse rimpatriata a San Cristobel.\nDagli anni 2000 \u00e8 stato interpretato dall'attore Daniel Cosgrove, con la voce di Simone D'Andrea mentre in passato da Renauld White, dall'allora 17enne Bryan Buffinton e dal giovane Ryan Brown entrambi doppiati da Nicola Bartolini Carrassi per oltre 11 anni.\nJoshua Lewis.\nJoshua Lewis \u00e8 stato interpretato dal 1981 al 1984 dal 1986 al 1991 e dal 1993 al 2009 dall'attore Robert Newman.\nPersonaggio ombra di Reva Shayne, alla quale \u00e8 sentimentalmente unito da sempre, con tutti gli alti e bassi del caso; \u00e8 talmente legato alla moglie che, quando l'ha creduta morta per la seconda volta, non ha esitato a farla clonare. Reva e Josh hanno due figli: Marah e Shayne.\nMindy Lewis.\nChiamata \"principessa\" dal padre Billy, Mindy \u00e8 cresciuta con lui a Tulsa, in Oklahoma dopo la morte della madre. Trasferitasi a Springfield, fa immediatamente amicizia con Beth Raines, Rick Bauer e Phillip Spaulding, con il quale si fidanza. Quando Phillip la lascia per Beth, Mindy racconta tutto al patrigno della ragazza, Bradley Raines. L'uomo, accecato dalla gelosia, stupra Beth e quando la ragazza lascia temporaneamente Phillip, Mindy ne approfitta per andarci a letto. Dopo questa notte, Mindy rimane incinta, ma lo confessa solo a Rick e alla matrigna Vanessa.\nSiccome Beth e Phillip stanno progettando il loro matrimonio, Rick convince Mindy a non abortire e le propone di sposarlo, in modo da crescere il bambino come figlio suo. Quando Billy scopre che sua figlia \u00e8 incinta, si reca infuriato a casa di Rick ma Ed lo informa che il padre del bambino \u00e8 Phillip. Billy allora va in chiesa, dove Phillip e Beth stanno per sposarsi e si fa confessare la verit\u00e0 da Mindy. Beth ascolta tutto e lascia Phillip sull'altare. In seguito Phillip decide di assumersi le sue responsabilit\u00e0 e di sposare Mindy. Quando per\u00f2 la ragazza perde il bambino, Phillip le chiede il divorzio.\nQualche tempo dopo Mindy comincia a frequentare il misterioso Kyle Sampson, che per\u00f2 la usa per impossessarsi della Lewis Oil. Quando Mindy scopre la verit\u00e0 si ubriaca e gli spara colpendolo al braccio. Lui per\u00f2 la copre quando si mette a piangere davanti a tutti per ci\u00f2 che ha fatto. Poi Mindy viene assunta al Company insieme alla vecchia rivale Roxie Shayne e al suo ragazzo Kurt Corday. La Lewis si innamora di Kurt e progetta di sposarlo, cos\u00ec Rick denuncia alle autorit\u00e0 che il ragazzo \u00e8 un clandestino canadese. Roxie, che lo aveva sposato in Alaska, rovina le sue nozze con Mindy e lo risposa. I due divorziano poco dopo e Billy chiede a Kurt di non sposare subito Mindy, ma di essere solo fidanzati per un certo periodo.\nNel 1985 Mindy e Kurt organizzano il loro matrimonio, ma la cerimonia viene interrotta quando Billy, che ha subito il lavaggio del cervello dall'Organizzazione Largo, estrae un'arma e tenta di uccidere Kyle. Ne consegue una baraonda in cui l'assistente di Kyle, David Preston, viene ucciso. Billy viene accusato dell'omicidio, ma alla fine si scopre che la vera assassina \u00e8 l'amante di David, Suzette Saxon.\nSuccessivamente Kyle cerca di lanciare una nuova linea di cosmetici e indice un concorso per eleggere la \"Sampson Girl\", cio\u00e8 la modella che promuove i prodotti. Mindy vince il concorso, ma firma un contratto in cui promette di non avere figli nei seguenti cinque anni. Kurt \u00e8 all'oscuro di tutto e aspetta pazientemente che sua moglie cominci a prendersi davvero cura di lui abbandonando la vita mondana. Poco tempo dopo Mindy causa un incendio in cui mette a rischio le vite di Kurt e Roxie e in seguito Kurt accetta un lavoro su una piattaforma petrolifera della Lewis Oil in Venezuela, ripromettendosi di tornare da Mindy. Tragicamente, per\u00f2 Kurt resta ucciso in un'esplosione.\nDopo essersi ripresa dal lutto, Mindy ha una breve relazione con Rusty Shayne, il fratello di Reva, che si conclude quando lui la lascia per sposare Rose McLaren. Poi Mindy sposa frettolosamente Will Jeffries, un amico di suo zio Josh. Will si dimostra mentalmente instabile e quando Rose viene uccisa, Mindy droga il marito per fargli confessare il delitto. Mindy e Rusty arrivano ad assumere un'attrice che si finge Rose per ossessionare Will, il quale capisce il loro piano e tenta di uccidere Mindy gettandosi con lei da un balcone. Fortunatamente, Rusty riesce a sparare Will appena in tempo e cos\u00ec Mindy si salva.\nNel 1990 Mindy si fa convincere da suo padre a spiare il rivale Roger Thorpe, ma si innamora di lui. Contemporaneamente aiuta il poliziotto A.C. Mallet a svolgere delle indagini sulla presunta morte di Phillip Spaulding. Inoltre Rick le chiede di sposarlo, ma lei rifiuta perch\u00e9 ama Roger. Quando si accorge che quest'ultimo non lascer\u00e0 mai la moglie Alexandra, \u00e8 troppo tardi: Rick ha gi\u00e0 sposato Beth. Mindy quindi si fa coinvolgere sentimentalmente da Mallet, pur non lasciando Roger. Nel 1991 Mindy rimane incinta di Roger, ma lo stress \u00e8 troppo e cos\u00ec perde il feto. Alla fine Mindy trova il coraggio di lasciare Roger, anche a causa delle minacce di Alexandra.\nDopo l'ennesima avventura (ha ritrovato e sposato il figlio di Alexandra), nel 1995 Mindy lascia la citt\u00e0 per trasferirsi a Parigi e lavorare come stilista. Negli anni seguenti ritorna spesso a Springfield e nel 2009, a causa del matrimonio di Billy e Vanessa, Mindy ritrova la sua vecchia fiamma Rick. In conclusione della serie, attraverso un salto nel tempo di un anno, viene mostrato che Mindy e Rick si sono sposati.\nTrish Lewis.\nPatricia \"Trish\" Lewis (in precedenza coniugata Norris): nata e cresciuta a Tulsa, in Oklahoma, Trish fa parte della ricchissima famiglia Lewis. La ragazza tuttavia si fa sedurre da Andy Norris, un giovane ladruncolo che punta solo ai suoi soldi. Quando Andy e Trish si sposano, i genitori della ragazza la ripudiano e la giovane viene lasciata dal marito, che ruba alla sua famiglia mezzo milione di dollari. Trish non si d\u00e0 per vinta e tenta di rintracciare Andy, senza per\u00f2 riuscirvi.\nNel 1980 un'amica di Trish, Vanessa Chamberlain, la chiama e la informa che Andy si \u00e8 trasferito a Springfield. La ragazza non perde tempo e si reca dal marito per chiedergli il divorzio. Inizialmente lui rifiuta e la picchia, ma poi viene arrestato per aver rubato delle cartelle cliniche dall'ufficio della dottoressa McIntyre. Trish ottiene finalmente il divorzio e si impossessa dell'unica propriet\u00e0 di valore di Andy: \"La lanterna di rame\", il ristorante che l'uomo ha regalato a sua madre Barbara. Trish ristruttura il locale e lo ribattezza \"Il covo\"; assume poi Tony Reardon per affiancarla come assistente.\nQuando l'intera famiglia Lewis si trasferisce a Springfield, Trish si rifiuta di riunirsi a loro e va a lavorare per la concorrenza, ovvero per le Industrie Spaulding. Allo stesso tempo Trish comincia a frequentare l'avvocato Ross Marler, ma ben presto diviene l'amante di Alan Spaulding. Ci\u00f2 mette in crisi l'amicizia fra Trish e Vanessa perch\u00e9 quest'ultima non vuole che Ross soffra e cos\u00ec la minaccia di rendere pubblica la sua relazione con Alan. Alla fine Vanessa rivela tutto alla moglie di Alan, Hope, che per la disperazione diventa un'alcolista. Un giorno, mentre \u00e8 ubriaca, Hope racconta la storia a Ross, che decide di lasciare Trish. Confusa e in colpa, Trish interrompe la relazione con Alan, che di conseguenza decide di rovinare la vita a Ross. Spaulding infatti diffonde delle foto dell'avvocato Marler insieme ad una prostituta e mette della cocaina nella sua automobile, causando il suo licenziamento.\nNel 1984 tuttavia viene dimostrata l'estraneit\u00e0 di Ross, che viene reintegrato come procuratore distrettuale. Successivamente, quando Alan nomina Vanessa vicedirettrice delle Industrie Spaulding, Trish decide di farsi trasferire nella filiale di Parigi e parte da Springfield senza rimpianti.\nRitorna nel 1997 per prendere parte ai funerali di suo padre e poi nel 2002 in occasione delle nozze fra suo fratello Josh e Reva.\nLujack Luvonaczek.\nNegli ultimi mesi del 1983 Floyd Parker vince un'ingente somma di denaro alla lotteria e diviene preda di una banda di teppisti capeggiati dal giovane problematico Lujack. Questi riesce a rubare i soldi di Floyd, ma poi si pente e restituisce il maltolto. Il ragazzo finisce comunque in cella, ma l\u00ec origlia una conversazione fra poliziotti corrotti, scoprendo cos\u00ec che Alan Spaulding ha incastrato l'avvocato Marler mettendo della droga nella sua auto. Marler infatti era colpevole, secondo Spaulding, di aver causato la fine della sua relazione con Trish Lewis.\nLujack quindi, sdegnoso verso il mondo privilegiato della famiglia Spaulding, racconta tutto alle autorit\u00e0, riabilitando cos\u00ec l'avvocato Marler. L'avvenuto spinge Tony Reardon a vedere il lato buono e onesto di Lujack, che viene quindi assunto al bar di Tony, il \"Company\". Qui Lujack incontra la graziosa Beth Raines, che lo fa innamorare perdutamente e che cerca di istruirlo e allontanarlo dalle cattive compagnie che frequenta.\nQuando Beth e il suo fidanzato Phillip Spaulding si lasciano, Lujack pu\u00f2 finalmente dichiararsi e i due ragazzi diventano ufficialmente una coppia. Nonostante l'appoggio di Beth, Lujack non riesce a distaccarsi dai suoi amici delinquenti.\nPoco tempo dopo Lujack viene messo al corrente di una tremenda verit\u00e0: lui \u00e8 il figlio di Alexandra Spaulding, sorella maggiore di Alan. Molti anni prima infatti Alexandra aveva avuto una relazione con un artista squattrinato, Eric Luvonaczek, ma tutto ci\u00f2 non era visto di buon occhio dal padre della donna, Brandon. Quando Alexandra era rimasta incinta di Eric, Brandon aveva pagato l'uomo per portare via il bambino. Lujack \u00e8 scioccato dalla scoperta e inizialmente fatica ad accettarla per via del suo disprezzo verso la vita degli Spaulding, ma alla fine Beth lo convince a conoscere Alexandra e in effetti il ragazzo impara a volerle bene.\nNel frattempo Lujack si decide ad allontanarsi dal suo clan di amici teppisti, ma deve fare i conti con la sua ex-fidanzata Darcy, che non intende lasciarlo andare. Lujack allora decide insieme al tenente di polizia Jeff Saunders di fingere di fare ancora parte della banda per distruggerla dall'interno. Beth per\u00f2, ignara dell'accordo fra Lujack e il tenente Saunders, rimane delusa dagli atteggiamenti del ragazzo e comincia a riavvicinarsi a Phillip.\nDarcy per\u00f2, capito l'inganno, va su tutte le furie e scatena una rivolta all'interno dell'Ospedale dei Cedri. Lujack comunque riesce a fermarla e la ragazza viene arrestata dal tenente Saunders. Dopodich\u00e9 Lujack decide di trasformare l'ex rifugio della banda in un night club, ma l'idillio non dura molto perch\u00e9 una sera nel locale avviene un'esplosione che causa a Beth la perdita della vista. La ragazza si reca in un istituto per ciechi e si rifiuta di ricevere Lujack, che comunque riesce a parlarle fingendosi un altro. Poco dopo Beth guarisce definitivamente.\nNel frattempo il giovane vuole trovare il responsabile dell'esplosione e si convince che la disgrazia sia opera di Phillip e di Andy Ferris. Cos\u00ec Lujack e Floyd convincono Andy ad accusare pubblicamente il rampollo degli Spaulding durante un party organizzato da Alexandra. Tuttavia Andy comincia ad avere ripensamenti e Lujack minaccia di fargli del male se non riveler\u00e0 davanti a tutti la colpevolezza di Phillip. Accade per\u00f2 l'imprevedibile: durante la festa c'\u00e8 un improvviso black out e nel buio Andy viene ucciso da un colpo di pistola. Al riaccendersi delle luci, Lujack si ritrova accanto al cadavere con l'arma nelle mani.\nIl ragazzo viene arrestato con l'accusa di omicidio e in carcere conosce Bradley Raines, patrigno di Beth che l'aveva violentata qualche tempo prima. La madre di Beth, Lillian, convince l'ex-marito ad aiutare Lujack e lui accetta, pentito del male arrecato alla figliastra.\nSebbene Phillip riveli la sua colpevolezza nell'incendio del night, la polizia non lo vuole credere, ma lui riesce comunque a farsi perdonare da Beth. Intanto Beth e Floyd si convincono che l'assassina di Andy sia India von Halkein, figlia del primo marito di Alexandra che ha sposato Phillip con l'inganno. In realt\u00e0 India \u00e8 innocente, ma viene rapita dal vero assassino, Floyd. Il ragazzo infatti vuole costringerla a registrare una sua confessione per poi ucciderla. Phillip riesce a salvare India appena in tempo e Floyd viene arrestato; questi infatti confessa di aver ucciso Andy perch\u00e9 innamorato di Beth e geloso del suo rapporto con Ferris.\nLujack, finalmente prosciolto da ogni accusa, decide di coltivare la sua passione per la musica e diventare una rockstar. Alexandra teme che ci\u00f2 possa mandare a monte il suo fidanzamento con Beth e cos\u00ec presenta al figlio Locke Walls, una sua vecchia fiamma di professione musicista che \u00e8 diventato tossicodipendente e sta per morire. Il gesto di Alexandra per\u00f2 sortisce l'effetto contrario e anzich\u00e9 far desistere Lujack dal suo intento, lo spinge a seguire la sua inclinazione. Dopo la morte di Locke, Lujack ottiene un contratto dalla nota produttrice discografica Suzette Saxon. Quest'ultima cerca di allontanare Beth e Lujack, presentando alla ragazza l'affascinante Jackson Freemont.\nIntanto l'amante di Suzette, David Preston (assistente personale di Kyle Sampson), \u00e8 vittima del pericoloso criminale Largo, capo dell'\"Organizzazione Largo\". Questi minaccia David di uccidere lui e Suzette se non lo aiuteranno nel suo piano per uccidere Kyle. L'Organizzazione Largo sfrutta la rivalit\u00e0 fra Kyle e Billy Lewis, ipnotizzando quest'ultimo per fargli commettere l'omicidio una volta visto il simbolo della setta.\nTuttavia Beth e Jackson scelgono il simbolo dell'Organizzazione Largo come sfondo per il video musicale di Lujack. Durante le nozze di Mindy Lewis e Kurt Corday, Lujack proietta il video e cos\u00ec Billy \u00e8 costretto ad agire per via dell'ipnosi. La cerimonia sfocia in una baraonda, che si conclude con la morte non di Kyle, bens\u00ec dello stesso David. Billy viene accusato dell'omicidio, ma alla fine Fletcher Reade scopre che la vera responsabile \u00e8 Suzette, che viene arrestata.\nIntanto l'Organizzazione Largo rapisce Beth e Jackson, tenendoli in ostaggio su una barca. I due vengono salvati da Lujack, Kurt e Kyle, ma a un certo punto la barca esplode, uccidendo Largo e ferendo gravemente Lujack. Questi viene ricoverato all'Ospedale dei Cedri, ma la situazione si rivela drammatica e Lujack muore fra le braccia della sua amata Beth il 2 dicembre 1985.\nDopo la sua morte Lujack \u00e8 apparso altre volte come sogno del fratello gemello Nick (la cui esistenza viene scoperta solo nel 1991). L'ultima apparizione di Lujack \u00e8 nel gennaio del 1993, quando Nick si reca a parlare sulla sua tomba.\nLucy Cooper.\nLucille \"Lucy\" Cooper Spaulding \u00e8 figlia di Buzz Cooper, Lucy \u00e8 cresciuta con lui dopo che la madre Sylvia li ha lasciati. Inizialmente lavora come cameriera in un bar nel Texas, ma quando viene licenziata si reca in banca per riscuotere il denaro del fondo fiduciario che suo padre le ha intestato. Non trovando i soldi, Lucy raggiunge il padre, che si \u00e8 trasferito a Springfield, per chiedergli spiegazioni e scopre che per anni l'uomo le ha tenuto nascosto il fatto di aver avuto una moglie e dei figli e di averli abbandonati per sposare Sylvia, facendosi credere morto. Lucy fa cos\u00ec la conoscenza dei fratellastri Frank e Harley e della matrigna Nadine. Intraprende inoltre una relazione con l'affascinante Alan-Michael Spaulding, che le offre un lavoro come sua segretaria alle Industrie Spaulding.\nAlan-Michael per\u00f2 \u00e8 ancora innamorato della sua prima moglie Eleni, adesso sposata con Frank. Gelosa, Lucy comincia a flirtare con il collega Brent Lawrence, che la porta fuori e la fa divertire. Quando per\u00f2 Lucy respinge le avances del ragazzo, non sentendosi pronta a perdere la verginit\u00e0, Brent droga la sua bibita e la stupra. Lucy non racconta a nessuno della violenza subita, ma Alan-Michael scopre tutto e picchia Brent. Questi inizialmente scappa, ma poi cerca di rapire Lucy minacciandola con una pistola e cos\u00ec Alan-Michael tenta di disarmarlo. Durante la colluttazione Brent viene colpito da un proiettile e all'arrivo della polizia e della sorella, sembra morire.\nIn realt\u00e0 Brent e sua sorella hanno inscenato la morte: l'uomo riappare qualche tempo dopo travestito da donna, presentandosi sotto il falso nome di Marian Crane e ottenendo un lavoro alle Industrie Spaulding. Cos\u00ec riesce ad accaparrarsi la fiducia di Lucy raccontandole di aver subito anche lei uno stupro e quando la ragazza si sottopone agli esami per l'HIV, Marian falsifica i risultati, facendole credere di essere stata infettata da Brent. Un giorno per\u00f2 Nadine, entrata nell'appartamento di Marian, capisce di trovarsi di fronte allo psicopatico Brent, che la uccide con un candelabro e getta il suo cadavere nel lago. Inoltre Brent uccide anche il detective Cutter, incaricato delle indagini.Nel 1996 Brent riesce finalmente a rapire Lucy e tenta di ucciderla dopo averle confessato tutto. Fortunatamente Alan-Michael e Frank accorrono in suo soccorso e Brent, ormai imprigionato nell'identit\u00e0 di Marian, viene rinchiuso in un centro di igiene mentale.\nAlla fine Lucy e Alan-Michael si sposano e vanno a vivere in Francia, ma alcuni anni dopo decidono consensualmente di divorziare. Alan-Michael torna cos\u00ec a Springfield, mentre Lucy resta in Francia.\n\u00c8 interpretata da Sonia Satra\nBuzz Cooper.\nFrank Achilles \"Buzz\" Cooper Sr. \u00e8 un interpretato dall'attore Justin Deas.\nDa giovane ha abbandonato la moglie Nadine e i figli Frank e Harley, da adulto ha faticosamente ricostruito i rapporti con la sua famiglia. I suoi due grandi amori, Nadine e Jenna, sono entrambe morte tragicamente (la prima uccisa da un maniaco, la seconda vittima di un incidente stradale). Emotivo, passionale, carismatico ed imprevedibile, si occupa della sua tavola calda.\nMarina Cooper.\nMarina Nadine Cooper \u00e8 stata interpretata dall'attrice Mandy Bruno. In passato \u00e8 stata interpretata da Kit Paquin, Aubrey Dollar, Sasha Martin, Alysa Zucker e Casey Rosenhaus. Figlia di Eleni e Frank Cooper, \u00e8 un'adolescente che vive tutte le problematiche dell'et\u00e0.\nNadine Cooper.\nNadine Corley Cooper \u00e8 interpretata da Jean Carol.\nNadine, spensierata diciassettenne che sogna una carriera ad Hollywood, \u00e8 costretta a rinunciare alle sue ambizioni quando rimane incinta di Buzz Cooper. La ragazza partorisce il piccolo Frank e poco dopo ha un'altra bambina da Buzz: Harley. Buzz per\u00f2 parte per il Vietnam e alla fine della guerra non rientra a casa. Nadine capisce che suo marito l'ha abbandonata, ma racconta ai figli che il padre \u00e8 morto. Poi, insoddisfatta della sua vita misera, lascia i bambini al suocero e va via da Springfield.\nNel 1988, dopo aver saputo che Harley sta per sposare Phillip Spaulding, Nadine torna a casa e, mirando ai soldi della famiglia Spaulding, si fa assumere come infermiera personale dal patriarca Alan, paralizzato a causa di un incidente. Ben presto Nadine scopre che Alan sta simulando la paralisi e cos\u00ec lo ricatta per farsi sposare. Alan \u00e8 costretto a cedere, ma dopo aver annunciato il fidanzamento viene arrestato. Contemporaneamente alla storia con Alan, la donna si innamora dell'avvocato Marler e i due hanno una breve relazione, che Nadine interrompe dopo aver capito che l'uomo \u00e8 ancora innamorato della sua vecchia fiamma Vanessa Chamberlain.\nNel 1990 Nadine conosce l'alcolista Billy Lewis, fidanzato con Vanessa e i due hanno una relazione. Billy lascia Vanessa ad aspettarlo sull'altare per stare con Nadine, ma in seguito viene licenziato per i suoi problemi con l'alcool e Vanessa \u00e8 chiamata a rimpiazzarlo. Nel 1991 Billy e Nadine si sposano a Las Vegas, inizialmente osteggiati dai figli di lei. Poi, grazie all'aiuto di Vanessa, Billy si disintossica e ritorna al suo impiego.\nQuando Bill salva Vanessa da un tentativo di stupro, la donna lo prega di non dire nulla alla stampa, ma Nadine diffonde la notizia per dispetto e ci\u00f2 causa una rottura fra lei e Bill. resasi conto che Bill vuole lasciarla per Vanessa, Nadine arriva a fingere una gravidanza e si fa promettere dall'adolescente incinta Bridget Reardon di darle il suo bambino una volta nato. Il piano di Nadine funziona alla perfezione, finch\u00e9 Buzz Cooper, ritornato a Springfield, la scopre. I due allora raggiungono un compromesso: Nadine manterr\u00e0 segreta l'identit\u00e0 di Buzz (spacciandolo per suo cugino), mentre lui non riveler\u00e0 a nessuno la storia della falsa gravidanza. Vanessa per\u00f2 conduce delle indagini e si fa rivelare la verit\u00e0 da Bridget. Billy allora caccia di casa Nadine, che torna a lavorare alla tavola calda di Buzz. In questo momento lui le sta molto vicino, nonostante sia innamorato di Jenna Bradshaw. Quest'ultima per\u00f2 \u00e8 incinta di Roger Thorpe e Nadine lo racconta all'uomo per tenere separati Buzz e Jenna.\nSuccessivamente Buzz cerca di recuperare i 125.000 dollari rubati da un suo amico anni prima e nascosti in un armadio. Nadine trova il denaro ma se ne disfa, venendo difesa da Buzz quando Jenna la rimprovera per il gesto. Inaspettatamente Buzz chiede a Jenna di sposarlo e lei accetta. Buzz per\u00f2, braccato dalla polizia, viene messo in salvo da Nadine, che tenta di trovare una soluzione per riprendere il denaro. Alla fine, attraverso una ipoteca sulla tavola calda e sull'attivit\u00e0 di catering di Eleni (moglie di Frank), Nadine riesce a rientrare in possesso del denaro, che serve per far cadere le accuse contro Buzz.In seguito Nadine convince Buzz a partecipare a un game show televisivo per coppie in modo da recuperare i soldi. Jenna, in collera con loro, chiama la produzione del gioco, chiedendo di verificare che i concorrenti siano realmente marito e moglie. Buzz e Nadine allora si sposano a Las Vegas per proteggere il denaro e riescono a vincere il game show.\nJenna scopre di essere incinta di Buzz, ma quando cerca di dirglielo, lui si rifiuta di parlarle e le dice di lasciarlo in pace perch\u00e9 \u00e8 felice con Nadine. Jenna quindi decide di lasciare la citt\u00e0, ma Nadine, presa dai sensi di colpa, tenta di raccontare al marito della gravidanza. Buzz, appena scopre che Jenna sta partendo, si precipita in aeroporto, prima che Nadine gli dica che la donna \u00e8 incinta. Inoltre non riesce a capirlo nemmeno in aeroporto, perch\u00e9 la pancia di Jenna \u00e8 fuori dalla sua visuale. La Bradshaw parte nonostante le suppliche di Buzz e invece Nadine, rendendosi conto che suo marito ama Jenna pi\u00f9 di lei, decide di divorziare.\nAlcuni mesi dopo, Nadine, appassionata di cartomanzia, comincia ad avere premonizioni su una donna uccisa con un candelabro. Il 20 ottobre 1995, mentre si sta preparando per partire per un lungo viaggio, comincia a credere che la donna uccisa sia Marian Crane, segretaria delle Industrie Spaulding. Immediatamente si reca a casa sua per avvertirla e comincia a curiosare nell'appartamento, giungendo alla conclusione che Marian \u00e8 in realt\u00e0 Brent Lawrence, uno psicopatico che aveva violentato la sua figliastra Lucy qualche tempo prima. Purtroppo per Nadine \u00e8 troppo tardi: Brent la scopre in casa sua e la uccide con un candelabro, gettando poi il suo cadavere nel lago. I figli di Nadine, convinti che lei sia partita, non si preoccupano della sua assenza fino a quando nel gennaio 1996 non viene rinvenuto il corpo della donna.\nDopo la morte del personaggio, Nadine ha comunque fatto alcune sporadiche apparizioni nella serie come visione, l'ultima delle quali nel giorno della festa della mamma del 2006, quando lei, Jenna e Sarah Shayne hanno fatto visita ai rispettivi figli (Harley, Coop e Reva) per spronarli a inseguire le proprie ambizioni.\nHarley Cooper.\nHarley Davidson Cooper \u00e8 stata interpretata da Beth Ehlers, Amy Carlson e Hayley Sparks.\nRoss Marler.\nRoss James Marler, Esq. \u00e8 stato interpretato dall'attore Jerry Ver Dorn.\nDopo ventisei anni nella serie, il personaggio di Ross \u00e8 stato ucciso in un incidente aereo. Marler infatti, investigando sulla presunta morte del nipote Phillip, scopre che l'uomo non \u00e8 morto, bens\u00ec si \u00e8 nascosto alle Hawaii. Cos\u00ec, salito su un aereo privato per tornare a casa, va incontro alla morte: Rick Bauer ha pagato un uomo per sabotare il velivolo affinch\u00e9 non parta, ma sfortunatamente l'aereo decolla e si schianta durante il tragitto, uccidendo Ross e la sua assistente Nikki.\nBlake Thorpe Marler.\nChristina Blake Marler: figlia di Roger Thorpe e Holly Norris, la piccola Christina nasce sullo schermo nel luglio 1975 (in seguito per via della SORAS la data di nascita sar\u00e0 anticipata all'aprile 1965). Inizialmente si pensa che la bambina sia figlia del marito di Holly, Ed Bauer, ma poi si scopre che il padre biologico \u00e8 Roger, che alcuni anni dopo sposa Holly. Nel 1979 Holly viene violentata da Roger e poco tempo dopo gli spara per lo stress, venendo condannata per il suo omicidio. Mentre Holly \u00e8 in carcere la piccola Christina viene affidata a Ed e alla sua nuova moglie Rita Stapleton, ma ben presto si scopre che Roger \u00e8 vivo e quindi Holly viene scagionata. La donna decide di fuggire a Santo Domingo con la bambina, ma Roger la segue e dopo un drammatico faccia a faccia, l'uomo cade da una rupe. Dopo questo evento Holly decide di trasferirsi in Svizzera con sua figlia e qualche tempo dopo viene raggiunta anche dalla madre Barbara.\nNel 1988 Christina ritorna in citt\u00e0, ma ora si fa chiamare con il suo secondo nome: Blake. La ragazza arriva a Springfield con l'obiettivo di spiare Phillip Spaulding per conto del padre Alan. Ben presto Blake viene catapultata nelle lotte di potere della famiglia Spaulding, ma si innamora di Phillip. Nel frattempo la ragazza scopre che suo padre Roger \u00e8 ancora vivo e riprende i contatti con lui. Durante una gita Blake arriva a sposare uno sconosciuto sotto l'effetto dell'alcool, ma il matrimonio viene invalidato ben presto e Blake riesce a fidanzarsi con Phillip. I due si sposano nel 1989 ma poco tempo dopo Alan rivela a Phillip di aver falsificato il certificato di morte di Beth Raines, l'amatissima fidanzata del figlio. L'ipotesi che Beth sia viva riaccende la passione in Phillip e quando Blake riesce a trovare la ragazza, che \u00e8 vittima di un'amnesia, decide di tacere il tutto e fa rinchiudere il marito in una clinica psichiatrica. Sfortunatamente per lei alla fine Phillip riesce a trovare Beth e manda all'aria il rapporto con Blake.\nDopo la fine del suo matrimonio Blake, ormai esasperata dal desiderio di far parte della fortuna degli Spaulding, seduce il fratello di Phillip, Alan-Michael e lo convince a sposarla fingendo una gravidanza. Una volta sposatasi, Blake dice al marito di aver perso il bambino. Blake tuttavia \u00e8 vittima delle continue insistenze di un suo ex, Gary Swanson, e sull'orlo della disperazione cerca di sparargli, colpendo invece Alan-Michael che finisce in coma per qualche tempo. Blake viene poi rapita da Gary, ma alla fine riesce a liberarsi grazie all'aiuto di Roger e di Alan-Michael, risvegliatosi dal coma. Gary tuttavia rivela ad Alan-Michael che Blake ha inscenato la gravidanza e cos\u00ec il giovane lascia bruscamente la moglie e le chiede il divorzio.\nBlake cerca di riprendersi il marito, aiutandolo anche a diventare presidente delle Industrie Spaulding, ma Alan-Michael \u00e8 ormai innamorato dell'immigrata greca Eleni Andros. Blake cerca di sbarazzarsi della rivale denunciandola all'ufficio immigrazione, ma cos\u00ec facendo ottiene solo che Alan-Michael chieda alla ragazza di sposarlo per ottenere la cittadinanza e inoltre perde anche il lavoro alle Industrie Spaulding.\nSempre pi\u00f9 amareggiata, Blake incolpa la madre Holly di tutti i suoi guai e decide di vendicarsi di lei seducendo l'uomo di cui \u00e8 innamorata, l'avvocato Ross Marler. Questo rapporto, iniziato per ripicca, diventa pi\u00f9 profondo quando Blake si innamora realmente di Ross. I due si sposano nel 1994 e successivamente Blake si trova a dover affrontare la problematica figlia di Ross, Dinah.\nDopo aver passato una notte con Rick Bauer, Blake scopre di essere incinta di due gemelli e inizialmente crede che siano figli di due padri diversi (uno di Rick e uno di Ross), ma alla fine scopre che sono entrambi figli di Ross.\nNel 1997 Blake \u00e8 vittima delle attenzioni del fratellastro di Ross, Ben Warren. La donna cede alle sue avances sessuali ma poi si pente e accusa Ben di violenza carnale. Blake alla fine rivela al marito che il rapporto \u00e8 stato consensuale e lui la lascia, chiedendo la custodia dei figli.\nDopo questi eventi Blake decide di stare vicina a Holly, che si scopre essere \"il maniaco delle filastrocche\", un rapitore di bambini che terrorizzava Springfield da alcuni mesi. Holly aveva avuto un esaurimento che l'aveva portata a rapire i bambini, ma Blake la aiuta a ristabilirsi. La tensione la porta a finire a letto con il suo ex-marito Ross e da questo rapporto Blake resta incinta di una bambina. La donna decide di non abortire e informa Ross della paternit\u00e0 solo dopo la nascita della piccola Clarissa.\nIntanto i complicati avvenimenti della sua vita hanno dato modo a Blake di diventare un'acclamata scrittrice di romanzi rosa ispirati alle sue vicende e a quelle degli abitanti di Springfield.\nBlake cerca di riconquistare Ross, di cui \u00e8 ancora molto innamorata, ma l'uomo si sta facendo coinvolgere da una giovane studentessa di legge, Tory Granger. Blake \u00e8 sospettosa riguardo a Tory e ben presto si scopre che la ragazza \u00e8 una psicopatica. Tory cerca di ostacolare in ogni modo il rapporto fra Ross e Blake, arrivando perfino a rapire Blake e a farle girare un video di addio a Ross. Tuttavia i ruoli si invertono quando Blake riesce a liberarsi e a rinchiudere Tory per alcune settimane. Quando Tory riesce a liberarsi le due si ritrovano a lottare fisicamente, ma la polizia arriva appena in tempo per arrestare Tory.\nQualche tempo dopo la morte di Ben Reade, figlio di Fletcher, spinge Blake ad aprire un'agenzia investigativa con Harley Cooper e Mel Boudreau. Intanto Blake convince Ross a concorrere per la carica di sindaco contro Danny Santos e durante la campagna elettorale i due decidono di risposarsi. Ross riesce poi a vincere le elezioni.\nAlla fine del 2005 Ross viene eletto deputato al Congresso e si trasferisce per lavoro a Washington mentre Blake e i bambini rimangono a Springfield. Nella primavera seguente il procuratore distrettuale Jeffrey O'Neill d\u00e0 a Blake una tremenda notizia: l'aereo privato sul quale Ross viaggiava per fare ritorno a casa \u00e8 precipitato e l'uomo \u00e8 morto nell'incidente. Blake \u00e8 distrutta e lo \u00e8 ancora di pi\u00f9 quando Dinah ipotizza che la segretaria con cui Ross viaggiava potesse essere la sua amante. Blake non ci crede e decide di concorrere alla carica che era stata del marito, quella di sindaco.\nNel frattempo un blogger sta diffamando gli abitanti di Springfield su un sito internet, raccontandone i segreti pi\u00f9 nascosti. Quando, dopo aver vinto le elezioni a sindaco, Blake viene avvelenata, Marina scopre che \u00e8 lei la blogger. Nel letto dell'ospedale, Blake rivela ad Harley di aver fatto tutto ci\u00f2 perch\u00e9 dopo la morte di Ross si era sentita abbandonata dai suoi amici; subito dopo la confessione, Blake cade in coma.\nDopo essersi risvegliata nel 2007, Blake subisce un cambiamento in positivo; diventata pi\u00f9 buona e accomodante, aiuta Coop a diventare uno scrittore, sostiene Reva dopo la presunta morte di Jeffrey e spinge Olivia Spencer e Natalia Rivera a riconoscere i sentimenti che provano l'una per l'altra.\nQuando Coop muore e il Company rischia di chiudere, Blake aiuta i Cooper a salvare il loro locale facendo pubblicare l'ultimo libro del giovane, riguardante la storia della madre Jenna Bradshaw. Blake diviene poi un aiuto indispensabile nella gestione del Company.\nQualche tempo dopo Blake comincia a chattare con uno sconosciuto e si innamora di lui; dopo qualche settimana i due decidono di uscire dall'anonimato e di incontrarsi: Blake scopre cos\u00ec che l'uomo di cui si \u00e8 innamorata altri non \u00e8 che il suo caro amico di vecchia data Frank Cooper. I due amici decidono di provare a frequentarsi e alla fine della soap, dopo un anno Blake e Frank stanno ancora felicemente insieme.\nKelly Nelson.\nKelly Nelson, brillante studente di medicina, arriva a Springfield e trova alloggio nella pensione Reardon. Ben presto stringe amicizia con il giovane Tim Werner e con l'infermiera Hillary Bauer. Poco dopo comincia anche ad avvicinarsi alla bella Morgan Richards, la fidanzata di Tim.\nSebbene inizialmente i due non vadano d'accordo, il loro rapporto si modifica e Kelly arriva ad innamorarsi di Morgan. Una loro eventuale storia d'amore appare impossibile a Kelly, che quindi rompe improvvisamente ogni rapporto con la ragazza. Lei lo affronta e alla fine emerge anche un suo coinvolgimento emotivo nei confronti di Kelly, ma la cosa non pu\u00f2 progredire perch\u00e9 Kelly esce con Hillary e Morgan \u00e8 fidanzata con Tim.\nPerdipi\u00f9 Kelly diviene preda delle avances di Nola Reardon, che cerca in ogni modo di conquistarlo e di allontanarlo da Morgan. Nola quindi decide di fortificare la relazione fra Morgan e Tim, regalando alla ragazza delle pillole anticoncezionali e spingendola ad avere rapporti sessuali con Tim.\nIl farmaco viene scoperto dalla madre di Morgan, Jennifer, che si infuria con la figlia. Morgan, in crisi e convinta di non poter amare Kelly, scappa a Chicago e va a lavorare in un night club di propriet\u00e0 del losco Duke Lafferty. Jennifer rintraccia la figlia, ma viene trattata in malo modo da Duke e si trova quindi costretta a rivolgersi a Kelly e a Mike Bauer, il quale parla con la polizia e fa chiudere il locale con l'accusa di sfruttamento della prostituzione.\nDopo questa vicenda, Morgan e Kelly divengono amanti all'insaputa di Tim e Hillary. Nola intanto prosegue ostinatamente con il suo piano e una sera, dopo aver fatto ubriacare Kelly, lo spoglia e lo infila nel suo letto, per poi fargli credere di aver passato una notte di sesso. Nola quindi si fa mettere incinta da Floyd Parker e dice di aspettare un bambino da Kelly. Inoltre fa naufragare la relazione fra Kelly e Hillary affermando che la ragazza ha una storia con l'avvocato Derek Colby.\nSuccessivamente Duke Lafferty evade e si reca alla pensione Reardon, dove rapisce Morgan. Nola e sua madre Bea chiamano la polizia e li mettono sulle tracce del criminale. La polizia, Tim e Kelly arrivano appena in tempo per salvare Morgan, che sta per essere violentata da Duke.\nTim, intuendo che la sua ragazza \u00e8 innamorata di Kelly, diviene alcolista e una sera lui e Morgan vengono coinvolti in un incidente stradale. Morgan finisce in un breve coma e Tim viene mandato a disintossicarsi.\nMorgan successivamente si risveglia e deve fare i conti con la gravidanza di Nola. Bea tuttavia sa benissimo che la figlia sta alterando la paternit\u00e0 del bambino e le chiede di dire a tutti la verit\u00e0. Kelly ascolta la conversazione e ne rimane molto ferito; quando Nola entra in travaglio e lui la aiuta a partorire, la donna decide di chiamare la bambina Kelly Louise. Il giovane per\u00f2 rivela alla donna di essere a conoscenza della vera paternit\u00e0 della bimba e quindi pone fine alla loro amicizia. Nola poi cambia il nome della figlia da Kelly in Anastasia.\nKelly e Morgan si sposano, ma il loro matrimonio viene messo a dura prova. Kelly infatti si concentra sul lavoro e vorrebbe costruire una famiglia con Morgan, ma lei ha deciso di fare la modella ed \u00e8 troppo impegnata nella vita mondana. Un giorno Kelly scopre che Morgan ha trascorso tutta la giornata con Josh Lewis e cos\u00ec lo picchia, mandando la moglie su tutte le furie e incrinando definitivamente il loro rapporto.\nI coniugi Nelson si separano e Morgan comincia una relazione con Josh, ma poi decide di dare un'altra chance a Kelly e cos\u00ec i due partono per un viaggio a Tenerife. Josh per\u00f2 mette loro i bastoni fra le ruote e chiama i paparazzi per rovinare la loro vacanza. In effetti la sua strategia d\u00e0 buoni frutti, perch\u00e9 al rientro Morgan riprende a frequentare Josh all'insaputa del marito. Quando Kelly scopre tutto, chiede il divorzio a sua moglie.\nSuccessivamente Kelly si innamora della collega Claire Ramsey. La donna per\u00f2 non lo ricambia e il rapporto fra i due si riduce solo ad una notte di sesso. Dopo questa storia Kelly accetta un posto di lavoro a Boston e lascia Springfield per sempre.\nAndy Norris.\nFiglio minore di Stanley e Barbara Norris, Andy \u00e8 un giovane ambizioso, che cerca di raggiungere i suoi obiettivi con ogni mezzo possibile. Dopo aver combattuto in Vietnam, Andy ritorna a casa e scopre immediatamente la relazione extraconiugale fra sua sorella Holly e Roger Thorpe. La giovane \u00e8 incinta dell'uomo e Andy, di professione scrittore, decide di pubblicare un libro riguardo alla storia di Holly. Dopo averlo terminato, per\u00f2, il ragazzo si pente e distrugge il manoscritto per evitare di rovinare la vita a sua sorella. Subito dopo lascia la citt\u00e0 sperando di fare fortuna altrove.\nAll'oscuro dei suoi familiari, per\u00f2, Andy si sposa con Trish Lewis, erede di una ricchissima famiglia di petrolieri di Tulsa. I Lewis disapprovano il matrimonio ed estromettono Trish dagli affari, cos\u00ec Andy abbandona sua moglie e scappa. Successivamente paga una prostituta, Lesley Ann Monroe, per sedurre il fratello di Trish, Josh, in modo da poter rubare 500.000$ ai Lewis.\nNel 1980 Andy ritorna a Springfield e incontra Vanessa Chamberlain, un'amica di Trish. Il ragazzo prega Vanessa di non rivelare nulla del suo matrimonio perch\u00e9 la sua famiglia non ne sa nulla e la donna accetta. I due intraprendono una relazione e Andy tenta di dimostrare a tutti di aver messo la testa a posto, arrivando a comprare a sua madre Barbara un ristorante. Vanessa tuttavia viene scaricata in malo modo dal ragazzo, che comincia a corteggiare Katie Parker, la segretaria della psicologa e terapista sessuale Sara McIntyre. In realt\u00e0 Andy intende sfruttare Katie per rubare le cartelle cliniche della dottoressa, in modo da ricattare gli abitanti di Springfield.\nIl piano di Andy viene scoperto dal fratello di Katie, Floyd, e dall'infermiera Hillary Bauer, che riescono a farlo arrestare. Intanto Trish arriva in citt\u00e0 e, ritrovato suo marito, gli chiede il divorzio, prendendosi l'unica propriet\u00e0 di valore del giovane, ovvero il ristorante di Barbara.\nDi Andy non viene pi\u00f9 detto nulla e nessuno dei suoi familiari fa cenno a lui dopo la sua uscita di scena. Presumibilmente per\u00f2 il ragazzo \u00e8 stato scarcerato e si \u00e8 costruito una nuova vita altrove.\nHolly Norris.\nHolly Margaret Norris Reade \u00e8 stata interpretata da Maureen Garrett e Lynn Deerfield.\nOggi personaggio minore, fino a qualche anno fa godeva di maggiore spazio. Suo padre, Stanley Norris, quando abbandon\u00f2 la famiglia, era da poco nata. Quando diventa maggiorenne, Holly rincontra il padre divenuto un uomo ricchissimo, che riuscir\u00e0 a conquistare l'affetto della figlia. Attraverso suo padre, conobbe Roger Thorpe. \u00c8 stata sposata con lui ed era l'unica che riusciva a tenere a freno le sue cattiverie. Roger l'aveva violentata durante il loro matrimonio, eppure la loro \u00e8 stata una grande storia d'amore. Insieme hanno avuto una figlia: Christina Blake Thorpe, che ha poi sposato Ross Marler.\nKen Norris.\nKenneth \"Ken\" Norris \u00e8 stato interpretato da Roger Newman e per un breve periodo da Stephen Bolster.\nFiglio primogenito di Stanley e Barbara Norris, Ken prende in mano le redini della famiglia dopo l'abbandono del padre. Il ragazzo cerca di assicurare un futuro ai fratelli minori Holly ed Andy e inoltre consegue gli studi in legge. Dopo aver avviato la sua professione, Ken assume la bella Janet Mason come segretaria e si innamora perdutamente di lei. La donna non si sente pronta ad una relazione sentimentale perch\u00e9 \u00e8 ancora innamorata di Ed Bauer, ma Ken non demorde. Intanto Stanley sciocca la sua famiglia quando si risposa con la giovanissima Leslie Jackson Bauer e poco dopo viene ucciso dalla madre di una ragazza che ha usato per i suoi scopi.\nPoco dopo Janet cede alle avances di Ken e una sera viene quasi violentata da Roger Thorpe, il fidanzato di Holly. Ken picchia brutalmente Roger e Holly decide di lasciarlo per poi sposarsi con Ed Bauer. Quando Janet scopre di essere incinta, Ken la sposa per il benessere del bambino, ma ben presto il suo carattere geloso prende il sopravvento. Alcuni mesi dopo Janet partorisce la piccola Emily e Ken opprime la moglie per via del suo rapporto con Ed. La donna \u00e8 decisa a lasciarlo, ma Ken promette di vedere uno psichiatra, il dottor Bertrand Mandel.\nIl matrimonio di Ken per\u00f2 non si salva, perch\u00e9 l'uomo si rifiuta di seguire i consigli dello psichiatra e durante una discussione con la moglie, i due hanno un incidente stradale in cui Ken perde la vista. In realt\u00e0 la riacquista poco tempo dopo, ma la sua folle gelosia lo porta a vedere una tresca fra sua moglie e il cognato Ed, che diventa l'obiettivo della sua furia. Dopo aver comprato una pistola, nel 1975 Ken affronta Ed e gli spara, ma fortunatamente lo colpisce solo ad una mano. Janet chiede e ottiene il divorzio e poi parte per la California insieme ad Emily, mentre Ken viene ricoverato in un istituto psichiatrico.\nNel 1998, dopo molti anni passati in manicomio, Ken viene dimesso e torna a casa da sua sorella. In questo particolare momento Holly \u00e8 stata lasciata dal marito Fletcher, che ha portato via la loro bambina Meg. Ken decide di aiutare sua sorella e anche sua nipote Blake, ricattata per via di una brevissima relazione extraconiugale con Ben Warren. Ken trafuga il nastro con le prove del tradimento e ci\u00f2 manda su tutte le furie Ben, che decide di affrontarlo. Quando Ben arriva a casa di Holly per\u00f2 comincia a credere che Ken sia il \"maniaco delle filastrocche\", lo psicopatico che da qualche tempo sta minacciando gli abitanti di Springfield. Ben viene quasi ucciso e ci\u00f2 lo porta a rivelare i suoi sospetti ai detective Teri De Marco e Frank Cooper.\nHarley Cooper, una delle vittime del maniaco, viene avvertita dal fratello di guardarsi le spalle da Ken, ma l'uomo si reca proprio da lei per farsi aiutare a dimostrare la sua innocenza. Mentre Harley e Ken stanno parlando, per\u00f2, Phillip Spaulding e la polizia irrompono nello studio e Ken, preso dalla paura, minaccia Harley con un coltello. La questione si risolve per il meglio, ma i sospetti su Ken si intensificano. L'uomo allora rivela alla sorella di sapere la verit\u00e0: \u00e8 lei la maniaca. Holly quindi gli chiede aiuto e poco tempo dopo, quando rapisce alcuni bambini di Springfield, Ken la copre malvolentieri. Alla fine Holly viene mandata per qualche tempo in un centro di riabilitazione e Ken tenta di dare un nuovo assetto alla sua vita. Tuttavia i cittadini di Springfield gli sono ostili e cos\u00ec Ken parte per San Diego, in modo da stare pi\u00f9 vicino a sua figlia Emily.\nStanley Norris.\nStanley \u00e8 un uomo d'affari privo di scrupoli, che ha sacrificato gli affetti per costruire la sua azienda. Dopo aver abbandonato sua moglie Barbara e i loro tre figli Holly, Ken e Andy, Stanley ha avuto svariate avventure sessuali. Nel 1969, pur essendo sposato con Kit Vested, mette incinta la sua segretaria Margie Wexler, ma la relazione viene scoperta dal marito della donna, Peter, che le impone di lasciare il lavoro. Margie perde il bambino in un incidente e si licenzia ma non riesce a separarsi da Stanley e cos\u00ec, stremata dalla vergogna, si uccide.\nNel 1970 Holly ritrova il padre, desiderosa di conoscerlo e di avere un contatto con lui; Stanley la riempie di regali costosi e le fa conoscere l'alta societ\u00e0, ma paga Roger Thorpe per corteggiarla. Barbara disapprova la scelta di Holly, ma la ragazza non le presta fede.\nNel frattempo Stanley fa una corte serrata alla giovanissima Leslie Jackson Bauer, che nonostante i consigli di suo padre Stephen e dell'ex marito Ed Bauer decide di accettare la sua proposta di matrimonio. Tuttavia, dopo le nozze Leslie scopre che Stanley \u00e8 un donnaiolo e un marito poco presente: l'uomo la tradisce con Leona, la governante di suo figlio Freddie e con la figlia della donna, Deborah. Delusa dal comportamento di suo marito, Leslie decide di separarsi da lui.\nOltre ai problemi coniugali, Stanley deve vedersela con una lunga serie di complotti contro di lui: David Vested, il fratello della sua ex-moglie Kit, tenta di demolire la sua societ\u00e0 per fortificare la propria; Charles Eiler, un suo vecchio socio, trama contro di lui dopo aver scoperto che \u00e8 stato a letto con sua moglie Betty; Linell Conway, la sua segretaria, gli giura vendetta dopo essere stata rifiutata e umiliata.\nLa sera del 18 settembre del 1971 Stanley viene ritrovato morto da Leslie, che viene arrestata con l'accusa di omicidio. In tribunale per\u00f2, mentre Leslie sta per essere condannata, Marion, la madre di Linell, confessa di aver ucciso lei Stanley per vendicarsi del dolore che aveva causato a sua figlia. Subito dopo la rivelazione, Marion ha un attacco di cuore e cade a terra morta.\nMeredith Reade.\nMeredith Reade Bauer, sorella del giornalista Fletcher Reade, Meredith viene assunta come chirurgo all'Ospedale dei Cedri di Springfield e raggiunge cos\u00ec suo fratello. La dottoressa si avvicina immediatamente al collega Rick Bauer e i due intraprendono una relazione, che attraversa un periodo difficile quando i due medici devono curare Johnny Bauer, cugino di Rick. Il giovane infatti \u00e8 ammalato di cancro e mentre Meredith intende sottoporlo a cure tradizionali, Rick preferisce un approccio olistico. Meredith presenta un esposto al consiglio dell'ospedale ma Maeve Stoddard, fidanzata di Fletcher, scopre un suo grosso segreto: ha praticato l'eutanasia alla madre malata di tumore. Maeve minaccia Meredith di rivelare l'accaduto in pubblico se non lascer\u00e0 cadere le accuse contro Rick e cos\u00ec la donna \u00e8 costretta a sottostare al ricatto.\nMeredith e Rick si riconciliano ma si lasciano nuovamente quando lui decide di divenire un medico di base piuttosto che un chirurgo. Dopo un brutto litigio Meredith finisce a letto con Phillip Spaulding, il migliore amico di Rick, ma i due si accorgono di aver commesso un errore e decidono di mantenere la cosa segreta. Qualche tempo dopo Meredith e Rick si rimettono insieme e programmano il loro matrimonio, ma la ragazza scopre di essere incinta di Phillip e lo rivela solo a Blake Lindsey, innamorata dello stesso Phillip. Meredith sposa ugualmente Rick e alcune ore dopo le nozze gli rivela di essere incinta di un altro uomo, seppur non rivelandogli il suo nome. Rick acconsente a crescere il bambino per amore di Meredith, ma nell'aprile 1989 la gravidanza viene compromessa e Rick si trova a dover scegliere fra la vita di sua moglie e quella del bambino. Il dottor Bauer allora si rivolge all'amico Phillip per ricevere un consiglio e lui, pur intuendo di essere il padre del bambino, gli dice di salvare Meredith. In seguito Rick scopre che Phillip era il padre del bambino e cos\u00ec si infuria con lui e Meredith, ma in seguito decide di perdonarli. Meredith per\u00f2, dopo aver appreso di non poter pi\u00f9 avere figli e sapendo quanto Rick li desideri, gli scrive una lettera in cui gli chiede il divorzio e poi abbandona Springfield per sempre.\nMaureen Reardon Bauer.\nMaureen Reardon Bauer, figlia maggiore dei Reardon, Maureen arriva a Springfield nel 1982, reduce da un complicato divorzio. Assunta dal dr. Ed Bauer come segretaria, comincia ad innamorarsi di lui e pian piano i due avviano una relazione, che sfocer\u00e0 nel matrimonio nel febbraio del 1983. Successivamente Maureen scopre di aspettare un bambino, ma la gravidanza termina con un aborto spontaneo.\nIn seguito Maureen si occupa dello strano comportamento del fratello Tony e durante le indagini ritrova suo fratello Jim, divenuto medico all'Ospedale dei Cedri. Maureen mantiene il segreto sull'identit\u00e0 del fratello, che nel frattempo diagnostica a Tony un tumore al cervello, dal quale per\u00f2 riesce a salvarsi. Dopo alcuni equivoci con Ed, che sospetta che la moglie abbia una relazione con Jim, la coppia sembra trascorrere un periodo sereno.\nQualche tempo dopo tuttavia, Ed e Maureen partono per Beirut seguendo Claire Ramsey e Fletcher Reade. A causa di un malinteso, Fletcher e Maureen vengono dati per morti in un'esplosione e a causa del dolore, Ed e Claire finiscono a letto insieme. Il giorno seguente per\u00f2 Fletcher e Maureen tornano sani e salvi e Claire scopre di essere rimasta incinta. Dato che Fletcher si era sottoposto ad una vasectomia, Ed capisce di essere lui il padre del bambino che Claire ha in grembo. Alcuni mesi dopo Claire partorisce la piccola Michelle, ma si dimostra un genitore poco responsabile, lasciando da sola la bimba o anteponendole la sua carriera. Ed e Maureen lottano contro di lei per la custodia e alla fine la ottengono quando Claire si arrende e lascia la citt\u00e0.\nDopo la scoperta di non poter concepire figli, Maureen decide di tornare a lavorare, accettando un posto come assistente di Vanessa Chamberlain. Circa due anni dopo, Maureen trova una lettera dell'amica Lillian Raines, dalla quale apprende il tradimento del marito. Delusa dall'infedelt\u00e0 di Ed, Maureen si rifugia nello chalet di famiglia e poco dopo viene raggiunta da suo marito, che vuole un chiarimento. I due litigano furiosamente e Maureen abbandona lo chalet, ma viene coinvolta in un incidente stradale e muore.\nQuattro anni dopo, nel 1997, Michelle immagina un dialogo con la madre in cui parla con lei dei suoi problemi sentimentali. Nel 2004, quando Michelle soffre temporaneamente di amnesia, il suo primo ricordo \u00e8 proprio Maureen, la donna che l'ha cresciuta e amata come una vera figlia. L'anno seguente, mentre Michelle \u00e8 in coma, Maureen le appare in sogno incitandola a riprendersi.\nReva Shayne.\nReva Shayne \u00e8 uno dei personaggi principali. Da sempre legata a Joshua Lewis (interpretato da Robert Newman), Reva ha vissuto con lui un rapporto altalenante, arrivando pi\u00f9 volte, nel corso di circa vent'anni, al matrimonio, ma altrettante al divorzio. Nel corso del tempo ha avuto storie importanti con altri componenti della famiglia Lewis tornando poi sempre a Joshua. Da lui ha avuto due figli, Marah e Shayne mentre un figlio maggiore lo ebbe in giovanissima et\u00e0 da Billy, fratello di Josh.\nReva \u00e8 stata protagonista di diverse morti apparenti. La prima risale agli inizi degli anni '90, quando la donna tent\u00f2 il suicidio gettandosi con l'auto da un ponte sulle Florida Keys; fu ritrovata nel 1995 da Alan Spaulding in una comunit\u00e0 Amish priva di memoria e riportata a Springfield dove recuper\u00f2 poi la memoria scoprendo che nel frattempo Josh si era risposato con Annie Dutton, un'infermiera psicolabile e farmacodipendente. All'inizio per non traumatizzare i suoi figli e turbare la ritrovata felicit\u00e0 di suo marito decide di rimanere nascosta e andarsene definitivamente ma Josh la scopre. Quando scopre l'instabilit\u00e0 mentale della nuova moglie del suo amato decide di sposarsi per breve tempo con Buzz Cooper per ottenere la custodia dei bambini che a fatica riescono a dimostrarle affetto. Dopo una serie di peripezie in cui Annie finge una gravidanza e simula un omicidio colposo con aborto a seguito di cui viene incolpata appunto Reva, quest'ultima si riavvicina di nuovo a Josh e muove delle accuse verso Annie per una serie di reati ma quest'ultima evade dal carcere e la rapisce dirottandola su un aereo in volo sull'oceano. Sconvolto dalla perdita e plagiato da un medico senza scrupoli, il dottor Michael Burke, Josh fu convinto ad acconsentire alla clonazione di Reva in modo da non traumatizzare i figli con la perdita della loro madre. Al clone (che raggiunge l'et\u00e0 adulta nell'arco di poche settimane grazie a un farmaco per l'accrescimento rapido) viene fatta rivivere interamente la vita di Reva e fattole prendere appunto il suo posto. Al suo ritorno, Reva, che si \u00e8 salvata su un'isola deserta, affronta il proprio clone che decide di suicidarsi dopo essersi dovuta spacciare per un breve periodo per una cugina lontana di Reva dal nome evocativo Dolly. Tornata nuovamente con Josh, e dopo aver mandato in una clinica psichiatrica Annie che nel frattempo si era rifatta viva sotto un'altra identit\u00e0, Reva comp\u00ec delle ricerche per recuperare la memoria di quegli anni in cui \u00e8 stata creduta morta, scoprendo che dopo l'incidente era finita sulla fantomatica isola di San Cristobel dove aveva sposato Richard Winslow, il principe regnante del piccolo stato, dal quale aveva avuto un figlio di nome Jonathan. La vicenda mina la serenit\u00e0 con Josh e lui sposa Olivia Spencer conosciuta a San Cristobel mentre lei dopo una breve relazione con un medico cerca in tutti i modi di riconquistarlo riuscendo finalmente a risposarlo nel 2002.\nNegli anni successivi, Reva ha iniziato la conduzione di uno show in tv, ha sviluppato doti di preveggenza e visioni dal passato. Tra gli altri mariti di Reva spicca il fratello maggiore di Josh, Billy Lewis, dal quale ha avuto un figlio di nome Dylan e il loro anziano padre H.B.. \u00c8 anche nonna di Susan Lemay (nata Daisy Lewis), figlia di Dylan, e Sarah Randall, figlia di Jonathan.\nNel 2012 \u00e8 uscito negli Stati Uniti un cofanetto di DVD intitolato \"The Reva Shayne Collection\", che riassume le vicende del personaggio\nAlan-Michael Spaulding.\nDopo aver lasciato Springfeld da bambino, vi fa ritorno a sorpresa atterrando col paracadute nel giardino dello Zio Ed nel corso del tradizionale barbecue dei Bauer del 4 luglio del 1987; i primi tempi lo vedono fare la bella vita a Springfield forte dell'essere il rampollo della pi\u00f9 ricca famiglia della citt\u00e0 e girare intorno a due donne Harley Cooper e Dinah Marler. Alla fine sposer\u00e0 Harley che mira solo alla posizione ed ai soldi che il marito pu\u00f2 darle; ma a complicare le cose arriver\u00e0 l'ex di Harley, Dylan Lewis, dal quale Harley aveva avuto a soli 18 anni una figlia data in adozione ai Lemay; pur di non perdere la moglie Alan-Michael arriver\u00e0 a rapire la bambina insieme alla moglie, ma alla fine pentito riporter\u00e0 la bambina ai genitori adottivi.\nTerminato il matrimonio con Harley, nel 1990 Alan-Michael inizia una relazione con Blake Thorpe, moglie di suo fratello Phillip, in crisi col marito dopo il ritorno a Sprinfield di Beth, grande amore di Phillip. Ottenuto il divorzio da Phillip, Blake sposa Alan-Michael, ma anche questo matrimonio naufraga ben presto perch\u00e9 Blake mira solo a conquistare insieme al padre, il perfido Roger Thorpe, potere all'interno dell'impresa di famiglia\nDopo il divorzio da Blake, Alan-Michael perde la testa per Eleni, la fidanzata di Frank Cooper e per separare i due paga una prostituta per farsi trovare da Eleni a letto con Frank; una volta separati i due convince Eleni a sposarlo per ottenere la cittadinanza americana e non dover tornare in Grecia; ma Mousette la prostituta che aveva pagato, lo ricatta e alla fine Alan-Michael decide di farla fuori facendo mettere una bomba nell'auto; nell'attentato resta per\u00f2 coinvolto il detective A.C. Mallet, fidanzato di Harley, che finisce temporaneamente su una sedia a rotelle. Alan-Michael riuscir\u00e0 ad evitare di finire in galera per l'accaduto, ma perder\u00e0 Eleni che scoperta la verit\u00e0 torner\u00e0 con Frank.\nAi problemi sentimentali si aggiungono quelli sul lavoro alla Spaulding dove con Phillip trasferitosi in Arizona e la fine del matrimonio tra Roger e sua Zia Alexandra, Alan-Michael sperava di essere nominato nuovo presidente, ruolo invece andato a Vanessa Chamberlain; stanco di essere considerato non all'altezza di guidare l'impresa di famiglia decide di mollare tutto, lasciando pure Villa Spaulding e trasferendosi in un appartamentento che divider\u00e0 con la giovane Lucy Cooper, tra i due potrebbe nascere qualcosa, ma Alan-Michael scottatto dalle precedenti vicende sentimentali decide di fare un passo indietro.\nTerminata la coabitazione con Lucy, Alan-Michael rimane vittima involontaria di un'esplosione,a soccorrerlo \u00e8 suo padre Alan che uscito in anticipo di galera per buona condotta, sta preparando insieme a Roger Thorpe il suo ritorno in grande stile alla Spaulding; grazie a Roger, Alan-Michael viene affidato alle cure delle giovane dottoressa Tangie Hill che gli salva la vita; ritrovata l'alleanza col padre, una volta che Alan ha ottenuto la nomina a nuovo amministratore delegato della Spaulding, Alan-Michael realizza il sogno di una vita diventare il presidente dell'impresa di famiglia. Contemporaneamente Alan-Michael si lega sentimentalmente a Tangie, ma Alan, anche lui innamorato della ragazza finir\u00e0 col farli separare.\nNella vita di Alan-Michael torna per\u00f2 a sorpresa Lucy, assunta dal ragazzo come nuova segretaria; che per\u00f2 si lega sentimentalmente a Brent Lawrence un giovane stagista della Spaulding, ma quest'ultimo si rivela uno psicopatico e abusa sessualmente della ragazza e sar\u00e0 proprio Alan-Michael a salvarla dalle sue grinfie. Brent per\u00f2 prima finge la sua morte con l'aiuto della sorella, poi travestiosi da donna, si fa assumere sotto la falsa identit\u00e0 di Marion alla Spaulding rapendo Lucy e Alan-Michael. Per fortuna l'intervento della polizia riuscir\u00e0 a liberare entrambi ed assicurare Brent alla giustizia.\nLiberi di vivere la loro storia Lucy e Alan-Michael convolano a giuste nozze e durante la cerimonia fa il suo ritorno a sorpresa Phillip che ha scoperto che anni prima a pagare l'uomo che tent\u00f2 d'incastrarlo per omicidio era un membro della sua famiglia; il cui unico indizio \u00e8 la lettera indirizzata da A. Spaulding. Phillip sospetta che quell'A. Spaulding sia proprio il fratello e i rapporti tra i due s'incrinano, come se non bastasse Alan Michael scopre che dietro alla misteriosa impresa che vuole distruggere il padre di Lucy, c'\u00e8 Alan per vendicarsi del matrimonio tra Buzz e Reva; ma Alan \u00e8 anche il vero A. Spaulding che aveva incastrato Phillip e la confessione di quest'ultimo riuscir\u00e0 almeno a riappacificare i due fratelli\nStanco delle continue lotte in seno alla sua famiglia, Alan-Michael decide di lasciare insieme a Lucy Springfield e trasferirsi in Grecia.\nAlan-Michael torna a Springfield dopo diversi anni di assenza, dopo il divorzio da Lucy, all'inizio sembra schierato con Harley e il fratellastro Gus Aitoro contro il padre Alan, ricoverato in un istituto psichiatrico dopo il presunto omicidio di Phillip, ma in realt\u00e0 \u00e8 in combutta col padre per riprendere il controllo delle imprese di famiglia, ma frequentando la giovane poliziotta Marina Cooper il suo piano rischia di essere scoperto.\nRita Stapleton.\nRita Stapleton: nata e cresciuta nella Virginia Occidentale, Rita si trasferisce a Springfield nel 1975 e va a lavorare come infermiera all'Ospedale dei Cedri. Sin dall'inizio comincia ad uscire con il dottor Ed Bauer e i due intraprendono una relazione. Qualche tempo dopo per\u00f2 Rita deve affrontare un processo per l'omicidio di un petroliere texano, Cyrus Granger, a cui lei faceva da infermiera personale. Per discolparsi dall'accusa, Rita si vede costretta a rivelare che al momento dell'omicidio lei era a letto con Roger Thorpe (anche lui all'epoca dei fatti lavorava alle dipendenze di Granger). Questa rivelazione colpisce duramente Ed, che ha un rapporto estremamente negativo con Roger, il quale ha messo incinta la sua ex-moglie Holly mentre i due erano ancora sposati.\nEd lascia Rita, ma poco dopo si riavvicina a lei in un periodo in cui \u00e8 vittima di un maniaco che la perseguita. Questo stalker si rivela essere Georgine, la nuora di Cyrus Granger. La donna rivela di aver assassinato lei il suocero per impedirgli di includere Rita nel testamento e inoltre ce l'ha con Rita anche perch\u00e9 la ritiene indirettamente responsabile della morte di suo marito, il quale ha avuto un infarto dopo che Georgine lo ha accusato di avere una relazione con l'infermiera. La donna viene arrestata mentre tiene in ostaggio Rita e sua sorella Eve e cos\u00ec Rita si ricongiunge a Ed.\nPoco prima del matrimonio con Ed, Rita viene violentata in casa da Roger Thorpe, ma decide di non parlare a nessuno dello stupro subito. Rita e Ed si sposano ma qualche mese dopo anche Holly viene stuprata da Roger (che nel frattempo ha sposato). La ribellione di Holly alla violenza subita dal marito spinge Rita a raccontare a Ed di essere stata stuprata anche lei. Holly intanto si vendica di Roger sparandogli e viene incriminata per il suo omicidio. Ed e Rita vengono nominati tutori della bambina di Holly, Christina, e Rita \u00e8 costretta a lasciare il lavoro per occuparsi a tempo pieno della piccola.\nLa frustrazione spinge Rita fra le braccia di un suo ex, il dottor Greg Fairbanks, che nel frattempo a sua insaputa sta corteggiando anche Eve. Quando Rita scopre di essere incinta si trova a non conoscere con certezza la paternit\u00e0 del bambino, tuttavia la madre Viola la convince a non abortire. Verso la fine della gravidanza Rita riconosce in un uomo travestito da clown Roger Thorpe e capisce che l'uomo si \u00e8 solo finto morto. Roger cerca di sequestrare Christina, ma Rita riesce a sventare il rapimento e viene inseguita da Roger, che la porta in un casolare abbandonato. Rita entra in travaglio, ma la caduta accidentale di una lampada a cherosene provoca un incendio. La donna riesce ad essere liberata da Ed e Mike ma l'inalazione del fumo la porta a perdere il bambino. Dopo l'avvenuto Rita va via da Springfield per alcuni mesi.\nAl suo ritorno il matrimonio con Ed continua ad essere compromesso e la donna intraprende una relazione con Alan Spaulding, il marito di sua nipote Hope. La relazione viene resa pubblica e Rita scappa da Springfield rifugiandosi a San Francisco. Al momento della sua partenza alcuni indizi suggeriscono che Rita potrebbe essere incinta, ma non viene reso noto se il padre sia Ed o Alan. Entrambi gli uomini comunque cercano di rintracciare Rita, ma la donna \u00e8 irreperibile e anche Eve e Viola hanno perso i contatti con lei. Alla fine Ed ottiene il divorzio per abbandono e di Rita non si hanno pi\u00f9 notizie.\nMaeve Stoddard.\nMaeve Stoddard Reade (precedentemente Sampson): discendente da una famiglia molto ricca, \u00e8 la proprietaria dello Springfield Journal. Per iniziativa di Sally Gleason, che non vede di buon occhio la relazione fra suo figlio Kyle e Reva Shayne, Maeve seduce il giovane, con cui ha avuto una storia qualche tempo prima. Inizialmente Maeve \u00e8 restia a riavvicinarsi a Kyle ed ha una storia con il dottor Louie Darnell, ma alla fine i due si ritrovano a letto insieme e lei resta incinta.\nKyle si trova costretto a sposarla, ma essendo innamorato di Reva, tradisce la moglie con lei. Maeve allora fugge di casa e torna qualche mese dopo, affermando di aver perso il bambino e concedendo quindi il divorzio a Kyle. Nel frattempo Louie si occupa di un neonato, Ben, che dice essere suo cugino orfano. Maeve quindi afferma di voler adottare il bambino, ma Kyle e Reva vogliono fare altrettanto. Alla fine, durante il matrimonio di Kyle e Reva, Maeve \u00e8 obbligata a rivelare la verit\u00e0: Ben \u00e8 il bambino che ha avuto da Kyle. L'uomo allora parte lasciando suo figlio sotto la custodia di Maeve.\nNel 1987, dopo un breve fidanzamento, Fletcher Reade propone a Maeve di sposarlo, ma lei non si sente pronta ad affrontare un altro matrimonio cos\u00ec presto. Nel frattempo scopre il segreto di sua cognata Meredith: la ragazza ha praticato l'eutanasia alla madre sofferente di tumore. Maeve si serve dell'informazione per ricattare Meredith, in modo da farla desistere dall'accusare Rick Bauer di negligenza professionale. In seguito alla vicenda Fletcher la perdona e i due si sposano; con il matrimonio Fletcher diviene proprietario della met\u00e0 dello Springfield Journal e inoltre adotta Ben. Poco dopo le nozze per\u00f2 Maeve rimane tragicamente uccisa in un incidente aereo e sua madre Julia affronta una battaglia legale contro Fletcher per ottenere l'affido di Ben. Alla fine per\u00f2 Fletcher vince dopo aver trovato il testamento di Maeve, in cui la donna lo nomina tutore del bambino.\nSally Gleason.\nSally appare per la prima volta nel 1983, quando Joshua Lewis si reca a Cross Creek per cercare suo padre H.B., scomparso misteriosamente. Sally non sa dove si trovi, ma partecipa alle ricerche. In seguito si scopre che la donna \u00e8 stata a lungo l'amante di H.B. e inoltre \u00e8 la madre di Kyle Sampson; i due sono diametralmente opposti, poich\u00e9 Kyle ha modi gentili e raffinati, mentre Sally \u00e8 rude e volgare e per un certo periodo ha lavorato come prostituta. Quando H.B. nota l'astio che Kyle prova nei confronti dei Lewis, gli dice con la complicit\u00e0 di Sally che \u00e8 suo figlio biologico, ma in realt\u00e0 non \u00e8 cos\u00ec. Successivamente Sally scopre che Kyle e Reva Shayne si stanno frequentando e spinta dall'odio verso la donna, invita in citt\u00e0 una vecchia fiamma di suo figlio, Maeve Stoddard. La ragazza inizialmente si rifiuta di prendere parte al piano di Sally e di sedurre Kyle, ma alla fine resta incinta del ragazzo dopo una notte d'amore. Nel frattempo Reva scopre che Sally \u00e8 la madre biologica di Billy Lewis e la donna \u00e8 costretta a rivelare a tutti la verit\u00e0. Inoltre racconta a Kyle che H.B. non \u00e8 il suo vero padre; all'inizio non gli dice il nome dell'uomo con cui l'ha concepito, ma poi la verit\u00e0 viene fuori: Kyle \u00e8 nato da una relazione fra Sally e il Cardinale John Malone, quando la donna si prostituiva. Intanto Maeve lascia la citt\u00e0 e al suo ritorno dice di aver perso il bambino che aveva in grembo. In realt\u00e0, durante le nozze di Kyle e Reva viene fuori che il piccolo Ben \u00e8 nato e Maeve lo ha tenuto nascosto a suo padre. Reva quindi lascia Kyle e lui abbandona Springfield insieme alla madre. Mesi dopo Reva scopre che Kyle e la sua nuova moglie sono stati coinvolti in un incidente in cui lei \u00e8 morta e lui \u00e8 finito in coma. Sally affronta Reva in una battaglia legale per la custodia della figlia Marah, che per\u00f2 si scopre essere figlia di Joshua e non di Kyle. Sally allora, tormentata da scrupoli di coscienza, decide di dirlo a Joshua, ma prima di poterlo fare viene colpita da un attacco di cuore e muore il 31 ottobre del 1987.\nOlivia Spencer.\nEntra in scena come promessa sposa di Richard, ma la ricomparsa di Reva a San Cristobel far\u00e0 saltare i suoi piani; trasferitasi a Springfield, si \u00e8 sposata con Alan, anche se era innamorata di Phillip, con il quale ha iniziato una relazione adulterina che \u00e8 sfociata in giuste nozze e nella nascita di una bambina, Emma. Attualmente Olivia e Phillip hanno divorziato.\nIndia von Halkein.\nIndia, figlia del barone Leo von Halkein di Andorra, giunge a Springfield in seguito al divorzio di suo padre da Alexandra Spaulding. Nonostante questo matrimonio fosse solo un contratto (Alexandra si era sposata per ottenere un titolo nobiliare), il barone ha comunque risentito dell'abbandono della moglie e India vuole vendicarsi del trattamento subito. Arrivata in America la donna accetta un passaggio da un giovane affascinante, che presto scopre essere Phillip, il nipote di Alexandra. Dopo aver scoperto per caso che Phillip (con la complicit\u00e0 di Andy Ferris) \u00e8 il responsabile dell'incendio al pub in cui Beth Raines ha perso la vista, India decide di sfruttare la situazione a suo favore. Cos\u00ec, facendosi aiutare da Andy registra una conversazione compromettente di Phillip e lo ricatta per farsi sposare. Sfortunatamente per lei, Warren Andrews scopre dell'esistenza del nastro e lo ruba dalla sua borsetta. India capisce cos'\u00e8 successo e dopo aver sedotto Warren, trafuga il nastro e ne realizza molte copie: Phillip quindi \u00e8 obbligato a sposarla. Alexandra, venuta a conoscenza dell'esistenza del nastro, promette a Warren di fidanzarsi con lui se gli procurer\u00e0 la registrazione. India intanto decide di distruggere le copie perch\u00e9 innamorata di Phillip, ma Andy riesce a sottrarle l'originale e accetta di venderlo ad Alexandra per 5000 dollari. Phillip cerca di impossessarsene, offrendo ad Andy 500.000 dollari, ma il ragazzo lo imbroglia e scappa con il denaro. Dopo essere stato arrestato, Andy accetta l'aiuto di Alexandra, che gli consegna del denaro a patto che le dia il nastro e abbandoni Springfield. A questo punto Alexandra si serve del nastro per ricattare suo nipote, minacciando di consegnarlo alla polizia se India non lascer\u00e0 la citt\u00e0. Phillip si coalizza con la moglie e i due inscenano una gravidanza durante un party organizzato da Alexandra, ma Andy arriva alla festa per rivelare la verit\u00e0 su Phillip. Improvvisamente c'\u00e8 un black out e quando le luci si riaccendono il nastro \u00e8 sparito, Andy \u00e8 morto e Lujack (il figlio di Alexandra) \u00e8 accanto al cadavere con una pistola in mano. A questo punto India ha bisogno sempre pi\u00f9 della vicinanza di Phillip, cos\u00ec si fa preparare un potente afrodisiaco da un suo amico dottore, ma purtroppo Phillip viene intossicato dalla pozione. Beth e Floyd Parker, convinti che India sia l'assassina di Andy, cercano le prove della sua colpevolezza e trovano casualmente la boccetta dell'afrodisiaco. Dopo averla fatta analizzare, scoprono che conteneva stricnina e lo raccontano a Phillip, che cos\u00ec caccia India di casa. La donna tenta di recuperare il nastro in modo da ricattare nuovamente Phillip, ma durante le ricerche viene rapita da Floyd, che si rivela essere il vero assassino. Phillip riesce a salvare India, ma Floyd ricatta i due dicendo che li incriminer\u00e0 entrambi. India riesce a distruggere il nastro e Floyd viene arrestato. Phillip invece le annuncia di non voler divorziare da lei e la nomina presidente della Fondazione Spaulding. Alcuni mesi dopo, a causa di una crisi nel suo matrimonio, India parte per un viaggio e sul treno incontra Simon Hall. Fra i due scatta una scintilla e finiscono per avere un rapporto sessuale. India decide di ritornare a casa da Phillip, ma Simon la segue. Alexandra diviene sempre pi\u00f9 sospettosa, ma Simon la sorprende raccontandole di essere il suo fratellastro. Quando per\u00f2 Phillip scopre India e Simon in atteggiamenti intimi, chiede il divorzio. India glielo concede, credendo che Simon la sposer\u00e0, ma lui la lascia per Jessie Matthews, cugina di Beth Raines. Successivamente India scopre che suo padre \u00e8 gravemente malato e cos\u00ec sottrae del denaro alla Fondazione Spaulding per pagare le cure al barone. La segretaria di India, Peggy, si vendica di lei raccontando al giornalista Fletcher Reade dell'appropriazione indebita e cos\u00ec India si vede costretta a confessarglielo. Calla Matthews, la madre di Jessie, che aspira ad ottenere l'impiego di India, piazza un microfono e rende pubblica la confessione. Nonostante Phillip voglia mandarla in carcere, Alexandra si oppone e le offre del denaro per andarsene; il giudice per\u00f2 stabilisce di punirla con un periodo di riformatorio. Mentre si trova al riformatorio, India fa amicizia con Dorie, una bambina orfana e insieme a lei scappa rifugiandosi ad Andorra. L\u00ec incontra Alan Spaulding, il padre di Phillip, che si \u00e8 finto morto per nascondere del denaro proveniente dalla Svizzera con la complicit\u00e0 del barone von Halkein. Le condizioni di salute di Leo peggiorano e cos\u00ec India lo fa ricoverare in una struttura, non prima di aver scoperto che il patrimonio degli Halkein \u00e8 nascosto nella pietra angolare del castello. Quindi India segue Alan negli Stati Uniti e viene anche accusata di aver rapito Dorie e di averla fatta emigrare, ma le accuse vengono fatte cadere quando la bambina afferma di essere partita per Andorra di sua spontanea volont\u00e0. Alan e India tentano di guadagnare con la pietra angolare, ma questa viene rubata da un certo professor Blackburn, che tramortisce India, spara Phillip e rapisce Beth (che per alcuni anni verr\u00e0 creduta morta). Il denaro per fortuna ritorna in possesso di Alan e India, che nel frattempo ha deciso di adottare Dorie. Inoltre la bambina si scopre essere Adele, la sorella adottiva di Dinah Marler. Per poterla adottare, India necessita di un'attivit\u00e0 e cos\u00ec acquista una galleria d'arte chiamata \"Cachet\". Alan la costringe a riciclare opere d'arte rubate, ma Alexandra la scopre e la ricatta per ottenere la galleria. India cede vendendole l'attivit\u00e0 e poi, dopo aver appreso che le condizioni di salute di suo padre si sono aggravate, parte per Andorra con Dorie. Nel 1990 India ritorna e accetta di collaborare con l'ex marito che ha finto la sua morte. In questo periodo ha una relazione con Gary Swanson, ma l'uomo si rivela essere interessato solo al suo denaro e, quando viene arrestato per omicidio, India lascia Springfield e ritorna ad Andorra. Nel 1998, dopo aver perso gran parte dei suoi averi a causa di un divorzio, India ritorna a Springfield per sposare un uomo ricco. Inizialmente ha una storia con Ross Marler, ma lo lascia dopo aver capito che \u00e8 ancora innamorato della sua ex-moglie Blake; successivamente stringe il legame con Alan Spaulding, che si offre di pagare la scuola a Dorie e le d\u00e0 un lavoro per ringraziarla di aver salvato sua nipote Lizzie dalla pazza Annie Dutton. Alan nomina India ambasciatrice delle Industrie Spaulding dopo aver avuto un attacco di cuore, ma nonostante il loro rapporto sembri crescere, India esce di scena senza alcuna spiegazione. Nel 2002 India ritorna, in quanto membro del consiglio di amministrazione delle Industrie Spaulding, per votare il nuovo presidente fra Alan ed Alexandra; la baronessa si fa corrompere dall'ex-matrigna e vota per lei. In quest'occasione rivela anche che Dorie sta per sposarsi. India ritorna per una situazione analoga circa tre anni dopo: stavolta per\u00f2 si schiera contro gli Spaulding votando per Harley Cooper.\nAdam Thorpe.\nAdam \u00e8 sempre stato un oppositore delle scelte di suo figlio Roger, che poi si sono spesso rivelate sbagliate. Al contrario di Roger, suo padre \u00e8 un uomo di specchiata onest\u00e0 oltre che un gran lavoratore. Per anni ha diretto una delle filiali della compagnia di Stanley Norris finch\u00e9, alla morte dell'uomo, non si \u00e8 trasferito a Springfield per fondare una propria ditta di appalti. Arrivato in citt\u00e0, Adam viene a conoscenza della relazione sentimentale fra Roger e Holly, la figlia di Stanley. Inizialmente non approva il comportamento del figlio, credendo che prima o poi spezzer\u00e0 il cuore alla ragazza, ma in seguito si convince che il ragazzo vuole mettere la testa a posto. Poco tempo dopo tuttavia Holly vede Roger uscire da casa della bella Janet Mason e sentendosi tradita, lo lascia. Adam si infuria con suo figlio e lo licenzia dalla sua azienda, costringendolo ad abbandonare la citt\u00e0. Nel 1973 Adam si innamora ricambiato di Barbara Norris, ex moglie di Stanley e madre di Holly. I figli della donna all'inizio non approvano la relazione perch\u00e9 credono che Adam sia come Roger, ma alla fine lui li convince della sua onest\u00e0 e sposa Barbara. Roger intanto torna in citt\u00e0 e viene perdonato ed ospitato a casa del padre contro il parere di Barbara, che non lo ha mai visto di buon occhio. Nel 1974 per questioni di affari Adam deve analizzare la situazione dell'Ospedale dei Cedri, da poco rimasto senza capo del personale dopo il licenziamento del dottor Werner. Il posto di Werner \u00e8 occupato temporaneamente dal suo migliore amico, Ed Bauer, che viene nominato definitivamente in base al parere critico di Adam. Ci\u00f2 comporta profondi sensi di colpa in Ed, che si sente quasi un usurpatore. Adam invece viene nominato presidente del consiglio di amministrazione dell'ospedale e diviene un amico intimo di Ed. Il medico poi sposa Holly a Las Vegas, con grande stupore della famiglia Norris. Intanto Roger si fidanza con la graziosa infermiera Peggy Scott, ma \u00e8 sommerso dai debiti, che vengono pagati da Adam e Mike Bauer, il fratello di Ed. Nel 1976 Roger e Peggy si sposano, ma Barbara si rifiuta di partecipare alla cerimonia e ci\u00f2 manda Adam su tutte le furie. Alla fine Barbara si vede costretta a rivelare al marito che Christina Blake, la bambina che Holly ha appena partorito, non \u00e8 figlia di Ed, ma di Roger. Adam quindi affronta il figlio e si rifiuta di perdonarlo finch\u00e9 Peggy non far\u00e0 altrettanto. La ragazza decide di dare un'altra possibilit\u00e0 a suo marito e quindi anche Adam perdona Roger. Barbara dal canto suo si rifiuta di seguire l'esempio del marito, imputando a Roger il fallimento del matrimonio di Ed e Holly. Il rapporto fra Adam e Barbara si incrina ma i due riescono a recuperarlo parzialmente. Nel 1977 l'infermiera Rita Stapleton viene messa sotto processo per l'omicidio del ricchissimo Cyrus Granger. Roger si confida con il padre, raccontandogli che durante il delitto Rita era a letto con lui e quindi non poteva essere l'assassina. L'uomo allora sprona il figlio a testimoniare in tribunale e questi segue il consiglio, facendo assolvere Rita, che viene riassunta in ospedale da Adam. Barbara manifesta la sua disapprovazione e suo marito la accusa di bigottismo, chiedendole il divorzio. Nel frattempo anche Peggy lascia Roger dopo il tradimento. Rimasto da solo, Adam accetta un lavoro come direttore generale delle Industrie Spaulding, ma si licenzia dopo aver toccato con mano i comportamenti illeciti del suo capo Alan Spaulding. Nel 1979 Roger sposa Holly, ma l'uomo diviene estremamente violento, arrivando perfino a stuprare la moglie. Inizialmente Adam si rifiuta di crederci, ma si vede obbligato a cambiare idea quando la sua amica psicologa Sara McIntyre lo mette di fronte alla realt\u00e0. Roger finisce in carcere, ma esce su cauzione e viene sparato da Holly. Operato d'urgenza, decide di fingersi morto con l'aiuto di Alan Spaulding e cos\u00ec Holly viene arrestata. Successivamente causa un aborto a Rita Stapleton (incinta di Ed) e rapisce Holly. La donna viene salvata appena in tempo da Mike ed Ed, che fa cadere Roger da una rupe. La morte di suo figlio rende Adam molto vulnerabile, ma l'uomo ritrova l'amore con Sara. I due, dopo aver risolto alcuni problemi con il figlio di lei, si sposano nel 1981. Nel 1983 Sara accetta un lavoro in Oregon e cos\u00ec lei e Adam lasciano Springfield. Nel 1989 Chelsea Reardon si reca a casa di Adam a New York per parlargli della possibilit\u00e0 che Roger sia ancora vivo. Adam, ormai anziano e divorziato da Sara, esclude che ci\u00f2 possa essere vero e afferma di credere che suo figlio sia morto. Nel 1994, in occasione delle nozze di Blake e Ross Marler, Holly invita Adam per fare una sorpresa alla ragazza. Si scopre cos\u00ec che Adam \u00e8 stato informato del fatto che Roger non \u00e8 morto, ma in tutti questi anni si \u00e8 sempre rifiutato di parlargli. Prima della partenza di suo padre, Roger riesce finalmente a parlare con lui, assicurandogli di essere cambiato. Adam gli risponde amareggiato di non credergli, ma gli raccomanda di non far soffrire Holly con il suo egoismo. In realt\u00e0 la previsione di Adam si riveler\u00e0 esatta e Roger spezzer\u00e0 di nuovo il cuore a Holly."}
{"id": "8005257", "revid": "1885104", "url": "https://it.wikipedia.org/wiki?curid=8005257", "title": "MTV Animation", "text": "MTV Animation \u00e8 il dipartimento d'animazione della rete televisiva MTV.\nStoria.\nIl dipartimento d'animazione di MTV \u00e8 stato fondato alla fine degli anni '80, quando furono realizzati alcuni cortometraggi animati trasmessi sulla rete. Mentre il dipartimento di MTV \u00e8 spesso raggruppato con quello di Nickelodeon, le due entit\u00e0 sono completamente separate. La maggior parte delle serie animate di MTV sono note per il loro umorismo oscuro, battute sessuali, violenza grafica, riferimenti alla cultura pop e irriverenza.\nIn un'intervista presente nel DVD del lungometraggio \"Beavis &amp; Butt-Head alla conquista dell'America\", il creatore Mike Judge ha descritto la MTV Animation come molto ad hoc: Beavis and Butt-Head non avevano un direttore artistico fino a quando il film non \u00e8 stato realizzato, quindi fino al film non furono mai considerate tavolozze di colori proveniente da una scena all'altra. Nella stessa intervista, la direttrice artistica Yvette Kaplan ha affermato: \"tutto si stava sovrapponendo... non abbiamo mai avuto il lusso di vedere una parte [dell'episodio] finita\" prima che un altro episodio fosse finito. Molte produzioni animate di MTV non sopravvivono oltre una sola stagione e in alcuni casi vengono cancellate prima del completamento. Le produzioni tra cui \"Undergrads\", \"Downtown\" e \"Clone High\" sono state molto acclamate, ma nessuna di esse \u00e8 stata rinnovata oltre la prima stagione, solitamente a causa della mancanza di pubblico o pubblicit\u00e0. Nel 2001, il dipartimento d'animazione \u00e8 stato chiuso, con la produzione delle serie animate ora esternalizzate in diversi altri studi. Durante gli anni 2000, MTV avrebbe gradualmente abbandonato la produzione di animazione originale a favore di serie importate, proponendo solitamente repliche di serie televisive provenienti da Comedy Central e Nickelodeon.\nNel 2011, MTV \u00e8 tornato a produrre animazione per adulti. La sua prima produzione \u00e8 stata il rilancio di \"Beavis and Butt-head\", presentato in anteprima a ottobre 2011 e rapidamente seguito da \"Good Vibes\", iniziato pi\u00f9 tardi nello stesso mese. Nel novembre del 2011, MTV ha rivelato la progettazione di una terza serie animata chiamata \"Worst Friends Forever\" di Thomas Middleditch, che Mike Judge avrebbe prodotto, incentrata su tre ragazze adolescenti che girano nella periferia della popolarit\u00e0 e devono fare i conti con cattivit\u00e0 e le cotte; la serie ricevette un episodio pilota e furono rilasciati i concept art dei personaggi. Tuttavia, \"Good Vibes\" \u00e8 stato cancellato a febbraio 2012 a causa di bassi voti, nello stesso giorno in cui \u00e8 uscito il DVD, \"Beavis and Butt-head\" \u00e8 stato cancellato nel dicembre 2011 e \"Worst Friends Forever\" non \u00e8 stato mai mandato in onda. In un'intervista del settembre 2012, Middleditch ha detto che \"Worst Friends\" era \"a tutti gli effetti fatto\" e \"non pi\u00f9 nelle mie mani\". Nel gennaio 2014, Mike Judge ha affermato che potrebbe lanciare \"Beavis and Butt-head\" su un'altra rete."}
{"id": "8005259", "revid": "1712526", "url": "https://it.wikipedia.org/wiki?curid=8005259", "title": "Santa Teresa all'Esquilino", "text": ""}
{"id": "8005261", "revid": "1712526", "url": "https://it.wikipedia.org/wiki?curid=8005261", "title": "Convento di Santa Teresa", "text": ""}
{"id": "8005269", "revid": "1345932", "url": "https://it.wikipedia.org/wiki?curid=8005269", "title": "Oralloy", "text": ""}
{"id": "8005320", "revid": "2110845", "url": "https://it.wikipedia.org/wiki?curid=8005320", "title": "Gianluigi Gonano", "text": "Biografia.\nNato a Zara, vive a Milano dal 1948 dove diviene giornalista professionista nel 1965 lavorando nella redazione del quotidiano \"La Notte\". Per un breve periodo vive a Parigi dove lavora come traduttore di racconti e romanzi di fantascienza per la rivista \"Gamma\". Ritorna a Milano nel 1968 dove riprende l'attivit\u00e0 giornalistica per la Rusconi; contemporaneamente esordisce come sceneggiatore di fumetti sul settimanale \"Il Giornalino\", pubblicando la serie del Commissario Spada dal 1970 al 1982 e quella di \"Oceano\" (1972). Negli anni ottanta, conclusa la serie del commissario Spada, riprende a tempo pieno l'attivit\u00e0 di giornalista fino a quando, nel 1994 scrive alcune sceneggiature per le serie Dylan Dog e Nick Raider edite dalla Sergio Bonelli Editore."}
{"id": "8005321", "revid": "1005847", "url": "https://it.wikipedia.org/wiki?curid=8005321", "title": "Elezioni presidenziali in Kazakistan del 2019", "text": "Le elezioni presidenziali in Kazakistan del 2019 si sono tenute il 9 giugno.\nLe consultazioni sono state indette in seguito alle dimissioni del presidente in carica Nursultan Nazarbaev, il cui mandato si sarebbe concluso nel 2020.\nLe elezioni, cui hanno partecipato sette candidati, hanno visto la vittoria di Qasym-Jomart Toqaev, che, in qualit\u00e0 di presidente della Camera Alta, aveva assunto l'incarico di presidente \"ad interim\" dopo le dimissioni di Nazarbaev, avvenute il 19 marzo. \nSecondo l'OSCE, nel processo elettorale si sarebbero verificate diverse irregolarit\u00e0."}
{"id": "8005322", "revid": "830939", "url": "https://it.wikipedia.org/wiki?curid=8005322", "title": "Ott Aardam", "text": "Biografia.\nNato nel piccolo borgo di Orissaare nell'isola di Saaremaa, nel '95 conclude il Gymnasium locale, e tre anni pi\u00f9 tardi quello di Saaremaa.\nTrasferitosi a Tallinn per frequentare l'Accademia Estone di Musica e Teatro Drammatico, nel 2002 si diploma sotto la direzione del maestro di recitazione e attore Elmo N\u00fcganen. Nello stesso corso di studi erano Priit V\u00f5igemast, Karin Rask, Maria Soomets, Hele K\u00f5re, Mart Toome, Evelin V\u00f5igemast, Elisabet Reinsalu e Argo Aadli.\nNel 2002 debutta come attore nel film \"Nimed marmortahvlil\" di Elmo N\u00fcganen, film sulla Guerra d'indipendenza estone combattuta dal 1918 al 1920, e basato sul romanzo omonimo di Albert Kivikas del 1936. Nello stesso anno entra per sei anni come attore al teatro Ugala di Viljandi, del quale diviene direttore creativo ad aprile del 2014.\nCompare nella commedia estone-finlandese \"Kinnunen\" (2007), in \"Supilinna Salaselts\" (film d'avventura del 2015 diretto da Margus Paju), \"P\u00e4evad\" (commedia nera del 2016, diretta da Triin Ruumet), \"Keti l\u00f5pp\" (film drammatico del 2017, diretto da Priet P\u00e4\u00e4suk). Dal 2003 ottiene una presenza stabile nella popolare serie televisiva \"\u00d5nne 13\" in onda sull'emittente estone ETV, oltre ad alcune comparse nelle serie \"K\u00e4ttemaksukontor\" e \"Viimane v\u00f5mm\".\nSposato con l'attrice Laura Peterson, \u00e8 padre di tre figli."}
{"id": "8005330", "revid": "2130352", "url": "https://it.wikipedia.org/wiki?curid=8005330", "title": "Tianjin CTF Finance Centre", "text": "Tianjin CTF Finance Centre, chiamato anche Chow Tai Fook Binhai Center o CTF Tianjin Tower, \u00e8 un grattacielo situato a Tianjin, in Cina progettato dalla Skidmore, Owings and Merrill.\nLa costruzione \u00e8 iniziata nel 2013 ed \u00e8 stata completata nel 2019. Il grattacielo \u00e8 il secondo edificio pi\u00f9 alto a Tianjin dopo il Goldin Finance 117. Si trova nel distretto esterno dell'area economica e tecnologica di sviluppo di Tianjin."}
{"id": "8005331", "revid": "105648612", "url": "https://it.wikipedia.org/wiki?curid=8005331", "title": "Harry Juhnke", "text": ""}
{"id": "8005343", "revid": "123949530", "url": "https://it.wikipedia.org/wiki?curid=8005343", "title": "Elisa Montessori", "text": "Biografia.\nNata a Genova, vive e lavora a Roma in Trastevere, dove ha il suo studio.\nColtiva l'interesse per il disegno fin dall'infanzia. Si \u00e8 laureata in Scienze umanistiche nel 1953 presso l'Universit\u00e0 La Sapienza. Dopo la laurea, si \u00e8 formata nello studio di Mirko Basaldella in diretto contatto con il \"Gruppo Origine\": Colla, Burri, e Capogrossi. Con Mirko Basaldella ha iniziato a sperimentare tecniche come tempera all'uovo, ceramica, lavorazione dell'oro e incisione.\nNel 1955 vinse una borsa di studio per andare a Parigi, ma rimase a Roma dopo il suo incontro con Mario Tchou, appena separato dalla sua prima moglie; i due si sposarono lo stesso anno ed ebbero due figlie. La loro casa a Milano in via Cappuccio \u00e8 stata progettata dall'architetto Ettore Sottsass. Dopo la morte di Mario Tchou, si rispos\u00f2 con l'architetto Costantino Dardi (Cervignano del Friuli, 28 novembre 1936 \u2013 Tivoli, 24 novembre 1991) con cui ebbe una terza figlia, Domitilla Dardi (26 dicembre 1970).\nIl regista Francesco Vaccaro le ha dedicato un documentario, rilasciato nel 2004.\nOpere.\nIl suo lavoro \u00e8 multiforme, con l'utilizzo di diverse tecniche. La cultura asiatica \u00e8 stata una forte fonte di ispirazione, ad esempio nella serie dei suoi taccuini e nella mostra alla Galleria Giulia nel 2011.\nUn aspetto importante della sua produzione a partire dagli anni '80 \u00e8 stato il ruolo dell'illustrazione e della relazione tra immagine e testo sia nella poesia che nella letteratura. Ha prodotto opere ispirate all'opera di Shakespeare, Sylvia Plath, Patrizia Valduga, Emily Dickinson, Marianne Moore, Ingeborg Bachmann e Laura Lilli.\nOpere nei musei.\nLe sue opere fanno parte di una esposizione permanente al Museo di arte contemporanea (MACRO), alla Galleria Comunale d'Arte Moderna, Roma, e alla Farnesina. Un ritratto che rappresenta la frammentazione del suo corpo fa parte di una collezione esposta negli Uffizi, acquisita nel 2010."}
{"id": "8005345", "revid": "123657048", "url": "https://it.wikipedia.org/wiki?curid=8005345", "title": "Penisola di Caolun", "text": "La penisola di Caolun (\"Kowloon Peninsula\" in inglese) \u00e8 una penisola che costituisce la parte meridionale dei territori di terraferma del territorio di Hong Kong. La penisola, assieme all'area nota come New Kowloon forma il centro abitato di Kowloon.\nDal punto di vista geografico il termine \"penisola di Caolun\" pu\u00f2 essere steso ad indicare l'area situata a sud della catena montuosa di cui fanno parte Beacon Hill, Lion Rock, Tate's Cairn, e Kowloon Peak. La penisola ospita cinque dei 18 distretti amministrativi in cui \u00e8 divisa Hong Kong. La penisola, protesa nel Victoria Harbour, \u00e8 bagnata a nordest dalla baia di Caolun.\nTerre sottratte al mare.\nLa penisola \u00e8 stata notevolmente ingrandita nel tempo con la sottrazione di terre al mare, avvenuta in diverse fasi. Nell'area meridionale e in quella occidentale il processo risale addirittura a prima del 1904. Entro il 1982 invece erano state sottratte al mare un gran numero di porzioni di territorio lungo il lungomare di Tsim Sha Tsui. La sottrazione di terre al mare nella zona di ovest di Kowloon, parte del pi\u00f9 vasto programma noto come \"Airport Core Programme\", era stata in gran parte effettuata gi\u00e0 nel 1995."}
{"id": "8005355", "revid": "1632387", "url": "https://it.wikipedia.org/wiki?curid=8005355", "title": "Paolo Arata", "text": "Biografia.\nLaureato in scienze biologiche nel 1974 all'Universit\u00e0 degli Studi di Genova. Contrattista con il CNR, nel 1982 \u00e8 nominato direttore generale dell\u2019ente pubblico \"Icram\" (Istituto centrale per la ricerca scientifica e tecnologica applicata al mare) e nel 1989 \u00e8 nominato dal governo Andreotti, su proposta del ministro dell'Ambiente, commissario per l'emergenza mucillagine in Adriatico. Riconfermato dai ministri della marina mercantile Carlo Vizzini e Ferdinando Facchiano fino al 1992.\nNel 1994 assume l'incarico di docente di ecologia della Pontificia Universit\u00e0 Antonianum.\nNel 1994 \u00e8 eletto deputato alla Camera nella circoscrizione Toscana per la lista di Forza Italia, con il sistema proporzionale, e fa parte della commissione Ambiente, territorio e lavori pubblici e della commissione d'inchiesta sul ciclo dei rifiuti . L'esperienza parlamentare si conclude nel 1996. \nViene nominato vice presidente del forum Energia Ambiente nel 1998.\nRicopre il ruolo di advisor per aziende all\u2019estero del settore energia, e dal 2015 \u00e8 amministratore di alcune societ\u00e0 operanti nel settore delle energie rinnovabili in Italia. \nNel 2017 partecipa a un convegno della Lega Nord sulle energie alternative..\nProcedimenti giudiziari.\nIl 19 aprile 2019 viene indagato per corruzione, insieme all'allora sottosegretario leghista Armando Siri, nell'ambito di una indagine della procura di Palermo su alcune aziende nel campo delle energie rinnovabili .\nIl 12 giugno, nell'ambito di quella inchiesta, viene arrestato insieme al figlio, con l'accusa di corruzione, autoriciclaggio e intestazione fittizia di beni . Posto ai domiciliari, torna in libert\u00e0 nel febbraio 2020."}
{"id": "8005365", "revid": "118698463", "url": "https://it.wikipedia.org/wiki?curid=8005365", "title": "Carmen Selves", "text": "Biografia.\nNel 1952 entra a far parte della Real Academia Catalana de Bellas Artes de San Jorge di Barcellona. Ha avuto come maestri pittori famosi quali Francesc Ribera G\u00f3mez, Josep Puigdengolas Barella e Ernest Santasusagna i Santacreu; \u00e8 stata inoltre allieva di Josep Maria Junoy i Muns. Tra gli artisti che hanno influenzato il suo stile troviamo Evarist Basiana i Arbiell, suo tutor dopo il completamento degli studi."}
{"id": "8005368", "revid": "1305772", "url": "https://it.wikipedia.org/wiki?curid=8005368", "title": "Ritratto di Sir Thomas More (Holbein)", "text": "Il ritratto di Sir Thomas More (noto anche come ritratto di Tommaso Moro) di Hans Holbein il Giovane \u00e8 un dipinto ad olio su tavola (74.2x59 cm) di Hans Holbein il Giovane, databile al 1527 e conservato nella Frick Collection di New York.\nStoria.\nL'opera venne creata durante il primo periodo della permanenza di Holbein a Londra. Grazie all'amicizia tra l'artista e l'umanista olandese Erasmo da Rotterdam, quest'ultimo lo raccomand\u00f2 all'amico Thomas More, cavaliere e speaker della Camera dei Comuni inglese, nonch\u00e9 allora potente personaggio a corte. More, in una successiva lettera ad Erasmo, definir\u00e0 Holbein come un \"magnifico artista\".\nPrima della realizzazione del quadro definitivo, Holbein realizz\u00f2 un disegno preparatorio a guazzo che oggi si trova nella Royal Collection, e di cui vi \u00e8 anche una copia conservata alla National Portrait Gallery, probabilmente \"dipinto in Italia o in Austria all'inizio del XVII secolo\". Questa \u00e8 la versione probabilmente catalogata dalla Galleria di Leuchtenberg nel 1852.\nUn altro ritratto che Holbein realizz\u00f2 per More che lo vedeva raffigurato insieme alla sua famiglia, \u00e8 andato ad oggi perduto, ma permangono di esso diversi disegni preparatori (gran parte di questi si trovano oggi nella Royal Collection) ed altrettante copie.\nDescrizione.\nIl ritratto che Holbein realizz\u00f2 per Sir Thomas More venne dipinto nel 1527, quando More aveva ancora l'incarico di Cancelliere del Ducato di Lancaster. L'immagine, a mezzo busto, mostra More di tre quarti di profilo, seduto, con alle spalle un panneggio verde. Egli indossa degli abiti formali di corte ed il \"Collar of Esses\" con la rosa dei Tudor, simbolo araldico di Enrico VIII. Quest'ultima decorazione era simbolo di distinzione e servizio fedele al re, indipendentemente dall'incarico ricoperto. Lo sguardo di More \u00e8 rivolto a destra, con un'espressione severa e attenta nel contempo, nel classico stile di Holbein di andare a cogliere l'interiorit\u00e0 del carattere del personaggio rappresentato, la sua severit\u00e0 di giudizio ed il suo attaccamento alla rigorosit\u00e0 religiosa (che gli saranno entrambe poi fatali nei confronti del sovrano). L'estremo realismo della rappresentazione della figura, \u00e8 percepibile in alcuni elementi che identificano l'amore di Holbein per i dettagli: dal velluto del vestito ai riflessi dorati sulle \"S\" della catena che More porta al collo ed infine nei peli della barba appena accennata sul volto del personaggio che contribuiscono a conferire un tocco ulteriore di veridicit\u00e0 alla rappresentazione."}
{"id": "8005378", "revid": "92723", "url": "https://it.wikipedia.org/wiki?curid=8005378", "title": "Christus factus est", "text": "Con l'espressione Christus factus est (in italiano \"Cristo si \u00e8 fatto obbediente\") s'intende un passo della \"Lettera ai Filippesi\" () di san Paolo apostolo, che \u00e8 impiegato come preghiera nella Chiesa latina per meditare il mistero della Passione nell'aspetto proprio di ciascun giorno del Triduo pasquale nella liturgia e nella preghiera in luogo dell\"'Angelus\".\nIl nome dell'espressione deriva dalle prime parole del testo della preghiera.\nTesto latino.\nIl testo del \"Christus factus est\" ricalca , con qualche differenza rispetto al testo della Vulgata: \nL'inserimento del soggetto \"Christus\" e l'aggiunta di \"est\" che trasforma il participio in perfetto sono adattamenti, pi\u00f9 incisiva \u00e8 l'omissione di \"humiliavit semetipsum\", nonostante l'evidente giustapposizione rispetto all\"exaltavit\" del versetto successivo, e soprattutto l'inserimento del \"pro nobis\", che collega la Passione alla Redenzione. Nel secondo dei due versetti \"donavit\" \u00e8 stato sostituito da \"dedit\".\nUtilizzo.\nIl \"Christus factus est\" \u00e8 utilizzato nella liturgia romana:\n- nella Messa nel rito romano antico come graduale del Gioved\u00ec Santo e della festa dell'Esaltazione della Santa Croce, mentre nel rito romano dopo la riforma liturgica \u00e8 usato come acclamazione al Vangelo alla Messa della Domenica delle Palme, dopo la seconda lettura che lo inscrive nel suo contesto (), e acclamazione prima del Passio nell'Azione liturgica del Venerd\u00ec Santo.\n- nell'Ufficio \u00e8 impiegato anche come antifona al termine delle lodi dell'Ufficio delle Tenebre, in un modo particolare che permette di meditare il mistero della Passione nell'aspetto proprio di ciascun giorno del Triduo pasquale: infatti al Gioved\u00ec Santo si canta fino all\"'usque ad mortem\", in riferimento all'agonia del Getsemani, al Venerd\u00ec Santo si aggiunge il \"mortem autem crucis\", in riferimento al compimento della Passione, e al Sabato Santo \u00e8 cantato per intero, aprendo uno squarcio sul mistero della glorificazione pasquale, nell'attuale Liturgia delle ore \u00e8 utilizzato in modo simile con la differenza che \u00e8 usato alle Lodi, ai Vespri e a Compieta al posto del responsorio breve, ma al Gioved\u00ec Santo si usa solo ai Vespri e a Compieta, dal momento che il Triduo comincia coi Vespri, come \u00e8 descritto qui di seguito anche per la versione italiana:\nSecondo questo stesso schema il \"Christus factus est\" si usa recitare o cantare tre volte al giorno (all'alba, a mezzogiorno, alla sera) al posto dell'\"Angelus.\"\nMusica.\nPer l'importanza dell'Ufficio delle Tenebre, il \"Christus factus est\", come accadde per i responsori delle Tenebre, fu messo in musica da diversi compositori di musica sacra. In seguito alla riforma liturgica del 1969 che ha spostato l'ufficio dalla sera alla mattina del giorno successivo, la celebrazione delle Tenebre ha perso importanza o \u00e8 scomparsa, rendendo rara la possibilit\u00e0 di ascoltare le composizioni del \"Christus factus est\" nel contesto liturgico originario."}
{"id": "8005385", "revid": "6923", "url": "https://it.wikipedia.org/wiki?curid=8005385", "title": "Sharks Palermo 2019", "text": "Questa voce raccoglie le informazioni riguardanti gli Sharks Palermo nelle competizioni ufficiali della stagione 2019."}
{"id": "8005416", "revid": "1305772", "url": "https://it.wikipedia.org/wiki?curid=8005416", "title": "Una brutta storia (disambigua)", "text": ""}
{"id": "8005417", "revid": "547034", "url": "https://it.wikipedia.org/wiki?curid=8005417", "title": "BBC Radiophonic Workshop", "text": "Il BBC Radiophonic Workshop era una delle unit\u00e0 di effetti sonori della BBC specializzata nella produzione di musiche di scena e insonorizzazioni per la radio e la televisione.\nStoria.\nIl BBC Radiophonic Workshop fu aperto per soddisfare la crescente domanda di effetti sonori \"radiofonici\" nel mese di aprile 1958 e occupava due stanze dei Maida Vale Studios della BBC a Maida Vale (Londra) I fondatori del Radiophonic Workshop furono un gruppo di produttori e direttori di studio della BBC, tra cui Desmond Briscoe, Donald McWhinnie e Frederick Bradnum e Daphne Oram. Quest'ultima, che abbandoner\u00e0 presto gli studi per poter avere maggiore autonomia compositiva, scrisse le prime composizioni realizzate all'interno del Radiophonic Workshop, ovvero \"The Heritage\" e \"The Ocean\". Sempre alla compositrice \u00e8 attribuito \"Amphitryon 38\" (1958), il primo brano interamente elettronico presentato dalla televisione della BBC. A partire dagli anni sessanta, l'unit\u00e0 diverr\u00e0 nota per il suo lavoro sperimentale e pionieristico nell'ambito della musica elettronica e nella tecnologia musicale, cos\u00ec come per le sue note partiture per serie televisive e radiofoniche del periodo, fra cui il tema cardine della serie \"Doctor Who\", composizione per oscillatori di Ron Grainer eseguita da Delia Derbyshire, e le insonorizzazioni di \"Quatermass and the Pit\". Sempre alla Derbyshire viene attribuita \"Blue Veils and Golden Sands\", celebre composizione utilizzata per il documentario della BBC \"The World About Us\" (1967) e nel \"serial\" \"Inferno\" (1970) della settima stagione di \"Doctor Who\". Il BBC Radiohonic Workshop contava sulla presenza di numerosi collaboratori fra cui Paddy Kingsland, Peter Howell e Roger Limb. Il BBC Radiophonic Workshop fu chiuso nel marzo 1998."}
{"id": "8005421", "revid": "1305772", "url": "https://it.wikipedia.org/wiki?curid=8005421", "title": "Der kleine Lord", "text": ""}
{"id": "8005432", "revid": "1305772", "url": "https://it.wikipedia.org/wiki?curid=8005432", "title": "Middle", "text": ""}
{"id": "8005434", "revid": "124123", "url": "https://it.wikipedia.org/wiki?curid=8005434", "title": "Gabe Grunewald", "text": "Biografia.\nIl suo primo e unico titolo nazionale risale al 2014, quando divenne campionessa statunitense indoor dei 3000 metri piani. Il titolo non le fu immediatamente assegnato, in quanto Alberto Salazar, allenatore della seconda classificata Jordan Hasay, fece appello a causa di un contatto avvenuto tra Grunewald e Hasay. Jordan Hasay successivamente ritir\u00f2 l'appello e Gabe Grunewald torn\u00f2 a vesitre la maglia di campionessa nazionale, che le permise di qualificarsi ai campionati mondiali indoor che si sarebbero svolti di l\u00ec a poco a Sopot, in Polonia. In quest'occasione Grunewald si classific\u00f2 nona.\nNel 2009 le fu diagnosticato un carcinoma adenoido-cistico, che costrinse i medici a rimuoverle la ghiandola salivare nello stesso anno. Due anni dopo le fu asportata anche la tiroide. Il 26 agosto 2016 fu sottoposta a un intervento per la rimozione di un tumore del fegato, che port\u00f2 anche alla rimozione di una parte dell'organo. Questa sua situazione la port\u00f2 a fondare la \"Brave Like Gabe Foundation\" nel 2018, con l'obiettivo di sostenere la ricerca contro i tumori rari e migliorare le condizioni di vita dei sopravvissuti al cancro attraverso l'attivit\u00e0 sportiva. Sottoposta a cure palliative, Grunewald mor\u00ec l'11 giugno 2019."}
{"id": "8005436", "revid": "1005847", "url": "https://it.wikipedia.org/wiki?curid=8005436", "title": "Mario Furore", "text": "Biografia.\nNato e cresciuto a Foggia, dopo aver conseguito la maturit\u00e0 classica presso il Liceo Classico \"Vincenzo Lanza\u201d, prosegue gli studi a Roma, laureandosi nel 2014 in Giurisprudenza con indirizzo in Diritto del Lavoro e Relazioni Industriali presso l'universit\u00e0 LUISS Guido Carli.\nAttivit\u00e0 Politica.\nDal 2012 \u00e8 attivista del Movimento 5 Stelle, dal 2015 al 2019 \u00e8 stato collaboratore in Puglia della consigliera regionale Rosa Barone, responsabile per lo sviluppo economico e presidente della commissione sulla criminalit\u00e0 organizzata. In questa veste si \u00e8 occupato personalmente di agricoltura, turismo, cultura e di temi legati all\u2019antimafia sociale.\nAlle Elezioni europee del 2019 si candida nella IV circoscrizione (Italia meridionale), risultando eletto con 32.055 preferenze.\nInoltre, avendo solamente 30 anni al momento delle consultazioni, \u00e8 il pi\u00f9 giovane europarlamentare italiano della IX legislatura."}
{"id": "8005465", "revid": "1543377", "url": "https://it.wikipedia.org/wiki?curid=8005465", "title": "Operazione Sandstone", "text": "La serie di test nucleari denominata Operazione Sandstone si riferisce alle detonazioni nucleari condotte dagli Stati Uniti d'America nell'atollo di Enewetak nella primavera del 1948. La serie fu la terza effettuata dagli Stati Uniti d'America e la seconda da essi effettuata nei Pacific Proving Grounds, in particolare, come detto, nell'atollo di Enewetak e non, come la precedente Operazione Crossroads, nell'atollo di Bikini. Inoltre, al contrario di \"Crossroads\", l'Operazione Sandstone fu condotta dalla Commissione per l'energia atomica degli Stati Uniti d'America e le forze armate ebbero solo un ruolo di supporto. \nGli scopi della serie di test furono diversi e quasi del tutto inerenti i nuovi progetti di ordigno, piuttosto che la potenza dello stesso. In tutto furono condotti tre test, due in aprile e uno in maggio, tutti e tre gestiti dalla Task Force 7, che coinvolsero 10.366 persone, di cui 9.890 erano militari. \nIl successo della prova dei nuovi nuclei effettuata nei test dell'Operazione Sandstone rese obsoleto praticamente ogni componente dei precedenti ordigni. Prima ancora che fosse effettuato il terzo test, la produzione dei vecchi nuclei fu fermata e tutti gli sforzi produttivi furono orientati sulla nuova Mark 4, che divenne la prima arma nucleare prodotta in massa. L'uso pi\u00f9 efficiente del materiale fissile sperimentato con successo nell'Operazione Sandstone fece aumentare il numero di bombe nucleari dell'arsenale statunitense da 56, a giugno del 1948, a 169, nel giugno 1949.\nScopi.\nL'approvvigionamento dei materiali per il nucleo.\nCom'\u00e8 noto, durante la seconda guerra mondiale presso i laboratori nazionali di Los Alamos furono sviluppate le prime armi nucleari nell'ambito del progetto Manhattan: la Mark 1 \"Little Boy\", un'arma nucleare a fissione di tipo balistica (o \"a blocchi separati\") che utilizzava un nucleo di uranio-235, e la Mark 3 \"Fat Man\", un'arma nucleare a fissione di tipo implosivo che utilizzava un nucleo di plutonio.\nPrima di poter cominciare la loro produzione in serie, per\u00f2, restava ancora molto lavoro da fare nel migliorare la facilit\u00e0 di montaggio, la sicurezza, l'affidabilit\u00e0 e la conservazione degli ordigni. Inoltre, gi\u00e0 durante la guerra erano venute alla luce molte migliorie che sarebbe stato possibile apportare alle performance degli ordigni, migliorie che per\u00f2 non erano state implementate per la pressione dovuta agli stretti tempi di consegna. Tanto che, come Norris Bradbury ebbe a dire una volta diventato direttore dei laboratori di Los Alamos al posto di Robert Oppenheimer: \"Abbiamo avuto, senza usare mezzi termini, delle pessime bombe\".\nAl tempo il plutonio era prodotto per irraggiamento di uranio-238 in tre reattori nucleari da 250\u00a0MW presso l'impianto di Hanford. In teoria i reattori avrebbero potuto produrre 0,91\u00a0g di plutonio per megawatt ogni giorno, per un totale di circa 20\u00a0kg al mese, in pratica per\u00f2 l'impianto non aveva mai raggiunto tali livelli nel 1945 e la produzione era stata di 4-6\u00a0kg al mese, sufficienti appena per produrre una sola bomba come \"Fat Man\", che richiedeva un nucleo di plutonio da 6,2\u00a0kg (di cui solo il 21%, come risultato dall'esplosione di Nagasaki, veniva coinvolto nella fissione). La produzione del plutonio, poi, precipit\u00f2 nel 1946 a causa del rigonfiamento dovuto all'effetto Wigner dei moderatori neutronici di grafite dei reattori.\nI tre reattori del sito Hanford erano inoltre utilizzati per la produzione, attraverso l'irraggiamento del bismuto-209, di polonio-210, il quale era utilizzato nella produzione degli iniziatori di neutroni, uno dei componenti fondamentali delle armi nucleari. Per produrre 132\u00a0mg di polonio-210, ottenendo circa 600 curie, era necessario irradiare 62\u00a0kg di bismuto-209 per 100 giorni, inoltre, poich\u00e9 il polonio-210 ha un'emivita di 138 giorni, un reattore doveva essere sempre mantenuto in opera per questo irraggiamento. Un problema la cui soluzione richiese la maggior parte del 1946.\nL'uranio-235 era ottenuto attraverso l'arricchimento di uranio naturale presso gli impianti Y-12 e K-25 a Oak Ridge, nel Tennessee. Tra l'ottobre del 1945 e il giugno del 1946, l\u2019introduzione di diversi miglioramenti riguardanti i processi e le procedure di separazione elettromagnetica e gassosa degli isotopi aveva portato a incrementare la produzione fino a circa 69\u00a0kg di uranio-235 al mese, una quantit\u00e0 sufficiente per la produzione di una sola bomba come \"Little Boy\". \nAll\u2019epoca, la produzione di un grammo di uranio-235 costava circa 26 dollari, mentre la produzione di un grammo di plutonio costava dalle quattro alle otto volte di pi\u00f9, questo non solo per i processi di produzione ma anche in virt\u00f9 del fatto che una tonnellata di minerale d'uranio poteva contenere una quantit\u00e0 di uranio-235 otto volte maggiore rispetto a quella di plutonio.\nLe scarse capacit\u00e0 di produzione di materiale fissile e gli alti costi portarono quindi gli alti comandi statunitensi a decidere di cercare modi per meglio sfruttare il materiale a disposizione. Dato che una bomba come \"Fat Man\" era 17,5 volte pi\u00f9 efficiente di una come \"Little Boy\", fu quindi deciso di puntare sul progetto di una bomba ad implosione, e, poich\u00e9 comunque anche l\u2019efficienza di \"Fat Man\" era stata solo del 21%, si decise di effettuare tutta una serie di prove volte a migliorare l\u2019efficienza della configurazione scelta.\nSviluppo dell'arma 1945-48.\nGli obbiettivi dei test della serie Sandstone erano:\nCon \"nucleo sospeso\" si intende una configurazione ad implosione in cui il nucleo non \u00e8 in contatto diretto con il tamper (una sorta di \"contenitore\" dell'esplosione che sopravvive per circa mezzo microsecondo ma che svolge il ruolo cruciale di prolungare la fase esponenziale) ma sospeso a dei cavi, con la formazione quindi di uno spazio d'aria tra i due, il tutto al fine di consentire al tamper di guadagnare qualche momento prima di andare a colpire il nucleo ed arrivare quindi su di esso con una certa velocit\u00e0 una volta spinto dalla detonazione della carica di esplosivo convenzionale che lo circonda. Per realizzare un simile sistema al di fuori di un laboratorio, si doveva essere certi di utilizzare cavi sufficientemente resistenti da poter resistere al lancio da un aereo ma anche abbastanza sottili da non interferire con la simmetria sferica dell'implosione. Simulazioni al computer di una configurazione a nucleo sospeso erano gi\u00e0 state eseguite all'inizio del marzo 1945 dal reparto teorico dei laboratori di Los Alamos, conosciuto come Reparto T (\"T Division\"), e l'utilizzo di una simile configurazione era gi\u00e0 stato proposto per l'Operazione Crossroads, per la quale si decise per\u00f2 di optare ancora per una configurazione a \"nucleo solido\" chiamata \"Christy\", dal nome del progettista, destinando la nuova configurazione ad almeno due dei tre test dell'Operazione Sandstone.\nIl motivo alla base dell'utilizzo di un nucleo composito era quello di fare un miglior uso del materiale fissile disponibile. Data la situazione dell\u2019approvvigionamento descritta poc\u2019anzi, un ovvio sviluppo degli ordigni nucleari di allora fu quello di poter utilizzare uranio-235 in un'arma con configurazione ad implosione piuttosto che in una avente la meno efficiente configurazione a cannone, come \"Little Boy\". Come detto, infatti, l'uranio-235 era meno costoso e pi\u00f9 facile da produrre del plutonio e inoltre la sua pi\u00f9 lenta reazione di fissione permetteva la realizzazione di masse supercritiche, rendendo teoricamente possibile la creazione di ordigni dal potenziale pi\u00f9 elevato. Tuttavia, il plutonio ha dalla sua il fatto che il suo processo di fissione \u00e8 pi\u00f9 veloce e garantisce quindi che una maggior percentuale del materiale fissile costituente il nucleo partecipi alla reazione prima che il nucleo stesso sia distrutto dalla detonazione, in poche parole, quindi, la stessa quantit\u00e0 di energia liberata da un nucleo di uranio-235 si pu\u00f2 ottenere con un nucleo di plutonio ben pi\u00f9 piccolo. A cominciare dal luglio 1945, Oppenheimer e Groves iniziarono a considerare l'ipotesi di utilizzare entrambi i materiali creando un nucleo composito contenente 3,25\u00a0kg di plutonio e 6,5\u00a0kg di uranio-235. Tali nuclei furono realizzati nel 1946 e, dopo la loro creazione, i laboratori di Los Alamos focalizzarono i loro sforzi sulla realizzazione di un nucleo di solo uranio-235. A partire dal gennaio 1948, l'arsenale statunitense contava 50 nuclei, di cui 36 erano compositi in configurazione \"Christy\", 9 erano di plutonio sempre in configurazione \"Christy\" e 5 erano compositi in configurazione sospesa. Al tempo si ritenne che, per valutare i nuovi nuclei sospesi, compositi e di uranio-235, fossero necessari perlomeno tre test.\nArmi pi\u00f9 efficienti avrebbero richiesto iniziatori neutronici meno efficienti, ossia contenenti una minor quantit\u00e0 di polonio. Al tempo dell'Operazione Sandstone, gli Stati Uniti d'America avevano a disposizione 50 iniziatori di classe A, contenenti pi\u00f9 di 25 curie di polonio, e 13 iniziatori di classe B, contenenti da 12 a 25 curie di polonio. Si ritiene che nel corso dell'Operazione Sandstone sia stato condotto almeno un test con un iniziatore di classe B.\nPreparativi.\nOrganizzazione.\nLo svolgimento dei test fu approvato il 27 giugno 1947 dall'allora presidente statunitense Harry S. Truman e il 9 luglio dello stesso anno il generale di brigata James McCormack, direttore della sezione Applicazioni Militari della Commissione per l'energia atomica, e il suo vice, capitano James S. Russell, si incontrarono con Bradbury e John Manley a Los Alamos per l'approntamento delle prove. I quattro convennero sul fatto che gli esperimenti avrebbero dovuto essere di carattere scientifico, con la direzione tecnica affidata ai laboratori di Los Alamos e il supporto logistico e materiale affidato alle forze armate, mentre il costo dei test, circa 20 milioni di dollari, fu diviso tra il ministero della difesa e la Commissione per l'energia atomica. Fu inoltre creata la Joint Task Force 7, ufficialmente attivata il 18 ottobre 1947, con al comando il tenente generale John E. Hull, il quale rispondeva sia allo Stato maggiore congiunto che alla Commissione per l'energia atomica, mentre il reatroammiraglio William S. Parsons e il maggior generale William E. Kepner svolsero lo stesso ruolo di vice-comandante avuto nell'Operazione Crossroads. In tutto, la Joint Task Force 7 consisteva di 10.366 elementi, di cui 9.890 erano militari. Nei suoi quartier generali operavano circa 175 uomini, di cui 96 erano a bordo della USS \"Mount McKinley\" mentre gli altri erano divisi tra la USS \"Albemarle\" e la USS \"Bairoko\".\nLa Commissione per l'energia atomica aveva creato un gruppo, il Task Group 7.1, a cui era stata destinata la responsabilit\u00e0 della preparazione e della detonazione degli ordigni nucleari nonch\u00e9 della conduzione degli esperimenti. Il gruppo era formato da 283 scienziati e tecnici provenienti dal Repato J dei laboratori di Los Alamos (un reparto speciale destinato alla gestione dei test nucleari), dall'Armed Forces Special Weapons Project, dal Naval Research Laboratory, dal Naval Ordnance Laboratory, dall'Argonne National Laboratory, dalla Edgerton, Germeshausen &amp; Grier e da altre agenzie.\nOgnuna delle diverse agenzie era coinvolta in un diverso aspetto del test, cos\u00ec, ad esempio, il Naval Ordnance Laboratory si occupava degli esperimenti di misurazione della potenza dell'esplosione, il Naval Research Laboratory delle misurazioni relative all'emissione di radiazioni e l'Argonne National Laboratory di quelle relative ai raggi gamma, mentre la Edgerton, Germeshausen &amp; Grier, una ditta privata, era incaricata di progettare e installare i sistemi di sgancio. Nel febbraio del 1948, sette kit di assemblaggio e sei nuclei furono consegnati a San Pedro, in California, e caricati sulla USS \"Curtiss\" ma la Commissione per l'energia atomica diede il permesso di utilizzare solo tre nuclei negli esperimenti.\nNavi.\nLe forze navali erano organizzate nella Task Group 7.3 ed erano costiuite da:\nAffari civili.\nNel settembre 1947, Hull, Russell e il direttore scientifico della Task Force 7, Darol K. Froman, dei laboratori di Los Alamos, si incontrarono con un altro gruppo di scienziati e ufficiali militari al fine di valutare i diversi siti di prova nell'Oceano Pacifico. Dopo giorni di valutazioni, l'11 ottobre la scelta cadde sull'atollo di Enewetak, nelle Isole Marshall, parte dei Pacific Proving Grounds. L'atollo era un posto decisamente remoto ma aveva un buon porto e anche una pista d'atterraggio, inoltre le correnti e i venti avrebbero portato il fallout nucleare in mare aperto, un fattore importante da considerare, soprattutto dopo quanto successo durante l'Operazione Crossroads, svolta nell'atollo di Bikini.\nPoich\u00e9 le Marshall facevano parte del Territorio fiduciario delle Isole del Pacifico, un'amministrazione fiduciaria delle Nazioni Unite amministrata dagli Stati Uniti d'America, il 2 dicembre il Consiglio di sicurezza delle Nazioni Unite fu ufficialmente informato dei test. Ai tempi l'atollo era popolato dai dri-Eniwetok (\"il popolo di Eniwetok\"), che abitavano sull'isola di Aomen (o Aomon), e dai dri-Enjebi, che abitavano su Bijire. Le abitazioni originarie di queste persone, all'incirca 140 individui, erano situate sulle isole di Eniwetok ed Enjebi, da dove erano state spostate durante la seconda guerra mondiale per fare spazio alle basi militari. Durante l'Operazione Crossroads, le popolazioni erano state temporaneamente ricollocate sull'isola di Meck, nell'atollo di Kwajalein, mentre questa volta fu scelto l'atollo disabitato di Ujelang, situato 200\u00a0km a sud-ovest di Enewetak, dove il 22 novembre un gruppo di genieri militari della marina statunitense aveva costruito alloggi e servizi. Il 3 dicembre, le autorit\u00e0 militari incontrarono i capi locali, i quali acconsentirono al ricollocamento, che fu infine effettuato il 20 dicembre grazie alla USS \"King County\". Su Ujelang furono anche stanziati un veicolo anfibio e quattro Douglas C-54 Skymaster per procedere a un'evacuazione di emergenza della popolazione in caso dell'arrivo non previsto del fallout.\nContrariamente ai test dell'Operazione Crossroads, che furono condotti sotto i riflettori dei media, i test dell'Operazione Sandstone furono condotti con un'eco mediatica minima. Ancora il 15 aprile, infatti, erano in corso a Washington delle discussione circa il rilascio di un comunicato pubblico relativo alla conduzione dei test. Hull era contrario ad ogni comunicato prima della fine della serie dei test, ma la Commissione temeva una possibile fuga di notizie, che sarebbe stata assai peggiore di un comunicato ufficiale. Infine, fu deciso di effettuare un annuncio all'ultimo minuto, piuttosto sommario e senza citare gli scopi dei test. Il 18 maggio, dopo la fine della serie di test, Hull tenne una conferenza stampa al riguardo alle Hawaii, permettendo per\u00f2 ai media di citare solo dichiarazioni scritte.\nCostruzione.\nLa costruzione delle infrastrutture dedicate ai test fu affidata al Task Group 7.2. Le isole di Enjebi, Aomen e Runit furono ripulite dalla vegetazione e spianate in modo da rendere pi\u00f9 agevole l'installazione della strumentazione necessaria, mentre un piccolo viadotto fu costruito tra le isole di Aomen e Bijire cos\u00ec che i cavi della strumentazione potessero correre dalla torre di test su Aomen alla stazione di controllo su Bijire. L'ordine delle detonazioni fu stabilito in modo tale da far s\u00ec che le ultime soffrissero il meno possibile degli effetti del fallout delle prime.\nOperazioni.\nCos\u00ec come nel caso dell'Operazione Crossroads, a ogni detonazione fu dato un proprio nome in codice preso dall'alfabeto fonetico congiunto esercito/marina (Joint Army/Navy Phonetic Alphabet). Tutti gli ordigni utilizzarono un assemblaggio di tipo Mark 3 e furono fatti denotare su torri alte circa 61\u00a0m (200 piedi). L'ora in cui far avvenire la detonazione fu oggetto di compromesso: gli esperimenti di misurazione dei raggi gamma, infatti, necessitavano dell'oscurit\u00e0, ma i Boeing B-17 Flying Fortress radiocomandati utilizzati per raccogliere campioni delle nubi necessitavano della luce del giorno per poter essere pilotati a distanza. Cos\u00ec, si decise di far esplodere gli ordigni poco prima dell'alba.\nX-ray.\nL'ordigno nucleare \"X-ray\" utilizzava un nucleo composito sospeso realizzato con 2,38\u00a0kg di plutonio e 4,77\u00a0kg di oralloy. Il dispositivo fu fatto detonare poco prima dell'alba, alle 06:17 locali del 15 aprile 1948 e liber\u00f2 un'energia pari a 37 chilotoni. L'efficienza della bomba fu del 35% per quanto riguarda il plutonio e del 25% per quanto riguarda l'uranio, valori lievemente superiori a quanto previsto dai laboratori di Los Alamos. Gli osservatori disposti sulle navi nella laguna videro una luce abbagliante seguita da un'ondata di calore. Una nube di condensazione di 9\u00a0km di diametro avvolse velocemente la palla di fuoco centrale, che continu\u00f2 ad ardere all'interno della nube. L'onda sonora impieg\u00f2 dai 45 ai 50 secondi a raggiungere gli astanti.\nDopo circa 20 minuti, dalla \"Bariko\" si alz\u00f2 un elicottero dotato di un argano con un cavo che fu utilizzato per calare contenitori con cui raccogliere campioni per misurare i livelli di radioattivit\u00e0 nella laguna. Furono fatti decollare dei B-17 radiocomandati dotati di filtri perch\u00e9 volassero attraverso le nuvole campionando l\u2019aria e un mezzo leggero blindato, anch'esso radiocomandato, fu utilizzato per raccogliere campioni di suolo dal cratere. Sfortunatamente il veicolo si impantan\u00f2 e si dovette provvedere a recuperarlo dieci giorni dopo.\nYoke.\nL'ordigno nucleare \"Yoke\" utilizzava un nucleo composito sospeso realizzato con 2,5\u00a0kg di plutonio e 5,0\u00a0kg di oralloy. Secondo altre fonti, invece, il nucleo utilizzato era composto solamente di uranio-235. Il dispositivo fu fatto detonare poco prima dell'alba, alle 06:09 locali del 1\u00ba maggio 1948, con un giorno di ritardo, a causa delle sfavorevoli condizioni del vento del giorno previsto. L'esplosione liber\u00f2 un'energia pari a 49 chilotoni e fu, al tempo, la pi\u00f9 potente esplosione mai realizzata. Come per il test \"X-ray\", anche in questo caso gli osservatori disposti sulle navi nella laguna videro una luce abbagliante seguita da un'ondata di calore ma la nuvola di condensazione fu pi\u00f9 grande della precedente, arrivando a 11\u00a0km di diametro, cos\u00ec come pi\u00f9 forte fu il suono dell'esplosione. Nonostante il record di potenza, il test fu considerato inefficiente, con un considerevole spreco di materiale fissile. \nZebra.\n\"Zebra\", il terzo e ultimo test della serie Sandstone, fu fatto esplodere sull'isola di Runit poco prima dell'alba, alle 06:04 del 15 maggio 1948. Definito da David Lilienthal, direttore della Commissione per l'energia atomica statunitense, come \"il migliore e pi\u00f9 importante\" dei tre test, \"Zebra\" vide l'utilizzo degli iniziatori neutronici di classe B, dimostrando che essi potevano essere utilizzati con efficacia. Come nei due test precedenti, gli osservatori videro una luce abbagliante seguita da un'ondata di calore ma, in questo caso, la nube di condensazione si form\u00f2 pi\u00f9 in alto, a circa 600\u00a0m di quota, permettendo loro di osservare pi\u00f9 a lungo la palla di fuoco generata dall'esplosione che, risultando pi\u00f9 brillante, fece loro pensare a un\u2019esplosione pi\u00f9 potente rispetto alle precedenti. In realt\u00e0, il nucleo sospeso di \"Zebra\" liber\u00f2 solo 18 kilotoni di energia.\nDopo la detonazione furono condotte le stesse procedure dei due test precedenti, ma questa volta il cavo dell'argano dell'elicottero si impigli\u00f2, e in campioni dovettero essere recuperati solo in seguito, con la conseguente esposizione degli occupanti a una dose maggiore di radiazioni. Il personale dei laboratori di Los Alamos impiegato nella rimozione dei filtri dai B-17 radiocomandati, pur avendo apparentemente applicato gli stessi criteri di sicurezza utilizzati nelle precedenti occasioni, questa volta ebbe seri problemi, con tre persone che dovettero essere ricoverate in seguito alle ustioni riportate sulle mani per poi essere sottoposte a un trapianto di pelle. Ancora una volta, il veicolo terrestre per la raccolta di campioni si impantan\u00f2 nel cratere ma i campioni di suolo furono raccolti con successo dal veicolo di riserva. Entrambi i veicoli furono poi affondati nell'oceano.\nRisultati.\nI risultati positivi dei nuovi nuclei provati durante la serie di test Sandstone portarono a profondi cambiamenti, tanto che praticamente ogni componente dei precedenti ordigni nucleari fu considerato obsoleto. Ancora prima dell'esecuzione del terzo test, Bradbury aveva dato ordine di fermare la produzione dei vecchi nuclei e di concentrare ogni sforzo verso la produzione delle bombe nucleari Mark 4, che sarebbero poi diventate le prime armi nucleari realizzate in serie. La capacit\u00e0 di utilizzare pi\u00f9 efficientemente il materiale fissile disponibile fece aumentare gli ordigni dell'arsenale statunitense da 56, nel giugno 1948, a 169, nel giugno 1949, e nel 1950 le bombe di tipo Mark 3 furono dismesse. Allo stesso tempo furono costruiti nuovi impianti di produzione e i problemi dovuti all'effetto Wigner furono risolti. Nel maggio 1951 la produzione di plutonio era arrivata a essere dodici volte quella che era nel 1947, mentre quella di uranio-235 era aumentata di otto volte. In una dichiarazione del maggior generale Kenneth D. Nichols, comandante dell'Armed Forces Special Weapons Project, si capisce come gli statunitensi ritenessero ormai che l'epoca della scarsit\u00e0 di materiali fosse finita, egli infatti disse:\"ritengo che dovremmo cominciare a pensare in termini di migliaia di ordigni piuttosto che di centinaia\"."}
{"id": "8005467", "revid": "599341", "url": "https://it.wikipedia.org/wiki?curid=8005467", "title": "Middlebrook", "text": ""}
{"id": "8005485", "revid": "83531", "url": "https://it.wikipedia.org/wiki?curid=8005485", "title": "Philip Abbott", "text": "Attore caratterista, fu per anni il protagonista di \"F.B.I.\", serie in cui interpret\u00f2 il personaggio di Arthur Ward. Abbott fond\u00f2 inoltre la compagnia teatrale Theatre West di Los Angeles.\nBiografia.\nNato a Lincoln nel Nebraska, Abbott frequent\u00f2 la Fordham University di New York e studi\u00f2 in seguito recitazione presso la Pasadena Playhouse.\nNegli anni '50 e '60 del XX secolo ottenne ruoli secondari in diversi film tra i quali \"L'ultimo treno da Vienna\" del 1963.\nTra il 1952 e il 1995 fece numerosissime apparizioni in varie serie televisive, tra le quali \"Justice\" e \"L'undicesima ora\" sulla NBC e \"Appointment with Adventure\" e \"The Lloyd Bridges Show\" sulla CBS. Fece due apparizioni anche in \"Perry Mason\".\nAbbott mor\u00ec nel 1998 di cancro a Tarzana in California. \u00c8 sepolto nel San Fernando Mission Cemetery di Los Angeles."}
{"id": "8005488", "revid": "969415", "url": "https://it.wikipedia.org/wiki?curid=8005488", "title": "Marcelo Djal\u00f3", "text": "Caratteristiche tecniche.\n\u00c8 un difensore centrale.\nCarriera.\nL'8 giugno 2019 ha esordito con la Nazionale guineense disputando l'amichevole persa 2-0 contro l'Angola.\nStatistiche.\n\"Statistiche aggiornate al 17 ottobre 2021\"."}
{"id": "8005509", "revid": "105652289", "url": "https://it.wikipedia.org/wiki?curid=8005509", "title": "Vitto", "text": ""}
{"id": "8005516", "revid": "122246", "url": "https://it.wikipedia.org/wiki?curid=8005516", "title": "Tomasz Calligaro", "text": "Carriera.\nClub.\nLa carriera di Tomasz Calligaro inizia nel 2010 nella , in Serie C. Nella stagione 2011-12 passa al , disputando la Serie B2: nella stagione 2012-13 ottiene qualche presenza nella formazioni che disputa la Serie A2, dove entra stabilmente a partire dall'annata 2013-14.\nPer il campionato 2014-15 si accasa al , in Serie B1, mentre per quello successivo \u00e8 allo , in Serie B2. Nella stagione 2016-17, a campionato in corso, firma per il , in Serie B, categoria dove milita anche nell'annata successiva vestendo la maglia del .\nNella stagione 2018-19 esordisce in Superlega ingaggiato nuovamente dal Milano."}
{"id": "8005520", "revid": "287204", "url": "https://it.wikipedia.org/wiki?curid=8005520", "title": "Rivalit\u00e0 Griffith-Benvenuti", "text": "La rivalit\u00e0 Griffith-Benvenuti fa riferimento al dualismo pugilistico che ha segnato le carriere di Emile Griffith e Nino Benvenuti.\nTrilogia.\nDi seguito, la lista dei tre incontri:\nIl bilancio complessivo \u00e8 di 2 vittorie per Benvenuti, con un successo per Griffith."}
{"id": "8005521", "revid": "21583", "url": "https://it.wikipedia.org/wiki?curid=8005521", "title": "Calcio alla XXX Universiade - Torneo femminile", "text": "Il torneo femminile di calcio alla XXX Universiade si \u00e8 svolto dal 2 al 12 luglio 2019 in 7 citt\u00e0 italiane (Salerno, Nocera Inferiore, Casoria, Pagani, Benevento, Caserta, Cava de' Tirreni)."}
{"id": "8005544", "revid": "120128487", "url": "https://it.wikipedia.org/wiki?curid=8005544", "title": "Elmo N\u00fcganen", "text": "Biografia.\nDiplomatosi all'Accademia estone di musica e teatro nel 1988, ne diviene professore dal '98 al 2002 e di nuovo dal 2008 al 2012, ricoprendo anche l'incarico di direttore artistico del Teatro Civico (\"Linnateater\") di Tallinn, a partire dal '92.\nIl debutto come regista e sceneggiatore avviene nel 2002 con \"Names in Marble\", film sulla Guerra d'indipendenza estone del 1918, basato sul romanzo omonimo di Albert Kivikas del 1936. Fu la pi\u00f9 costosa pellicola e la prima di genere storico nella neocostituita Repubblica Estone, vista da quasi 168.000 persone, record del cinema estone superato nel 2016. Pur con un'eccezionale visibilit\u00e0 e promozione commerciale, tuttavia non viene premiato nel Paese d'origine, ma viene selezionato al Taormina Film Fest del 2003.\nNel 2015 realizza la pellicola \"1944\", che supera i 100.000 spettatori nella prima settimana di proiezione, divenendo il record assoluto nella storia del cinema estone, e viene candidato agli Academy Awards come miglior film straniero nel 2016.\nSposato con l'attrice Anne Reemann, \u00e8 padre di tre figlie."}
{"id": "8005554", "revid": "599013", "url": "https://it.wikipedia.org/wiki?curid=8005554", "title": "Bevis Mugabi", "text": "Carriera.\nClub.\nCresciuto nei settori giovanili di e , il 5 agosto 2016 passa allo , con cui firma un annuale. Il 13 agosto esordisce tra i professionisti, nella partita di campionato pareggiata per 1-1 contro il , mentre il 30 agosto segna la prima rete in carriera, nella vittoria per 4-3 ottenuta contro il , valida per il Checkatrade Trophy. Il 31 maggio 2017, dopo essere stato utilizzato con continuit\u00e0 nel corso della stagione, prolunga il proprio contratto in scadenza fino al 2019. Il 15 maggio 2019, dopo la retrocessione del club dalla League Two, si svincola dai \"Glovers\". Il 12 settembre seguente viene tesserato dal .\nNazionale.\nNel 2019 viene convocato con la nazionale ugandese per la Coppa d'Africa.\nStatistiche.\nPresenze e reti nei club.\n\"Statistiche aggiornate al 13 agosto 2020\"."}
{"id": "8005556", "revid": "2184720", "url": "https://it.wikipedia.org/wiki?curid=8005556", "title": "1969 (singolo Achille Lauro)", "text": "1969 \u00e8 un singolo del cantautore e rapper italiano Achille Lauro, pubblicato il 7 giugno 2019 come terzo estratto dall'album omonimo.\nIl singolo ha visto la collaborazione del produttore Boss Doms e del duo Frenetik &amp; Orang3.\nVideo musicale.\nIl videoclip \u00e8 stato pubblicato il 4 luglio 2019 sul canale Vevo-YouTube del cantante.\nLa coreografia del video \u00e8 stata curata da Mommo Sacchetta e il ballerino principale \u00e8 il noto artista di Amici Marcello Sacchetta. La parte finale del video \u00e8 stata girata a Parco Sempione, Milano, luned\u00ec 24 giugno 2019 e ha visto la partecipazione, non solo di ballerini, ma anche di diversi fan presenti all'evento organizzato da Achille Lauro e Boss Doms."}
{"id": "8005558", "revid": "827882", "url": "https://it.wikipedia.org/wiki?curid=8005558", "title": "Jonas Lie", "text": ""}
{"id": "8005564", "revid": "125345407", "url": "https://it.wikipedia.org/wiki?curid=8005564", "title": "Marvel's Avengers", "text": "Marvel's Avengers (in precedenza The Avengers Project) \u00e8 un videogioco action-adventure sviluppato dalla Crystal Dynamics e Eidos Montr\u00e9al, e pubblicato dalla Square Enix. \u00c8 il primo nuovo titolo della Crystal Dynamics al di fuori del franchise di Tomb Raider partito nel 2005, e si basa sul gruppo di supereroi della \"Marvel Comics\", i Vendicatori. Il gioco sar\u00e0 disponibile per Google Stadia, Microsoft Windows, PlayStation 4 e Xbox One il 4 settembre 2020. Il videogioco sar\u00e0 disponibile anche per PlayStation 5 e Xbox Series X/S, il giorno della loro uscita.\nTrama.\nMentre i Vendicatori stanno partecipando a un evento, denominato A-Day, a San Francisco, la citt\u00e0 viene attaccata da una nuova misteriosa minaccia; i Vendicatori, ovviamente, contrastano la minaccia, ma durante l'attacco, la Chimera, l'enorme Helicarrier su cui si tiene l'evento, alimentato da un nuovo minerale scoperto dal dottor George Tarleton, il Terrigen, precipita a causa del malfunzionamento del reattore instabile: Capitan America rimane apparentemente ucciso, mentre San Francisco viene distrutta e il Terriget si diffonde e molte persone presenti all'evento guadagnano incredibili superpoteri per via delle propriet\u00e0 del minerale. A causa della tragedia, i Vendicatori si sentono in colpa dell'accaduto e decidono di sciogliersi. Passano cinque anni, durante i quali la citt\u00e0 \u00e8 stata ricostruita, ed \u00e8 attualmente sotto il controllo di un'organizzazione scientifica criminale chiamata A.I.M (\"Avanzate Idee Meccaniche\"), mentre i supereroi (inclusi i Vendicatori e le persone che hanno sviluppato poteri l'A-Day, soprannominate Inumani) sono diventati dei fuorilegge. Con un mondo in subbuglio, una giovane adolescente pakistana di nome Kamala Khan, anch'ella presente all'evento e che, a causa del Terriget ha sviluppato la capacit\u00e0 di allungarsi e gonfiarsi a piacimento, scopre una scioccante cospirazione della A.I.M (tramite un video di una telecamera salvato su una chiavetta scopre infatti che Tarleton aveva fatto spegnere a Captain America i protocolli di sicurezza del reattore per poi chiudere l'eroe nella stanza), e inizia cos\u00ec la sua avventura per ricomporre gli eroi pi\u00f9 potenti della Terra, vendicare la morte di Capitan America e scoprire il vero colpevole dietro la catastrofe dell'A-Day.\nPersonaggi.\n\"Marvel's Avengers\" presenta una grande schiera di personaggi tratti dall'Universo Marvel, composti principalmente da membri del gruppo di cui prende il nome il videogioco, tra cui:\nTra i personaggi non giocabili ci sono Nick Fury, Maria Hill, Dum Dum Dugan, Hank Pym, J.A.R.V.I.S., Alisande Morales, gli Inumani, Okoye, Shuri e Zawavari.\nSono inoltre presenti alcuni supercriminali, tra i quali:\n\u00c8 presente anche un cameo di Phil Sheldon della miniserie Marvels che lavora come giornalista al Daily Bugle\nA Carol Danvers, alias Capitan Marvel, viene citata in vari trailer da Kamala Khan; inoltre, nella cameretta di quest'ultima vi \u00e8 un suo poster, ma l'eroina non appare fisicamente durante il gioco. \nB Spider-Man sar\u00e0 giocabile soltanto su Playstation 4 e Playstation 5. Sebbene si pensasse che il personaggio fosse lo stesso eroe protagonista dell'acclamato videogioco della Insomniac Games, ci\u00f2 \u00e8 stato smentito in quanto la Square Enix vuole che il loro Uomo Ragno si rifaccia alle origini, soprattutto dal punto di vista estetico.\nModalit\u00e0 di gioco.\nIl gioco sar\u00e0 giocabile sia in giocatore singolo sia in multigiocatore fino a un massimo di quattro giocatori, e possieder\u00e0 svariate caratteristiche di personalizzazione dei costumi e la possibilit\u00e0 di migliorare le proprie capacit\u00e0 tramite un albero delle abilit\u00e0. La componente cosmetica, riguardo ai costumi essendo puramente estetici, potranno essere acquistati separatamente come DLC, attraverso delle microtransazioni. I giocatori potranno ricevere gli aggiornamenti del tutto gratuiti, contenenti nuove regioni e nuovi personaggi giocabili. \"Marvel's Avengers\" \u00e8 un videogioco che fa parte della categoria \"story driven\" (un gioco che punta sulla narrativa).\nPubblicazione.\nIl primo teaser del trailer che annunci\u00f2 il videogioco \u00e8 stato pubblicato il 26 gennaio 2017 dal canale YouTube della Marvel Entertainment.\nDopo due anni dall'annuncio, solamente all'E3\u00a02019 Square Enix ha ospitato una conferenza stampa, la quale ha condiviso maggiori dettagli sul gioco, tra cui anche un trailer completo e una data d'uscita. La presentazione, durata 14 minuti, \u00e8 stata realizzata con alcune scene cinematografiche, una breve esibizione del gameplay che includeva i personaggi, il comparto online e un'anteprima degli attori che interpretano i personaggi. Inoltre sempre all'E3, \u00e8 stata resa pubblica una demo giocabile che mostrava il gameplay, accessibile a pochi partecipanti.\nLa closed beta \u00e8 stata resa accessibile solamente a chi aveva preordinato il titolo. Per la versione Playstation 4, la beta sar\u00e0 disponibile dal 7 al 9 agosto. Per la versione PC e Xbox One dal 14 al 16 agosto. Una open beta finale si \u00e8 svolta dal 21 al 23 agosto per tutte le piattaforme di lancio.\n\"Marvel's Avengers\" precedentemente doveva uscire su Stadia, PlayStation 4, Xbox One e Microsoft Windows il 15 maggio 2020, ma per perfezionare al meglio il gioco Crystal Dynamics ha deciso di posticipare l'uscita al 4 settembre 2020. Il gioco verr\u00e0 pubblicato in quattro edizioni: Standard Edition, Exclusive Digital Edition (Esclusiva per PS4), Deluxe Edition ed infine la Earth's Mightiest Edition, con le ultime tre edizioni giocabili dal 1\u00ba settembre 2020. Il gioco sar\u00e0 disponibile come titolo di lancio anche su Xbox Series X a novembre 2020 e per Playstation 5 a fine anno.\nIl 1\u00ba ottobre 2019, Virgin Media ha ottenuto le telecomunicazioni come collaboratore esclusivo di Square Enix e Crystal Dynamics per \"Marvel's Avengers\".\nMerchandising.\nTitan Books ha pianificato la pubblicazione di due libri tie-in riguardanti il videogioco.\nIl primo libro, intitolato \"Marvel's Avengers: The Extinction Key\", \u00e8 stato pubblicato il 4 agosto 2020. \"The Extinction Key\" \u00e8 stato scritto da Gregory Keyes, \u00e8 un prequel incentrato sugli eventi che si svolgono prima dell'A-Day. Il romanzo segue la storia dei Vendicatori, che cercano di fermare un'antica organizzazione criminale chiamata Zodiac che si vuole impadronire della \"Chiave dello Zodiaco\", un'arma molto potente capace di distorcere il tempo e lo spazio. All'interno del libro, vengono introdotti Dottor Strange, Fratello Voodoo e alcuni membri dello S.H.I.E.L.D.\nIl secondo libro, intitolato \"Marvel's Avengers: The Art of the Game\", \u00e8 stato pubblicato il 1\u00ba settembre 2020. All'interno del libro, sono inclusi alcuni concept art, storyboard e commenti da parte dello scrittore Paul Davies, pi\u00f9 una mappa dettagliata dei diversi scenari e missioni del gioco.\nMarvel Comics ha pubblicato cinque libri tie-in, tutti quanti prequel del videogioco. La serie fumettistica viene chiamata \"Marvel\u2019s Avengers: Road to A-Day\". Ogni libro \u00e8 incentrato su uno dei cinque personaggi giocanti disponibili al lancio, escludendo Ms. Marvel. Il primo libro, intitolato \"Marvel's Avengers: Iron Man #1\", \u00e8 stato pubblicato l'11 dicembre 2019, a seguire \"Marvel's Avengers: Thor #1\" pubblicato l'8 gennaio 2020, \"Marvel's Avengers: Hulk #1\" il 5 febbraio 2020, \"Marvel's Avengers: Captain America #1\" il 18 marzo 2020 e infine con il quinto e ultimo libro, \"Marvel's Avengers: Black Widow #1\" il 25 marzo 2020.\nAccoglienza.\nCritica.\n\"Marvel's Avengers\" ha ricevuto un'accoglienza favorevole stando alle recensioni aggregate su Metacritic.\nVendite.\n\"Marvel's Avengers\" durante la sua prima settimana di vendita \u00e8 stato il gioco pi\u00f9 venduto al dettaglio nel Regno Unito.\nIn Giappone la versione per PlayStation 4 durante la sua prima settimana di lancio ha venduto 42.979 copie fisiche, rendendolo il secondo gioco al dettaglio pi\u00f9 venduto della settimana nel paese.\nA 2 mesi dall'uscita, le vendite sono stimate attorno ai 3 milioni di copie (60% di quanto pronosticato da Square Enix), facendo registrare perdite di oltre 60 milioni di dollari.."}
{"id": "8005574", "revid": "827882", "url": "https://it.wikipedia.org/wiki?curid=8005574", "title": "Walter Kuhn", "text": ""}
{"id": "8005575", "revid": "125600652", "url": "https://it.wikipedia.org/wiki?curid=8005575", "title": "Gian Luca Zattini", "text": "Biografia.\nLaureato in medicina e chirurgia all'Universit\u00e0 di Bologna, svolge la professione di odontoiatra. Nel 1975 entra per la prima volta in politica facendosi eleggere al consiglio comunale di Meldola nelle file della Democrazia Cristiana.\nNel 2009 viene eletto sindaco della sua citt\u00e0 per la lista civica \"Noi Meldolesi\". Verr\u00e0 riconfermato nel 2014.\nNel 2019, al termine del suo secondo mandato da sindaco, decide di candidarsi a sindaco di Forl\u00ec con una coalizione di centro-destra, che comprende Lega, Forza Italia, Fratelli d'Italia, Il Popolo della Famiglia e la lista civica \"Forl\u00ec Cambia\". Vince al ballottaggio con il 53,07% dei voti, diventando il primo sindaco di centro-destra di Forl\u00ec dal secondo dopoguerra. Si insedia ufficialmente l'11 giugno 2019."}
{"id": "8005578", "revid": "599013", "url": "https://it.wikipedia.org/wiki?curid=8005578", "title": "Ekaterina Selezn\u00ebva", "text": " Lei \u00e8 diventata campionessa del mondo al cerchio ai Campionati mondiali di ginnastica ritmica 2019. \u00c8 anche campionessa del Grand Prix Final All-around 2018 e medaglia d'oro All-Around delle Universiade estive 2019. A livello nazionale, \u00e8 medaglia di bronzo della nazionale russa 2018.\nCarriera.\nVita privata.\nEkaterina Selezneva \u00e8 fidanzata con il presentatore TV e giornalista sportivo Sergey Gladun. \u00c8 stata nelle pagini editoriali di Vogue Russia. \nJunior.\nEkaterina Selezneva nasce a Pushkino, in Russia, il 18 maggio 1995. \u00c8 allenata dalla madre, Olga Nikolaevna Nazarova. Dal 2011 fa parte del team nazionale russo (inizialmente in quello delle riserve, ora \u00e8 una delle migliori ginnaste).\nSenior.\nNel 2013 vince il bronzo al cerchio ai Campionati Nazionali Assoluti della Russia e viene invitata a far parte del team nazionale.\nNel 2014 ai Campionati Nazionali Assoluti della Russia vince l'oro alle clavette davanti ad Arina Averina. Lo stesso anno, partecipa alla Serie A italiana.\nNel 2015 ai Campionati Nazionali Assoluti della Russia arriva quarta nell'all-around e vince l'oro al nastro. In seguito, arriva prima al Torneo Internazionale di Holon e a fine stagione torna in Italia per gareggiare nella Serie A.\nNel 2016 vince l'oro all'Alina Cup di Mosca, e poi arriva sesta ai Campionati Nazionali Assoluti della Russia. Partecipa anche al Torneo Internazionale del Baltic Hoop di Riga, in Lettonia, dove arriva sesta.\nAnche nel 2017 vince l'oro all'Alina Cup di Mosca, e arriva settima ai Campionati Nazionali Assoluti della Russia. Al Torneo Internazionale di Corbeil-Essonnes arriva terza. In giugno, partecipa per la prima volta ad una Coppa del Mondo, la World Challenge Cup di Guadalajara, dove arriva seconda dietro alla connazionale Polina Khonina. Vince comunque l'oro al cerchio e al nastro e l'argento alla palla. Al Torneo Internazionale di Holon vince l'oro. Partecipa alla World Challenge Cup di Berlino e arriva prima davanti alla connazionale Yulia Bravikova. Vince l'oro al cerchio e alla palla, l'argento alle clavette e il bronzo al nastro. All'Universiade di Taipei partecipa con Yulia Bravikova e vince l'oro alla palla, l'argento al cerchio e al nastro e il bronzo alle clavette.\nNel 2018 arriva undicesima al Grand Prix di Mosca. Ai Campionati Nazionali Assoluti della Russia arriva terza dietro Dina Averina e Aleksandra Soldatova e vince l'oro al cerchio, alla palla e alle clavette. Al Grand Prix di Kiev arriva prima davanti a Maria Sergeeva e Katrin Taseva; vince l'oro alla palla e al nastro e l'argento con le clavette e il cerchio. Al Grand Prix di Thiais vince l'argento dietro Dina Averina, vince il bronco al cerchio e l'argento al nastro. Alla Coppa del Mondo di Sofia arriva seconda dietro ad Aleksandra Soldatova; vince l'argento alla palla e il bronzo al nastro. Alla Coppa del Mondo di Tashkent vince il bronzo nell'all-around, nella palla e nel nastro. Alla Coppa del Mondo di Baku vince l'oro al cerchio davanti a Maria Sergeeva. Al Grand Prix di Holon arriva terza nell'all-around, vince l'argento al nastro e il bronzo alle clavette. Al Grand Prix di Brno vince l'oro nell'all-around, alle clavette, alla palla e al cerchio. Al Grand Prix di Marbella vince il bronzo nell'all-around, l'oro alla palla e l'argento a cerchio e nastro. Alla Coppa del Mondo di Minsk arriva quarta nell'all-around, vincendo poi l'oro alla palla.\nNel 2019 arriva quarta al Grand Prix di Mosca, vincendo l'argento alla palla. Al Grand Prix di Kiev arriva terza nell'all-around dietro all'ucraina Vlada Nikolchenko e alla bulgara Katrin Taseva; vince un altro bronzo al cerchio e un oro alla palla. Al Grand Prix di Thiais arriva quinta. Alla Coppa del Mondo di Sofia arriva solo nona, vincendo invece l'argento al cerchio e l'oro alla palla. Alla World Cup di Guadalajara arriva seconda nell'all-around dietro ad Aleksandra Soldatova e davanti all'italiana Alexandra Agiurgiuculese, terza al cerchio e alle clavette, settima alla palla, e seconda al nastro. Ai Nazionali Russi arriva quarta. Alle XXX Universiadi vince l'all-around, le finali di cerchio, palla, nastro e il bronzo alle clavette. Alla World Challenge Cup di Cluj-Napoca vince l'argento nell'all-around (dietro a Linoy Ashram) e al cerchio. Alla palla vince l'oro, mentre a clavette e nastro non \u00e8 sul podio. Ai suoi primi Campionati mondiali di ginnastica ritmica 2019 di Baku vince due ori, nella gara a squadre (con Dina e Arina Averina) e al cerchio (davanti a Linoy Ashram e Dina Averina), e un bronzo al nastro (dietro a Dina Averina e Linoy Ashram).\nNel 2020 presenta il suo nuovo programma durante le \"Speranze della Russia\". Al Grand Prix di Mosca arriva quarta, vincendo l'oro al cerchio e l'argento al nastro. Durante i Campionati russi, arriva quarta dietro Arina Averina, Dina Averina e Lala Kramarenko. Al Grand Prix di Tartu vince l'argento alla palla e il bronzo al nastro e viene proclamata \"Miss Valentine\". Ritorna in pista, dopo otto mesi di stop a causa della pandemia da Coronavirus, alla seconda edizione del Torneo Online di Mosca, dove arriva quarta alla palla e quinta al cerchio. Alla terza edizione del Torneo Online di Mosca, vince il bronzo al cerchio e alla palla. \nInizia la stagione agonistica 2021 partecipando al Grand Prix di Mosca, dove arriva sesta nell'all-around. Al Campionato Russo di inizio stagione, guadagna un argento nell'AA di qualificazione."}
{"id": "8005581", "revid": "298055", "url": "https://it.wikipedia.org/wiki?curid=8005581", "title": "Eugenio Spada", "text": ""}
{"id": "8005584", "revid": "599013", "url": "https://it.wikipedia.org/wiki?curid=8005584", "title": "Marshall Munetsi", "text": ""}
{"id": "8005590", "revid": "1310927", "url": "https://it.wikipedia.org/wiki?curid=8005590", "title": "Isaac Muleme", "text": "Carriera.\nNazionale.\nNel 2019 viene convocato con la nazionale ugandese per la Coppa d'Africa."}
{"id": "8005592", "revid": "599013", "url": "https://it.wikipedia.org/wiki?curid=8005592", "title": "Lumala Abdu", "text": "Carriera.\nClub.\nHa giocato nella prima divisione svedese ed in quella egiziana.\nNazionale.\nNel 2019 viene convocato con la nazionale ugandese per la Coppa d'Africa."}
{"id": "8005594", "revid": "2149771", "url": "https://it.wikipedia.org/wiki?curid=8005594", "title": "Ibrahim Amada", "text": ""}
{"id": "8005596", "revid": "1185701", "url": "https://it.wikipedia.org/wiki?curid=8005596", "title": "Michelangelo Borriello", "text": "Biografia.\nNato nel 1909 a Civitavecchia, in provincia di Roma, a 27 anni partecip\u00f2 ai Giochi olimpici di , nella pistola 25 metri, chiudendo 18\u00ba con 23 punti.\nDopo la guerra prese di nuovo parte alle Olimpiadi, quelle di , sempre nella pistola 25 metri, arrivando 9\u00ba con 557 punti.\n4 anni dopo partecip\u00f2 ai Giochi di , nella pistola 25 metri, terminando 16\u00ba con 561 punti.\nA 47 anni prese parte ai suoi quarti Giochi olimpici, , ancora nella pistola 25 metri, chiudendo 12\u00ba con 567 punti.\nDal 1975 al 1989 fu presidente dell'Unione Italiana Tiro a Segno e poi presidente onorario della stessa.\nMor\u00ec nel 1995, a 86 anni."}
{"id": "8005597", "revid": "287204", "url": "https://it.wikipedia.org/wiki?curid=8005597", "title": "Izabella El\u017cbieta Czartoryska", "text": "Biografia.\nInfanzia.\nIzabella era l'ultimogenita del principe Adam Jerzy Czartoryski, Ministro degli Affari Esteri dello zar Alessandro I, di sua moglie, la principessa Anna Zofia Sapieha.\nLa famiglia fugg\u00ec prima in Inghilterra, poi a Parigi (1834-1843), e poi all'H\u00f4tel Lambert, primo centro mondano e politico della grande emigrazione.\nMatrimonio.\nSpos\u00f2, 21 febbraio 1857 a Parigi, il conte Jan Kanty Dzia\u0142y\u0144ski (28 settembre 1829-30 marzo 1880), figlio di Tytus Dzia\u0142y\u0144ski. La coppia non ebbe figli.\nNel 1861, alla morte di suo suocero, la coppia prese possesso del castello di Go\u0142uch\u00f3w, dove intraprende molte modifiche che affid\u00f2 a Maurice Uradou, allo scultore Charles Biberon e al pittore Louis Breugnot.\nAttivit\u00e0 nel sociale.\nSuo marito, come suo padre, perseguit\u00f2 una militanza sociale e partecip\u00f2 all'insurrezione del 1863, che gli valse una condannato a morte in contumacia da un tribunale prussiano e privato della sua propriet\u00e0. Successivamente, riusc\u00ec a tornare a casa, dal momento che nel 1869 ricevette un'amnistia.\nAlla morte del padre, Izabella eredit\u00f2 l'H\u00f4tel Lambert. Insieme a suo fratello Wladyslaw, amministr\u00f2 gli affari dell'hotel, in particolare nell'Istituto polacco.\nHa viaggiato molto in Europa, cos\u00ec come in Algeria, in Egitto, in Terra Santa.\nEredit\u00f2 dalla nonna la passione per il collezionismo, Izabella raccolse una collezione di vasi antichi, icone e mobili.\nMorte.\nMor\u00ec il 18 marzo 1899 a Mentone e fu sepolta in una cripta nel villaggio di Go\u0142uch\u00f3w."}
{"id": "8005598", "revid": "1501558", "url": "https://it.wikipedia.org/wiki?curid=8005598", "title": "Ankhesenamun", "text": ""}
{"id": "8005599", "revid": "2149771", "url": "https://it.wikipedia.org/wiki?curid=8005599", "title": "Pascal Razakanantenaina", "text": ""}
{"id": "8005600", "revid": "767487", "url": "https://it.wikipedia.org/wiki?curid=8005600", "title": "Marco Giovanetti", "text": "Biografia.\nDiplomato nel '79 con il massimo dei voti e la lode sotto la guida dell'illustre pianista e didatta milanese Carlo Pestalozza, ebbe tra i suoi maestri Bruno Mezzena e Fausto Zadra, del quale dal 1989 al 1992 era stato assistente presso l\u2019Ecole Internationale de Piano de Lausanne.\nPianista, concertista e didatta, suon\u00f2 come solista con diverse orchestre nazionali ed estere e si esib\u00ec in r\u00e9cital e in varie formazioni cameristiche per importanti stagioni concertistiche, tra cui la Societ\u00e0 dei Concerti di Trieste, Angelicum, Musica nel nostro tempo, Rosetum e Societ\u00e0 Umanitaria di Milano, Societ\u00e0 del Quartetto e Festival Donizetti di Bergamo, Nuovi Spazi Sonori e Festival di Musica Sacra di Brescia, Societ\u00e0 Musicale di Ivrea, Teatro Marrucino di Chieti, Palazzo Nazionale della Cultura di Sofia (Bulgaria), UNESCO di Parigi, Parlamento Europeo di Bruxelles in occasione della Festa dell\u2019Europa 2009, Festival Musique en Guyenne, Concerti nel Parco (Villa Medici, Roma), Ceresio Estate Lugano, Festival musicale di Oberwil (Zurigo), Musica e architettura Mantova.\nTenne tourn\u00e9e di concerti e masterclass in Cina (Shanghai, Zhengzhou, Hangzhou, Xiamen, Nanning, Ningbo) su invito di universit\u00e0 e istituzioni culturali, da cui fu anche insignito del titolo di Professore onorario (Universit\u00e0 di Kunming, Yunnan).\nNel 2013 si produsse in un recital per \u201cSound Ways\u201d, XXV International New Music Festival di San Pietroburgo (Russia).\nNell\u2019ambito del repertorio moderno e contemporaneo, effettu\u00f2 registrazioni televisive e radiofoniche per la RAI e curato prime esecuzioni di rilevanti autori. Nel 1984 ha vinto il concorso \u201cCata ed Ernesto Monti\u201d di Trieste per l\u2019interpretazione della musica moderna. Oggi il suo repertorio spazia da J. S. Bach ad autori contemporanei quali Ligeti, Schnittke e Denisov.\nNel 2014 registr\u00f2 per Radio Vaticana musiche di Ludwig van Beethoven e Sergio Calligaris in duo con la violoncellista Emilia Baranowska.\nForte dei suoi studi classici, coltiv\u00f2 lo studio della filosofia e della storia dell'arte. I viaggi, le esperienze umane, il contatto con il pubblico dei concerti e con studenti di diverse provenienze e culture lo spinsero sempre ad aprirsi alla conoscenza di varie ulteriori discipline, tra cui negli ultimi tempi la lingua cinese. Nel solco di tale ampliamento di orizzonti culturali si colloca anche la creazione di un ciclo di incontri di divulgazione musicale intitolato \u201cIl Suono e il Tempo\u201d, fondato a Bergamo nel 1992 e poi replicato e ampliato in altre localit\u00e0 italiane e a Buenos Aires (Argentina).\nMarco Giovanetti fu docente di pianoforte presso il Conservatorio Statale di Musica \u201cGaetano Donizetti\u201d di Bergamo dove, dal 1997 al 2012, ha ricoperto anche la carica di direttore.\nGiovanetti \u00e8 morto nel 2019 per un tumore."}
{"id": "8005601", "revid": "767487", "url": "https://it.wikipedia.org/wiki?curid=8005601", "title": "Derrick Nsibambi", "text": "Carriera.\nClub.\nHa giocato nella prima divisione ugandese ed in quella egiziana.\nNazionale.\nNel 2019 viene convocato con la nazionale ugandese per la Coppa d'Africa."}
{"id": "8005603", "revid": "767487", "url": "https://it.wikipedia.org/wiki?curid=8005603", "title": "Emmanuel Okwi", "text": "Carriera.\nNazionale.\nNel 2019 viene convocato con la nazionale ugandese per la Coppa d'Africa."}
{"id": "8005613", "revid": "767487", "url": "https://it.wikipedia.org/wiki?curid=8005613", "title": "Allan Kateregga", "text": "Carriera.\nNazionale.\nNel 2019 viene convocato con la nazionale ugandese per la Coppa d'Africa."}
{"id": "8005620", "revid": "135224", "url": "https://it.wikipedia.org/wiki?curid=8005620", "title": "Taddeo Lwanga", "text": "Carriera.\nNazionale.\nNel 2019 viene convocato con la nazionale ugandese per la Coppa d'Africa."}
{"id": "8005621", "revid": "277947", "url": "https://it.wikipedia.org/wiki?curid=8005621", "title": "Nicolas Besnier", "text": "Biografia.\nNicolas Besnier, uno dei migliori esponenti dell'orificeria della Reggenza, nacque a Parigi nel 1686, figlio di Francois Besnier e di Henrietta Jeanne de Meaux Valliere.\nSuo fratello Jacques Besnier (1688-1761), promosso alla ma\u00eetrise nel 1720, fu uno degli argentieri pi\u00f9 apprezzati della sua epoca; realizz\u00f2 opere riccamente decorate che anticiparono con i loro elementi classichegganti, lo Stile Luigi XVI.\nNicolas Besnier viaggi\u00f2 in Italia per perfezionarsi nell'architettura, dall'ottobre 1709 all'ottobre 1712, e durante il suo soggiorno romano vinse il primo premio per l'architettura presso l'Accademia nazionale di San Luca a Roma nel 1711.\nDivent\u00f2 maestro orafo nel 1714 e in quegli stessi anni spos\u00f2 Anne-Marguerite Cellot.\nFu nominato orafo di corte reale il 1\u00ba settembre 1723.\nTra i suoi clienti si possono menzionare il conte di Tarroca, il conte di Pontchartrain, la duchessa di Retz, la duchessa d'Harcourt, il duca di Bouillon, il duca e la duchessa di Levy, Horace Walpole, William Bateman, la parrocchia della chiesa di Saint-Louis-en-l'\u00cele, la corte di Spagna.\nTra i suoi lavori pi\u00f9 prestigiosi realizz\u00f2, nel 1726-1727, una splendida zuppiera con vassoio destinata ad Horace Walpole, di cui porta incise le armi.\nSuccessivamente il pittore, incisore, disegnatore di ceramiche e di cartoni d'arazzo Jean-Baptiste Oudry, assieme a Nicolas Besnier, prese in gestione la manifattura di Beauvais. Oudry venne nominato direttore artistico dello stabilimento di arazzi, invece Nicolas Besnier, direttore della fabbrica, si occup\u00f2 della parte contabile. Besnier lavor\u00f2 per circa vent'anni a Beauvais, dal 1734 fino al dicembre 1753.\nTra gli arazzi pi\u00f9 rinomati prodotti dalla manifattura nel ventennio di direzione di Besnier vi furono:\nIl Metropolitan Museum of Art conserva alcune opere di Nicolas Besnier e di suo fratello Jacques\nNicolas Besnier mor\u00ec a Parigi il 14 giugno 1754."}
{"id": "8005623", "revid": "105653984", "url": "https://it.wikipedia.org/wiki?curid=8005623", "title": "Toavina Rambeloson", "text": ""}
{"id": "8005624", "revid": "519091", "url": "https://it.wikipedia.org/wiki?curid=8005624", "title": "Diego Wayar", "text": "Carriera.\nClub.\nHa sempre giocato nel campionato boliviano.\nNazionale.\nViene convocato per la Copa Am\u00e9rica 2019 in Brasile."}
{"id": "8005626", "revid": "767487", "url": "https://it.wikipedia.org/wiki?curid=8005626", "title": "Petrus Shitembi", "text": "Carriera.\nNazionale.\nNel 2019 viene convocato con la nazionale namibiana per la Coppa d'Africa."}
{"id": "8005629", "revid": "1543377", "url": "https://it.wikipedia.org/wiki?curid=8005629", "title": "Willy Stephanus", "text": "Carriera.\nNazionale.\nNel 2019 viene convocato con la nazionale namibiana per la Coppa d'Africa."}
{"id": "8005632", "revid": "767487", "url": "https://it.wikipedia.org/wiki?curid=8005632", "title": "Hernando Franco", "text": "La sua carriera si svilupp\u00f2 nella Nuova Spagna come maestro di cappella delle cattedrali dell'Antigua Guatemala (1570-1573) e di Citt\u00e0 del Messico (1575-1585).\nBiografia.\nNacque nella localit\u00e0 di Galizuela, nella parte orientale dell'attuale provincia di Badajoz. Ricevette una formazione alla cattedrale di Segovia dove, insieme con i fratelli L\u00e1zaro e Jer\u00f3nimo del \u00c1lamo fu un paggetto (\"seise\") dai dieci fino ai diciassette anni. Un amico della famiglia \u00c1lamo, Mateo Ar\u00e9valo Sede\u00f1o, si rec\u00f2 nel Nuovo Mondo per un incarico ufficiale; Hernando Franco, allora ventiduenne, colse l'occasione per accompagnarlo e successivamente si stabil\u00ec a Santiago de Guatemala.\nGrazie alle sue solide conoscenze e alla sua qualit\u00e0 come musico da chiesa, fu maestro di cappella della cattedrale dal 1570 a 1573. A causa di una riduzione del suo salario rinunci\u00f2 insieme con Jer\u00f3nimo e si trasferirono a Citt\u00e0 del Messico, dove risiedeva il dottor Mateo Ar\u00e9valo. In questa citt\u00e0 occup\u00f2 la posizione vacante di maestro di cappella della cattedrale, succedendo a Juan de Vitoria. Fu ufficialmente nominato il 20 maggio 1575.\nLa chiesa in cui si suonava la musica di Franco non era la cattedrale attuale, la cui costruzione fu iniziata nel 1573, ma la prima cattedrale di Citt\u00e0 del Messico, edificata tra il 1524 e il 1532. Nonostante la costruzione della seconda e definitiva cattedrale comportasse grandi spese, le attivit\u00e0 musicali ricevettero molto sostegno dalle autorit\u00e0 ecclesiastiche.\nCon l'ingresso di Franco, la musica della cattedrale di Citt\u00e0 del Messico speriment\u00f2 un periodo di splendore: i compensi erano pi\u00f9 che adeguati e si ingaggiavano cantanti e strumentisti. La musica di Franco fu molto apprezzata per la sua qualit\u00e0 e il compositore ne fu ampiamente ricompensato. Tuttavia nel 1582 le autorit\u00e0 ecclesiastiche decisero di limitare le spese della cattedrale. I compensi di buona parte dei musici furono ridotti di molto. Come risposta, Franco rinunci\u00f2 al suo posto e i musici si rifiutarono di suonare. Una settimana dopo raccolsero il frutto della protesta e dei successivi negoziati e le attivit\u00e0 musicali tornarono alla normalit\u00e0. Il rendimento di Franco declin\u00f2 gradualmente, forse per motivi di salute: nel 1583 vi furono proteste perch\u00e9 non stava insegnando adeguatamente ai bambini del coro e l'anno successivo fu sollevato da questo incarico, proprio del maestro di cappella. Nel 1585 Hernando Franco mor\u00ec.\nOpera.\nNel 1611 Hern\u00e1ndez present\u00f2 alle autorit\u00e0 della cattedrale un libro di coro che conteneva la copia di 16 opere polifoniche di Franco. Le autorit\u00e0 ritennero il libro molto importante e volentieri lo pagarono a Hern\u00e1ndez.\nQuesto libro di coro \u2014 conosciuto come Codice Franco \u2014 si \u00e8 conservato fino a oggi. Si tratta di un manoscritto di 178 pagine di pergamena, accuratamente copiato e con bei disegni a colori in alcuni dei capilettera. Il Codice Franco si trova ora al Museo Nacional del Virreinato di Tepotzotl\u00e1n, molto vicino a Citt\u00e0 del Messico. Soffre di alcune mutilazioni e gli mancano due dei 16 Magnificat originali, tuttavia le condizioni generali del documento non sono cattive e la musica mancante si \u00e8 potuta recuperare. Poich\u00e9 il Codice Franco non \u00e8 scritto nella notazione musicale moderna, fu trascritto dal musicologo Steven Barwick nel 1965. \nFranco \u00e8 stato considerato uno dei pi\u00f9 importanti compositori della Nuova Spagna, oltre a essere considerato per lungo tempo il primo compositore di musica per la cattedrale. Seppe arricchire sostanzialmente la pratica musicale delle cattedrali di Santiago de Guatemala e di Citt\u00e0 del Messico con composizioni di sua mano che si conservano fino a oggi.\nLa musica di Franco fu molto apprezzata anche dopo la sua morte. \u00c8 significativo che ancora si conservino copie delle sue opere che furono eseguite in diverse citt\u00e0 e diverse chiese: nelle cattedrali di Citt\u00e0 del Messico, di Puebla e di Citt\u00e0 del Guatemala, cos\u00ec come nei conventi del Carmen e dell'Incarnazione di Citt\u00e0 del Messico e nella citt\u00e0 guatemalteca di Jacaltenango.\nIn Guatemala si conservano l'\"Antiphona in Die Purificationis\" e un \"Benedicamus Domino\" a cinque voci, oltre a una collezione di Magnificat. In Messico si conservano composizioni da quattro a undici voci, che mostrano una buona qualit\u00e0 e una familiarit\u00e0 con i procedimenti della sua epoca. La sua opera \u00e8 scritta con tutti gli attributi della musica palestriniana, dotata di una profonda ispirazione, nonostante la semplicit\u00e0 della sua linea melodica. Parte delle sue composizioni si conservano nella cattedrale di Guadalajara.\nI brani in n\u00e1huatl.\nIn un manoscritto del XVI secolo trovato a Citt\u00e0 del Messico, chiamato \"Codice Vald\u00e9s\", appaiono due brani di musica polifonica, il cui testo sono preghiere alla Vergine Maria in n\u00e1huatl. Queste composizioni furono inizialmente attribuite a Hernando Franco, giacch\u00e9 il manoscritto era approssimativamente della stessa epoca del compositore. Invece il musicologo Robert Stevenson ha scartato questa possibilit\u00e0. Nella parte superiore dello spartito di una delle preghiere in n\u00e1huatl di questo codice si pu\u00f2 leggere \"herna don fran co\".\nNel 1934 Gabriel Sald\u00edvar Silva interpret\u00f2 quest'iscrizione come \u201cHernando Franco\u201d. Per\u00f2 per le differenze di stile rispetto alle opere conosciute di Hernando Franco, nel 1952 Robert Stevenson sollev\u00f2 il dubbio che le preghiere in n\u00e1huatl fossero del maestro di cappella, ma nella sua trascrizione mantenne l'attribuzione proposta da Sald\u00edvar.\nIn uno scritto successivo, Stevenson afferm\u00f2 che l'uso del trattamento \u201cdon\u201d indicava che si trattava di un compositore di origine indigena, perch\u00e9 nella Nuova Spagna del XVI secolo solamente i cacicchi indigeni e gli immigrati spagnoli di pi\u00f9 alto rango potevano usare il trattamento \u201cdon\u201d. Cos\u00ec, Stevenson sugger\u00ec che l'autore delle preghiere del codice Vald\u00e9s non fosse lo stesso Hernando Franco che era stato maestro di cappella della cattedrale. In un altro scritto Robert Stevenson dichiar\u00f2 che \u201cfran co\u201d, non era da leggersi Franco, ma come un'abbreviazione per \"Francisco\".\nBibliografia.\nLa partitura dei Magnificat del Codice Franco del \"Museo Nacional del Virreinato\" \u00e8 stata pubblicata in:"}
{"id": "8005634", "revid": "599013", "url": "https://it.wikipedia.org/wiki?curid=8005634", "title": "Cristi\u00e1n Arano", "text": "Carriera.\nClub.\nHa sempre giocato nel campionato boliviano.\nNazionale.\nViene convocato per la Copa Am\u00e9rica 2019 in Brasile."}
{"id": "8005635", "revid": "767487", "url": "https://it.wikipedia.org/wiki?curid=8005635", "title": "Ronald Ketjijere", "text": "Carriera.\nNazionale.\nNel 2019 viene convocato con la nazionale namibiana per la Coppa d'Africa."}
{"id": "8005638", "revid": "767487", "url": "https://it.wikipedia.org/wiki?curid=8005638", "title": "Elvis Chipezeze", "text": ""}
{"id": "8005639", "revid": "92723", "url": "https://it.wikipedia.org/wiki?curid=8005639", "title": "Santiago de Guatemala", "text": ""}
{"id": "8005640", "revid": "767487", "url": "https://it.wikipedia.org/wiki?curid=8005640", "title": "Knox Mutizwa", "text": ""}
{"id": "8005641", "revid": "1543377", "url": "https://it.wikipedia.org/wiki?curid=8005641", "title": "PocketQube", "text": "Un PocketQube \u00e8 una tipologia di satellite miniaturizzato usato per le ricerche nello spazio; occupa un volume di circa 25\u00a0cm\u00b3 (un ottavo del volume di un CubeSat), pesa non pi\u00f9 di 250 grammi e generalmente utilizza per la propria elettronica componenti elettronici commerciali pronti all'uso.\nA partire dal 2009 Morehead State University (MSU) e Kentucky Space hanno sviluppato alcune specifiche dei PocketQube per aiutare le universit\u00e0 di tutto il mondo a svolgere attivit\u00e0 di esplorazione spaziale. Mentre la maggior parte dello sviluppo proviene dal mondo accademico, diverse aziende costruiscono PocketQube, come GAUSS Srl, Fossa Systems e Alba Orbital. I progetti PocketQube sono stati anche oggetto di campagne Kickstarter. Il formato PocketQube \u00e8 anche popolare per i costruttori amatoriali di radio satellitari.\nDesign.\nLo standard fu inizialmente proposto da Bob Twiggs della Morehead State University, con l'intento di fabbricare un satellite che potesse essere contenuto in una tasca (da cui il nome PocketQube).\nLe specifiche dei PocketQube seguono i medesimi principi ed obiettivi dei CubeSat: la semplificazione consente di progettare e produrre un satellite funzionante a basso costo; l'incapsulamento dell'interfaccia launcher-payload consente di risparmiare l'enorme quantit\u00e0 di lavoro manageriale precedentemente richiesta per accoppiare un satellite \"piggyback\" con il suo vettore; la standardizzazione di payload e vettori consente rapide sostituzioni del carico e la possibilit\u00e0 di sfruttare opportunit\u00e0 di lancio anche con breve preavviso.\nStoria.\nI PocketQube sono stati proposti inizialmente nel 2009 come soluzione all'incremento dei costi dei CubeSat. I primi 4 satelliti PocketQube sono stati lanciati il 21 novembre 2013, a bordo della loro nave madre, l'Unisat-5. Il prossimo lancio previsto \u00e8 quello dell'Alba Cluster 1 a bordo del Vector-R, nel 2019. Il pi\u00f9 grande PocketQube mai lanciato \u00e8 un PocketQube 2.5P chiamato T-Logoqube.\nWorkshops.\nIl primo workshop si \u00e8 tenuto negli USA nell'Ames Research Center e a Cape Canaveral nell'aprile 2014. Il secondo workshop si \u00e8 tenuto tre anni dopo nell'universit\u00e0 TU Delft in Olanda nel marzo 2017. Il terzo workshop ha avuto luogo a TU Delft nel marzo 2018, con 22 presentazioni e 70 partecipanti. Questo \u00e8 ora un evento annuale per gli sviluppatori di PocketQube.\nLancio.\nA partire dal dicembre 2018, gli unici intermediari di lancio in grado di fornire l'integrazione di lancio per i satelliti PocketQube sono Alba Orbital e GAUSS Srl."}
{"id": "8005642", "revid": "110157", "url": "https://it.wikipedia.org/wiki?curid=8005642", "title": "Fly All Ways", "text": "Fly All Ways \u00e8 una compagnia aerea del Suriname, con sede a Paramaribo e ha iniziato le operazioni il 10 gennaio 2016 con il lancio del suo volo inaugurale sopra il Suriname. Il suo primo volo commerciale avvenne il 22 gennaio 2016 a S\u00e3o Lu\u00eds, capitale dello stato del Maranh\u00e3o in Brasile. Il 5 febbraio 2016 questo \u00e8 stato seguito dal primo volo charter a Barbados. Pi\u00f9 tardi nel mese di febbraio 2016 primi voli seguiti a Willemstad, Cura\u00e7ao e Philipsburg, Sint Maarten. Nello stesso mese la Guyana ha concesso i nuovi diritti di compagnia aerea per operare voli di linea per la Guyana con collegamenti con il Brasile e i Caraibi. Fly All Ways sta progettando di volare in diverse citt\u00e0 sia nei Caraibi che in Sud America.\nAcquisizione flotta.\nBlue Wing Airlines, un'altra compagnia di aviazione basata sul Suriname, ha stipulato un contratto di vendita con KLM Royal Dutch Airlines per acquisire due velivoli ex-KLM Fokker 70 Twin Jets all'inizio di gennaio 2014. La compagnia aerea del Suriname ha preso la consegna di PH-KZV (MSN 11556) e PH-WXA (11570) nel 2014. KLM Cityhopper Fokker 70 PH-KZV \u00e8 stato ritirato dal servizio a Norwich il 5 gennaio 2014 dopo essere arrivato come KL1515 da Amsterdam, il KLM Cityhopper Fokker 70 PH-WXA \u00e8 stato ritirato dal servizio ad Amsterdam la mattina del 30 marzo 2014 dopo essere arrivato come KL1486 dal Humberside. L'aereo poi posizionato Amsterdam-Norwich per la manutenzione presto lo stesso pomeriggio come KL9955 dove entrambi gli aeromobili erano in preparazione per il servizio. L'aeromobile \u00e8 stato successivamente venduto a Fly All Ways, da allora una nuova compagnia aerea di Start up indipendente che offre il trasporto verso destinazioni regionali. Il 20 novembre 2014 il primo velivolo (PH-WXA) atterrato all'aeroporto internazionale Johan Adolf Pengel del Suriname nei colori Fly All Ways. Un mese dopo arriv\u00f2 il secondo velivolo Fly All Ways (PH-KZV) in Suriname. Questi due sono ora registrati come PZ-TFA &amp; PZ-TFB in Suriname e di stanza presso l'aeroporto internazionale Johan Adolf Pengel dove \u00e8 stato costruito un nuovo hangar.\nFlotta.\nAl giugno 2021, Fly All Ways opera con i seguenti aeromobili:"}
{"id": "8005643", "revid": "1543377", "url": "https://it.wikipedia.org/wiki?curid=8005643", "title": "FINA Water Polo World League 2018 (femminile)", "text": "La World League femminile di pallanuoto 2018 (\"FINA Water Polo World League 2018\") \u00e8 stata la 15\u00aa edizione della manifestazione che viene organizzata annualmente dalla FINA. Il torneo si \u00e8 svolto in due fasi, un turno di qualificazione e la \"Super Final\", che si \u00e8 tenuta a Kunshan in Cina dal 28 maggio al 2 giugno 2018.\nLa competizione \u00e8 partita ufficialmente il 21 novembre 2017 con il girone di qualificazione europeo, mentre il torneo intercontinentale di qualificazione \u00e8 stato giocato tra il 3 e l'8 aprile 2018.\nTurno di qualificazione.\nEuropa.\nLe 4 squadre europee hanno disputato un girone all'italiana con gare di andata e ritorno dal 21 novembre 2017 al 1 maggio 2018. Si sono qualificate alla \"Super Final\" le prime tre classificate.\nTorneo intercontinentale.\nIl torneo di qualificazione intercontinentale si \u00e8 svolto dal 3 all'8 aprile ad Auckland, in Nuova Zelanda. Le squadre sono state suddivise in due gironi all'italiana, al termine dei quali \u00e8 stato giocato un torneo ad eliminazione diretta con quarti di finale, semifinali e finali. Le prime cinque classificate si sono qualificate alla \"Super Final\". La \u00e8 automaticamente qualificata in quanto Paese ospitante della fase finale.\nSuper Final.\nSi \u00e8 disputata a Kunshan dal 28 maggio al 2 giugno 2018."}
{"id": "8005645", "revid": "767487", "url": "https://it.wikipedia.org/wiki?curid=8005645", "title": "George Chigova", "text": ""}
{"id": "8005648", "revid": "287204", "url": "https://it.wikipedia.org/wiki?curid=8005648", "title": "Sega NAOMI", "text": "Il NAOMI (New Arcade Operation Machine Idea) \u00e8 un sistema arcade sviluppato e prodotto da SEGA, svelato nel 1998 al JAMMA.\nCondivide con il Dreamcast la CPU, la GPU e il processore audio.\nStoria.\nIl 12 marzo 1997 su diversi siti web fu diffusa la voce che SEGA stesse lavorando su un modulo di upgrade a 64 bit per il Saturn con il nome in codice \"Eclipse\". Tuttavia, nel corso dello stesso anno emerse che la casa produttrice non stava lavorando a un upgrade, bens\u00ec a una nuova console.\nIl 28 giugno venne rivelato che la nuova console aveva due versioni dalle specifiche tecniche molto simili, una denominata \"Black Belt\" e una \"Dural\", da cui prese forma il NAOMI.\nLa nuova macchina, esattamente come il Titan faceva con il Saturn prima di lei, condivideva lo stesso hardware e la stessa architettura di base della sua controparte casalinga, il Dreamcast, permettendo cos\u00ec all'azienda di abbattere i costi e al NAOMI di beneficiare degli sforzi e delle ricerche gi\u00e0 impiegate nel Dreamcast che, al contrario del sistema arcade, venne prodotto per appena tre anni.\nSEGA annunci\u00f2 il rilascio di un minimo di dieci titoli durante il primo anno di vita della macchina, una lista di venti compagnie, incluse Capcom, Jaleco e Tecmo, gi\u00e0 intente a sviluppare titoli per NAOMI e una stima di vendita di unit\u00e0 in un periodo compreso tra i tre e i cinque anni.\nAdd-on.\nMultiboard.\nLe schede del NAOMI potevano sommarsi fino a sedici in contemporanea e in questo modo moltiplicare la potenza del sistema. Alcuni titoli come F355 Challenge o Sega Strike Fighter supportano solo questa modalit\u00e0: quando sono installati su una scheda normale il software viene eseguito a velocit\u00e0 dimezzata e la qualit\u00e0 del sonoro cala drasticamente pur mantenendo la stessa velocit\u00e0 di esecuzione.\nGD-ROM.\nIl GD-ROM, compatibile sia con NAOMI sia con NAOMI 2, permetteva di ridurre sensibilmente i tempi di caricamento. Durante l'installazione del software di gioco, caricava infatti i dati direttamente nella RAM del sistema e successivamente andava in stand-by.\nSatellite Terminal.\nIl Satellite Terminal era una configurazione con un NAOMI montato in uno o pi\u00f9 terminal di gioco utilizzati in software in cui pi\u00f9 giocatori condividevano uno o pi\u00f9 schermi gestiti da un altro NAOMI. Ogni giocatore aveva di fronte a s\u00e9 un terminale con cui interagire fornendo dati in input la cui visualizzazione output era affidata allo schermo condiviso."}
{"id": "8005649", "revid": "599013", "url": "https://it.wikipedia.org/wiki?curid=8005649", "title": "Divine Lunga", "text": ""}
{"id": "8005655", "revid": "122023938", "url": "https://it.wikipedia.org/wiki?curid=8005655", "title": "Talent Chawapiwa", "text": ""}
{"id": "8005656", "revid": "634034", "url": "https://it.wikipedia.org/wiki?curid=8005656", "title": "Psicoterapia sistemico-familiare", "text": ""}
{"id": "8005658", "revid": "110157", "url": "https://it.wikipedia.org/wiki?curid=8005658", "title": "Lincoln (Nuovo Messico)", "text": "Lincoln \u00e8 una comunit\u00e0 non incorporata della contea di Lincoln nel Nuovo Messico, negli Stati Uniti, situata a circa 92 chilometri a ovest di Roswell (su strada) e appena a sud della foresta nazionale di Lincoln. La citt\u00e0 aveva una popolazione di circa 800 abitanti nel 1888, e Main Street \u00e8 stata preservata dagli attuali residenti. La comunit\u00e0 si trova sulla U.S. Route 380.\nOriginariamente chiamato Las Placitas del Rio Bonito dalle famiglie spagnole che si stabilirono negli anni 1850, il nome della comunit\u00e0 fu cambiato in Lincoln quando la contea di Lincoln fu creata il 16 gennaio 1869. La contea di Lincoln fu \"fondata\" da cinque culture poich\u00e9 prima fu scoperta e abitata dai nativi americani, scoperta di nuovo dai conquistadores, colonizzata da messicani, e infine ricolonizzata dagli angloamericani. Prende il nome da Abraham Lincoln.\nLincoln era al centro della guerra della contea di Lincoln, combattuta dal 1876 al 1879, ed \u00e8 la dimora storica di Billy the Kid. Il villaggio tiene un festival annuale ad agosto con una rappresentazione a cielo aperto di \"The Last Escape of Billy the Kid\".\nPer circa un anno durante la seconda guerra mondiale, l'Old Raton Ranch, un campo abbandonato del Civilian Conservation Corps alla periferia di Lincoln, era usato per confinare i lavoratori delle ferrovie nippo-americani e le loro famiglie. Tutti i 32 internati provenivano da Clovis, nel Nuovo Messico; l'intera popolazione nippo-americana fu messa agli arresti domiciliari poco dopo che l'attacco a Pearl Harbor port\u00f2 gli Stati Uniti in guerra, e il Servizio di Immigrazione e Naturalizzazione li \"evacu\u00f2\" a Lincoln il 23 gennaio 1942. A differenza dei \"centri di raccolta\" dove la maggior parte dei nippo-americani trascorreva i primi mesi della loro incarcerazione in tempo di guerra, l'accesso alla scuola, all'occupazione e alle attivit\u00e0 ricreative non era consentito a Lincoln. Il 18 dicembre 1942, gli internati furono trasferiti in molti dei campi di concentramento pi\u00f9 pubblici gestiti dall'Autorit\u00e0 di ricollocamento di guerra.\nIl Lincoln Historic District \u00e8 stato inserito nel National Landmark nel 1960."}
{"id": "8005660", "revid": "1310927", "url": "https://it.wikipedia.org/wiki?curid=8005660", "title": "Alec Mudimu", "text": "Carriera.\nClub.\nHa giocato nella prima divisione gallese, in quella moldava ed in quella georgiana. Con i ha anche giocato 2 partite nei turni preliminari di Europa League.\nNazionale.\nHa esordito in nazionale nel 2018; ha partecipato alla Coppa d'Africa nel 2019 e nel 2021."}
{"id": "8005663", "revid": "599013", "url": "https://it.wikipedia.org/wiki?curid=8005663", "title": "Eduardo Terrazas", "text": "Carriera.\nClub.\nHa sempre giocato nel campionato boliviano.\nNazionale.\nIn nazionale ha disputato 8 incontri, tutti nel 1983."}
{"id": "8005664", "revid": "767487", "url": "https://it.wikipedia.org/wiki?curid=8005664", "title": "Tafadzwa Kutinyu", "text": ""}
{"id": "8005665", "revid": "1543377", "url": "https://it.wikipedia.org/wiki?curid=8005665", "title": "Nancy Tyson Burbidge", "text": "Biografia.\nNel 1913 la famiglia si trasfer\u00ec nell'Australia occidentale, a seguito della nomina del padre, il sacerdote anglicano William Burbidge. Fu educata alla scuola femminile della Chiesa d'Inghilterra di Katanning (Kobeelya), fondata da sua madre Nancy Eleanor. Nel 1922 complet\u00f2 gli studi superiori all'istituto comprensivo di Bunbury e si iscrisse all'Universit\u00e0 dell'Australia occidentale. Laureatasi nel 1937, vinse una borsa di studio per un corso di perfezionamento in Inghilterra, dove trascorse 18 mesi al Royal Botanic Gardens di Kew vicino a Londra, durante il quale lavor\u00f2 ad una nuova classificazione del genere di erba australiana \"Enneapogon\". Ritornata in Australia, prosegu\u00ec questo studio delle piante continentali con l'Universit\u00e0 dell'Australia occidentale, completando la specializzazione nel 1945. \nNel 1943 fu nominata assistente agronomo presso l'Istituto di ricerca agricola di Waite ad Adelaide, dove inizi\u00f2 a lavorare su specie di pascoli indigeni per le zone aride e semi-aride dell'Australia meridionale. Nel 1946 fu incaricata della nuova posizione di botanico sistematico presso l'Organizzazione per la Ricerca Scientifica e industriale del Commonwealth (CSIRO) di Plant Industry, a Canberra. Alla CSIRO lavor\u00f2 all'organizzazione e all'estensione dell'erbario, prima come ricercatrice e poi come curatrice, gettando le basi dell\"'Herbarium Australiense\", poi ridenominato l'Erbario Nazionale Australiano. Ha scritto informazioni fondamentali per le specie dell' \"Eucalyptus\" L'H\u00e9r, diffuso nel'Australia meridionale, pur non essendo specializzata nel relativo genere. Dal 1948 al 1952 ricopr\u00ec l'incarico di segretaria del comitato sistematico di botanica dell'Associazione australiana e neozelandese per l'avanzamento della scienza. Cur\u00f2 l\u2019\"Australasian Herbarium News\" fino al 1953, quando per un anno fu Ufficiale australiano botanico di collegamento dell'erbario di Kew Gardens, e si occup\u00f2 di fotografare e classificare gli esemplari di piante australiane e di salvare i quaderni di Robert Brown in forma di microfilmati per integrarli successivamente negli erbari australiani.\nQuando torn\u00f2 in Australia nel 1954, inizi\u00f2 un periodo molto produttivo della sua carriera. Scrisse un ampio articolo \"La fitogeografia della regione australiana\", pubblicato dall\u2019\"Australian Journal of Botany\" nel 1960, opera che l'anno seguente le guadagn\u00f2 il riconoscimento del DSc dall'Universit\u00e0 dell'Australia Occidentale. Nel '63 diede alle stampe la prima edizione de \" Dictionary of Australian Plant Genera\" (\"Dizionario dei Generi delle Piante Australiane\"), completando contestualmente la classificazione dei gruppi di piante \"Nicotiana\", \"Sesbania\" ed \"Elicriso\". Rassegnate le dimissioni dal ruolo di curatrice dell'erbario, nel '73 diresse per un quadriennio il gruppo di redattori de \"Flora of Australia\"., enciclopedia in 53 volumi i che descrive le piante vascolari, i briofiti ed i licheni presenti in Australia e nei suoi territori esterni. Oltre alle monografie, fu autrice di pi\u00f9 di 50 articoli nell'ambito della fitogeografia, dell'ecologia, della storia botanica e dei generi vegetali australiani. Dal 1976 \u00e8 membro della Societ\u00e0 Scientifica Australiana.\nAttiva nell'ambientalismo, nel 1960 fu uno dei soci fondatori e due volte presidente dell'Associazione dei Parchi Nazionali del Territorio della Capitale Australiana, contribuendo alla creazione della Riserva Naturale di Tidbinbilla e del Parco Nazionale di Namadgi, entrambi aperti dopo la sua morte. \n\u00c8 stata membro della Federazione Universitaria delle Donne Australiane, presidente della sezione di Canberra dal '59 al '61, dell'Associazione delle Donne del Pacifico del Sud e del Sud-Est Asiatico dal '57 al '58, e segretaria internazionale dal '61 al '68.\nI suoi contributi sono commemorati da una pala d'altare, raffigurante banchieri e mangiatori di miele, nella chiesa anglicana di San Michele a Monte Pleasant, nei pressi di Perth; e dal Nancy T. Burbidge Memorial, un anfiteatro nell'Orto Botanico Nazionale Australiano di Canberra. In suo onore sono intitolate: l\"'Australian Plant Name Index\", una montagna del parco di Namadgi, la specie di \"Acacia burbidgeae\".\nLa medaglia \"Nancy T. Burbidge\" \u00e8 il pi\u00f9 importante riconoscimento annuale della Societ\u00e0 Australiana dei Botanici Sistematici, attribuita per le opere di tipo tassonomico e sistematico in tale campo."}
{"id": "8005670", "revid": "599013", "url": "https://it.wikipedia.org/wiki?curid=8005670", "title": "Carlos Urizar", "text": "Carriera.\nClub.\nHa sempre giocato nel campionato boliviano, che ha anche vinto per 3 volte.\nNazionale.\nIn nazionale ha disputato 8 incontri, tutti nel 1983, anno nel quale ha anche partecipato alla Coppa America."}
{"id": "8005673", "revid": "797136", "url": "https://it.wikipedia.org/wiki?curid=8005673", "title": "Thabani Kamusoko", "text": "Carriera.\nNazionale.\nHa esordito in nazionale nel 2009; ha partecipato alla Coppa d'Africa del 2019 ed a quella del 2021."}
{"id": "8005684", "revid": "767487", "url": "https://it.wikipedia.org/wiki?curid=8005684", "title": "Edmore Sibanda", "text": ""}
{"id": "8005704", "revid": "6923", "url": "https://it.wikipedia.org/wiki?curid=8005704", "title": "Germanofobia", "text": "La germanofobia, sentimento antitedesco o pregiudizio contro i tedeschi \u00e8 definito come un'opposizione, un odio o una paura della Germania, dei suoi abitanti, e della cultura e lingua tedesca. Il suo opposto \u00e8 la germanofilia, ossia l'ammirazione della civilt\u00e0 germanica e del popolo tedesco.\nXIX secolo.\nIl sentimento in gran parte cominci\u00f2 con la met\u00e0 del XIX secolo con l'unificazione della Germania, che rese la nuova nazione un rivale delle grandi potenze d'Europa su basi economiche, culturali, geopolitiche e militari.\nRussia.\nNegli anni 1860 in Russia scoppi\u00f2 un focolaio di germanofobia, soprattutto a San Pietroburgo all'interno di un gruppo di scrittori che si erano riuniti da un giornalaio. Nel 1864 fu pubblicato un articolo da parte di uno scrittore che utilizzava lo pseudonimo \"Shedoferotti\", la quale proponeva una Polonia autonoma e che i privilegi dei Governatorati baltici, dei baroni tedeschi e della Finlandia venissero conservati. Michail Nikiforovi\u010d Katkov pubblic\u00f2 un'aspra critica riguardante un articolo del Moscow News, causando una reazione a catena, in cui altri scrittori russi espressero la loro irritazione con gli europei, alcune di queste critiche erano specificatamente contro i tedeschi.\nL'anno seguente, nel 1865 con il centesimo anniversario dalla morte di Michail Vasil'evi\u010d Lomonosov, furono pubblicati alcuni articoli in cui citavano i problemi che Lomonosov riscontr\u00f2 con dei membri dell'Accademia russa delle scienze, molti dei quali erano di origine tedesca. Gli studiosi tedeschi contemporanei furono criticati per il loro abbandono della lingua russa e per la stampa di articoli in lingue straniere mentre stavano ricevendo fondi dal popolo russo. Alcuni scrittori consideravano come stranieri i cittadini russi di origine tedesca che non parlavano il russo e che seguivano la fede ortodossa. Fu anche proibito ai cittadini russi, originari della Germania di ricoprire ruoli diplomatici, in quanto non possedevano una solidariet\u00e0 nei confronti della Russia.\nNonostante la campagna pubblicitaria contro i tedeschi, i sentimenti germanofobici non riuscirono a svilupparsi in Russia e in poco tempo, il focolaio si spense definitivamente per via di radici tedesche nella famiglia imperiale russa ed erano presenti molti nomi germani nella politica russa.\nGran Bretagna.\nI commenti negativi sulla Germania, iniziarono ad apparire in Gran Bretagna negli anni 1870, in seguito alla vittoria prussiana nella guerra franco-prussiana (1870-71). Le prime critiche furono espresse dalla stampa e dalla nascita della letteratura d'invasione, con il romanzo de \"La battaglia di Dorking\", esse erano focalizzate sull'idea che la Gran Bretagna potesse essere invasa dalla Germania. Questa paura fu alimentata ulteriormente dalla nuova stampa di massa, che ebbe un impatto significativo sull'opinione pubblica. Alfred Harmsworth, noto giornalista inglese fu uno dei primi ad infondere un forte odio contro la Germania influenzando l'opinione pubblica, attraverso i propri quotidiani Daily Mail e Daily Mirror, Harmsworth grazie alla sua forte influenza fu l'unico a smuovere il popolo britannico contro i tedeschi.\nNel 1887, fu introdotto il marchio di merchandise Made in Germany, per convincere gli acquirenti inglesi ad aderire alla concezione Buying British. L'Impero britannico era una delle principali potenze economiche del mondo e non aveva alcuna intenzione di perdere il suo posto con l'Impero tedesco, che stava subendo una forte crescita economica, la concorrenza tra i britannici e i tedeschi si faceva sempre pi\u00f9 sentire, alimentando il sentimento antitedesco. Negli anni 1890, si diffuse un'ostilit\u00e0 verso gli stranieri in Gran Bretagna, principalmente contro gli ebrei dell'Europa orientale e i tedeschi. Alcune persone intervistate dalla \"Royal Commission on Alien Immigration\", credevano che i tedeschi erano coinvolti nella prostituzione e nel furto, vedevano i lavoratori tedeschi in Gran Bretagna come una minaccia per il sostentamento dei cittadini britannici.\nIl sentimento antitedesco si intensific\u00f2 agli inizi del 1896, dopo che il Telegramma Kruger inviato da Guglielmo II di Germania, in cui si congratul\u00f2 con Paul Kruger, presidente del Transvaal per aver respinto la spedizione di Jameson. Alcuni attacchi ai tedeschi a Londra furono riportati dalla stampa tedesca dell'epoca, ma non sembra che si siano mai verificati. La rivista londinese \"Saturday Review\", affermarono di essere pronti per attaccare la Germania, poich\u00e9 deve essere distrutta (\"Germania delenda est\"), un chiaro riferimento alla famosa frase latina \"Carthago delenda est\" (\u00abCartagine deve essere distrutta\u00bb) pronunciata dal generale romano Marco Porcio Catone contro i Cartaginesi. La reputazione del Kaiser Guglielmo II, fu ulteriormente degradata dalla sua invettiva aggressiva e dal Caso Daily Telegraph.\nStati Uniti.\nNel XIX secolo, il flusso migratorio dei tedeschi negli Stati Uniti, rappresenta il pi\u00f9 grande gruppo etnico di americani di ascendenza tedesca degli Stati Uniti, la quale port\u00f2 alla nascita di movimenti innativisti, non diversi da quelli della societ\u00e0 occidentale. Successivamente, nel 1844 fu fondato il movimento xenofobo Know Nothing. In un racconto del XIX secolo, viene descritto un bloccaggio di una processione funebre a New York da parte di un gruppo tedesco che insult\u00f2 i portatori della bara. Con il verificarsi di questi eventi, i tedeschi americani fondarono numerose confraternite come i Figli di Hermann nel 1840, con lo scopo di migliorare e favorire un rapporto benevolo tra tedeschi e americani.\nXX secolo.\nNel XX secolo, il ruolo dei tedeschi come i principali responsabili dell'Olocausto e il ruolo della Germania nell'avviare le due guerre mondiali alimentarono anche il sentimento antitedesco tra i paesi nemici della Germania e i cittadini di quei paesi.\nIn seguito all'Entente Cordiale, un accordo stipulato tra Francia e Regno Unito nel 1904, i rapporti verso la Germania da parte delle due nazioni erano molto freddi, specialmente verso i residenti tedeschi che vivevano in Gran Bretagna. La paura del militarismo tedesco, sostitu\u00ec l'adorazione per la cultura e la letteratura tedesca. Al punto che, i giornalisti divulgarono in diversi articoli la minaccia posta dalla Germania. Con il \"Caso Daily Telegraph\" del 1908 - 1909, il Kaiser Guglielmo II s\u00ec sent\u00ec umiliato tanto da causare intemperanti attacchi alla Gran Bretagna.\nNel 1894, Alfred Harmsworth commission\u00f2 il romanzo \"The Great War in England in 1897\", allo scrittore anglo-francese William Le Queux, la quale narrava una storia alternativa in cui vedeva un'alleanza fra Francia e Russia contro la Gran Bretagna, ma grazie all'intervento da parte della Germania ribalt\u00f2 la situazione. Dodici anni dopo Harmsworth chiese a Le Queux, di cambiare sentimento, promettendogli il suo pieno sostegno grazie alla sua formidabile dote pubblicitaria. Il risultato finale fu il bestseller \"The Invasion of 1910\", originariamente apparso in forma seriale al \"Daily Mail\" nel 1906, l'atmosfera inducente del romanzo coinvolge anche la paranoia, l'isteria collettiva e la germanofobia. Alcuni articoli del Daily Mail sostenevano i sentimenti antitedeschi durante il XX secolo, dicendo ai lettori britannici di rifiutare il servizio nei ristoranti da parte di camerieri austriaci o tedeschi, poich\u00e9 ritenute spie. Nel 1903, Robert Erskine Childers pubblic\u00f2 \"L'enigma delle sabbie\", un romanzo in cui due inglesi scoprono un complotto che vede l'invasione della Gran Bretagna da parte della Germania, nel 1979 fu realizzato anche un film omonimo intitolato \"The Riddle of the Sands\".\nNel frattempo, furono inventate delle teorie complottiste combinando la germanofobia e l'antisemitismo, con il presunto controllo di un terreno straniero da parte del Regno Unito, alcuni attribuirono l'ingresso della Gran Bretagna nella guerra boera ai finanzieri internazionali (principalmente di origine tedesca ed ebraica). La maggior parte di queste cospirazioni tedesco-ebraiche hanno avuto origine da figure storiche come Arnold White, Hilaire Belloc e Leo Maxse, quest'ultimo essendo direttore della \"National Review\" di Londra, diffuse messaggi ostili nei confronti della Germania.\nPrima guerra mondiale.\nBelgio e Francia.\nNel 1914, quando l'esercito tedesco invase il Belgio e la Francia settentrionale migliaia di civili belgi e francesi furono giustiziati poich\u00e9 accusati di essere Franco tiratori. Questi crimini di guerra amplificarono il sentimento antitedesco, gli alleati produssero diverse propagande ritraendo i tedeschi come gli \"Unni\", crudeli e violenti.\nGran Bretagna.\nIn Gran Bretagna, il sentimento antitedesco port\u00f2 ad un disordine civile, assalti e saccheggi verso le propriet\u00e0 di persone con nomi tedeschi e occasionalmente si vide assumere anche un tono antisemita. La crescente isteria antitedesca vide anche sospettare la famiglia reale britannica. Re Giorgio V fu persuaso a cambiare il nome della casa reale da quello tedesco Sassonia-Coburgo-Gotha a Casa reale di Windsor, rinunci\u00f2 a tutti i suoi titoli e stili tedeschi per conto dei suoi parenti che erano sudditi britannici. Luigi di Battenberg, nel 1917 fu costretto a cambiare nome in \"Mountbatten\", a causa del sorgere di sentimenti antitedeschi nell'opinione pubblica britannica, inoltre dovette dimettersi dal ruolo di Primo lord del mare, il grado pi\u00f9 alto della Royal Navy.\nLa razza del pastore tedesco fu rinominata con un termine eufemistico \"alsaziano\", solamente nel 1977, il The Kennel Club autorizz\u00f2 nuovamente l'uso del nome ufficiale di \"pastore tedesco\". Diverse strade di Londra, che presero il nome da alcune localit\u00e0 o da persone note in Germania, cambiarono i propri nomi: Ad esempio, \"Berlin Road\" di Catford cambi\u00f2 in \"Canadian Avenue\", mentre \"Bismarck Road\" di Islington cambi\u00f2 in \"Waterlow Road\".\nGli atteggiamenti nei confronti della Germania tra le truppe britanniche che combattevano sul fronte occidentale non erano del tutto negativi, lo scrittore inglese Nicholas Shakespeare cita questa dichiarazione da una lettera scritta da suo nonno durante la prima guerra mondiale in cui descrive il coraggio tedesco e che avrebbe preferito combattere contro i francesi:\nCanada.\nIn Canada, durante la prima guerra mondiale c'era un forte sentimento antitedesco nelle comunit\u00e0 germaniche, principalmente a Kitchener nell'Ontario. Agli inizi della prima guerra mondiale, ci furono diverse rivolte antitedesche a Victoria, Calgary, Winnipeg e Montr\u00e9al la quale presero di mira imprese e negozi di propriet\u00e0 tedesca.\nA maggio 1914, Arturo di Sassonia-Coburgo-Gotha principe del Regno Unito e duca di Connaught e Strathearn, quando visit\u00f2 Berlin in Ontario ebbe una discussione con i canadesi-tedeschi, in un suo discorso disse: \" Per me ha una grande importanza che molti dei cittadini di Berlin siano di origine tedesca. Conosco molto bene le loro qualit\u00e0 ammirevoli, la completezza, la tenacia e la lealt\u00e0 verso la Razza nordica, a cui sono strettamente legato. Sono sicuro che queste qualit\u00e0 saranno ereditate nei canadesi e nei cittadini leali all'Impero britannico. A causa di questo sentimento antitedesco, nel 1916 il nome della cittadina di Berlin fu rinominato in Kitchener in onore del generale britannico Horatio Herbert Kitchener. Diverse strade di Toronto, che presero il nome da alcune persone note in Germania come: Franz Liszt, Alexander von Humboldt, Friedrich Schiller e Otto von Bismarck, cambiarono il loro nome in termini anglofoni.\nAlcuni immigranti dalla Germania che nonostante si considerassero canadesi, la quale per\u00f2 non avevano ancora preso la cittadinanza, furono trasferiti nei campi di reinsediamento, durante la guerra. Nel 1919 la maggior parte degli abitanti di Kitchener, Waterloo e Elmira erano cittadini canadesi. I Mennoniti tedeschi essendo pacifisti non potevano arruolarsi e i pochi che erano emigrati dalla Germania (non nati in Canada), non potevano combattere moralmente contro un paese che era una parte significativa del loro patrimonio. Alcune notizie del periodo della guerra, riportano che: \"Un ministro luterano fu cacciato dalla propria casa... fu trascinato per le strade. I club tedeschi furono saccheggiati. Era solo un brutto periodo.\" Qualcuno gett\u00f2 il busto del Kaiser Guglielmo II nel lago di Victoria Park.\nUn documento del \"Canada Archives\", riporta che: \"Anche se assurdo agli occhi moderni, la questione della citt\u00e0 di Kitchener, \u00e8 un esempio di ci\u00f2 che una societ\u00e0 subisce durante il corso di una guerra, mostrando alla luce paura, odio e nazionalismo.\"\nNei campi di reinsediamento per tutto il Canada, furono rinchiusi 8\u00a0579 nemici degli alleati fino alla fine della guerra; molti di essi erano immigranti provenienti da Austria, Ungheria, Germania e Ucraina. Solamente 3\u00a0138 furono classificati come prigionieri di guerra, il resto erano tutti civili. Nel 1926 fu costruita nel centro rurale di Kitchener, la Waterloo Pioneer Memorial Tower per commemorare l'arrivo dei \"Pennsylvania Dutch\" che si insediarono nell'Ontario.\nAustralia.\nIn Australia, il 10 agosto 1914 ci fu un comunicato ufficiale che obbligava tutti i cittadini tedeschi a registrare il proprio domicilio presso la stazione di polizia pi\u00f9 vicina e a notificare alle autorit\u00e0 qualsiasi cambiamento di indirizzo. Il 27 maggio 1915, i cittadini stranieri che non erano stati interrati potevano cambiare indirizzo solamente con l'autorizzazione di un pubblico ufficiale, e dovevano aggiornare dei propri spostamenti alla polizia locale una volta alla settimana. A luglio 1915, fu annunciato l'ordine restrittivo ai cittadini stranieri e ai naturalizzati, il divieto di cambiare il proprio nome anagrafico e il nome di qualsiasi propriet\u00e0 a loro possesso. Con la \"War Precautions Act\" del 1914, la pubblicazione di materiale tedesco era proibito, le scuole associate alle chiese luterane erano costrette ad abbandonare il tedesco come lingua per l'insegnamento, altrimenti rischiavano di essere chiuse dalle autorit\u00e0. Persino, i club e le associazioni tedesche furono chiuse.\nI nomi tedeschi di citt\u00e0, paesi e strade sono stati ufficialmente cambiati. Nell'Australia Meridionale, 69 citt\u00e0 dovettero cambiare il nome tra cui: \"Grunthal\" divenne Verdun, \"Krichauff\" divenne Beatty mentre \"Petersburg\" divenne Peterborough. Nel Nuovo Galles del Sud, \"Germantown\" divenne Holbrook, in onore del comandante sommergibilista della Royal Navy, Norman Douglas Holbrook.\nLa maggior parte del sentimento antitedesco, fu diffuso attraverso la stampa, la quale cerc\u00f2 di sostenere il fatto che tutti coloro che erano di discendenza tedesca oppure erano nati in Germania, fossero dei sostenitori acritici della propria patria. Un opuscolo diffuso ampiamente nel 1915 affermava che: \"c'erano pi\u00f9 di 3.000 spie tedesche sparse per il territorio australiano\". La propaganda antitedesca \u00e8 stata ispirata anche da aziende locali e britanniche che volevano cogliere l'opportunit\u00e0 di eliminare la Germania come concorrente del mercato australiano. In Australia, i tedeschi sono sempre stati raffigurati come il male per la natura stessa.\nStati Uniti.\nDopo l'invio del Telegramma Zimmermann, fu uno dei fattori che scaten\u00f2 la guerra contro la Germania imperiale, ad aprile 1917. I tedeschi americani a volte sono stati accusati di simpatizzare un po' troppo con la Germania. L'ex presidente Theodore Roosevelt accus\u00f2 i naturalizzati americani, sul fatto che avere una doppia lealt\u00e0 in tempo di guerra, non era plausibile. Una piccola minoranza bastian contraria, sosteneva la Germania oppure ridicolizzava gli inglesi, ad esempio Henry Louis Mencken oppure Hugo M\u00fcnsterberg professore di psicologia all'Universit\u00e0 di Harvard, che stava lavorando per trovare un punto di arrivo per porre fine alla guerra tra Germania e Stati Uniti, quest'ultimo per\u00f2 decise di passare alla causa tedesca.\nIl Dipartimento della giustizia degli Stati Uniti d'America ha fatto una lista di tutti i stranieri tedeschi, circa nomi. Tra le accuse, erano inclusi lo spionaggio e il sostegno bellico per la Germania. Migliaia di persone furono costrette a comprare titoli di guerra per dimostrare la loro lealt\u00e0. La Croce Rossa Americana imped\u00ec ai cittadini con cognomi tedeschi di unirsi ad essi per paura del sabotaggio. A Collinsville, nell'Illinois, il tedesco Robert Prager, arrestato per sospetto di essere una spia, quando usc\u00ec di prigione fu picchiato a morte dalla folla.\nNel 1917, quando gli Stati Uniti entrarono in guerra contro la Germania, molti tedeschi americani erano visti con sospetto e venivano attaccati sulla loro lealt\u00e0. Molti stranieri furono condannati e imprigionati con l'accusa di sedizione, per essersi rifiutati di giurare fedelt\u00e0 allo sforzo bellico a favore degli Stati Uniti.\nA Chicago, Frederick Stock \u00e8 stato costretto a dimettersi come direttore dell'Chicago Symphony Orchestra fino a quando non completasse i suoi documenti di naturalizzazione. Le orchestre degli Stati Uniti sostituirono la musica tedesca di Wagner con quella del compositore francese Berlioz.\nA Nashville, Luke Lea editore del \"The Tennessean\", con l'aiuto di alcuni soci politici cospir\u00f2 senza successo contro Edward Bushrod Stahlman, editore del giornale \"Nashville Banner\" rivale del The Tennessean, per definirlo un \"nemico straniero\" dopo lo scoppio della prima guerra mondiale.\nNel Michigan, l'area non incorporata Marne, originariamente si chiamava \"Berlin\", il nome Marne \u00e8 stato dato in onore di coloro che combatterono nella battaglia della Marna. Anche Fort Loramie nell'Ohio, in origine si chiamava \"Berlin\" ma per via del sentimento antitedesco fu cambiato. Germantown dello stato del Tennessee, durante la guerra assunse il nome temporaneo di \"Neshoba\".\nI nomi tedeschi di molte strade delle citt\u00e0 statunitensi cambiarono in nomi inglesi. Ad esempio, le strade di Chicago: Lubeck, Frankfort e Hamburg furono rinominate Dickens, Charleston e Shakespeare. A New Orleans, Berlin Street fu rinominata \"812 General Pershing St\", in onore del generale e comandante del American Expeditionary Forces, John Pershing. A Indianapolis, Bismarck Avenue e Germania Street furono rinominate \"Pershing Avenue\" e \"Belleview Stree\"t, nel 1917 Brooklyn\u2019s Hamburg Avenue fu rinominata \"Wilson Avenue.\"\nMolte aziende statunitensi dovettero cambiare il proprio nome. A Chicago, German Hospital divenne \"Grant Hospital\"; allo stesso modo altre infrastrutture di New York come il German Dispensary, il German Hospital e la Germania Life Insurance Company divennero rispettivamente \"Lenox Hill Hospital, Wyckoff Heights Hospital e Guardian\".\nMolte scuole degli Stati Uniti durante il periodo della guerra smisero di insegnare la lingua tedesca. Il City College di New York continu\u00f2 i suoi corsi per l'apprendimento del tedesco, ma ridussero il numero di crediti che gli studenti avrebbero ricevuto da tali corsi. Alcuni libri che furono pubblicati in tedesco, furono rimossi dalle biblioteche oppure vennero persino bruciati. La libreria pubblica di Cincinnati \u00e8 stata costretta a ritirare tutti i libri tedeschi dai suoi scaffali. Nel 1918, William L. Harding governatore dell'Iowa con la Proclamazione di Babele indetta da quest'ultimo, vietava l'uso delle lingue straniere nei luoghi pubblici e nelle scuole. Anche in Nebraska fu bandito l'insegnamento delle lingue straniere, ad eccezione dell'inglese, ma nel 1923 con il caso \"Meyer v. Nebraska\", la Corte suprema degli Stati Uniti d'America dichiar\u00f2 che era illegale il divieto, poich\u00e9 violava il XIV emendamento della Costituzione degli Stati Uniti d'America.\nAlcune parole d'origine tedesca furono cambiate, in alcuni casi temporaneamente. \"Sauerkraut\" (i crauti) furono chiamati \"liberty cabbage\", la Rosolia (chiamata precedentemente dagli americani \"German measles\") divenne \"\"liberty measles\", gli hamburger furono chiamati \"liberty sandwiches\"\" ed infine la razza canina \"Dachshund\" (Bassotto tedesco) divenne \"liberty pups\".\nParallelamente a questi cambiamenti, molti cognomi dei tedeschi americani furono anglicizzati (es. Schmidt divenne Smith, M\u00fcller divenne Miller) e fu limitato l'uso della lingua tedesca nei luoghi pubblici, in particolare nelle chiese. Coloro che presero la Medal of Honor (in specifico la \"Ethnic German Medal of Honor\") furono Edward Rickenbacker e Frank Luke; entrambi assi dell'aviazione della United States Army Air Service. Tra i piloti tedeschi americani che presero la Distinguished Service Cross furono Joseph Frank Wehner e Karl John Schoen.\nSeconda guerra mondiale.\nRegno Unito.\nSir Robert Vansittart consigliere diplomatico del Foreign Office fino al 1941, diede alla luce diverse trasmissioni radio in cui dicevano che la Germania era una nazione cresciuta tramite \"l'invidia, l'autocommiserazione e la crudelt\u00e0\", il cui sviluppo storico ha portato al \"Sonderweg\", teoria dal quale si svilupper\u00e0 l'ideologia del Nazionalsocialismo, \"espressione finale dell'anima tedesca buia e oscura.\nLa British Institute of Public Opinion (BIPO) nel corso della storia ha tracciato l'evoluzione del sentimento antitedesco/anti-nazista nel Regno Unito, domandando al pubblico attraverso una serie di sondaggi condotti dal 1939 al 1943, se \"il nemico giurato della Gran Bretagna fosse il popolo tedesco oppure il governo nazista\". Nel 1939 solamente il 6% dei partecipanti ha ritenuto che il nemico fosse il popolo tedesco, tuttavia a seguito del Blitz tedesco del 1940-1941, questo dato sal\u00ec al 50% anche se verso la fine del 1943 scese al 41%. Nel 1942, \u00e8 stato riportato dalla Home Intelligence che si sono verificate delle criticit\u00e0 dell'atteggiamento ostile nei confronti della Germania: \"L'Inghilterra dovrebbe essere un'influenza civilizzatrice\" questo odio potrebbe ostacolare la possibilit\u00e0 di una soluzione ragionevole per porre fine alla guerra.\nQuesto atteggiamento fu poi ampliato da J. R. R. Tolkien. Nel 1944 scrisse una lettera a suo figlio Christopher:\nNello stesso anno Mass-Observation ha chiesto ai suoi osservatori di analizzare le opinioni private del popolo britannico riguardo ai tedeschi, il 54% degli inglesi erano favorevoli alla mentalit\u00e0 tedesca, la quale espressero simpatia per la popolazione tedesca e affermarono che la guerra non \"era colpa di loro\" ma del regime nazista. Questa tolleranza favorevole al popolo tedesco e all'opposizione nazista aument\u00f2 nel progredire della guerra. Nel 1943 Mass-Observation stabil\u00ec il fatto che il 60% del popolo britannico mantenevano una distinzione netta fra tedeschi e nazisti, mentre un 20% di essi esprimevano: \"odio, vendetta e bisogno di punizione\". La propaganda cinematografica britannica dell'epoca mantenne allo stesso modo la divisione tra i sostenitori nazisti e il popolo tedesco.\nStati Uniti.\nTra il 1931 e il 1940, 114\u00a0000 tedeschi e migliaia di austriaci si trasferirono negli Stati Uniti, fra i pi\u00f9 celebri: Albert Einstein, Lion Feuchtwanger, Bertold Brecht, Henry Kissinger, Arnold Sch\u00f6nberg, Hanns Eisler e Thomas Mann, la quale erano ebrei tedeschi oppure anti-nazisti che fuggivano dall'oppressione nazista. Circa 25\u00a0000 persone divennero soci membri del movimento pro-nazista German-American Bund nel corso degli anni prima che gli Stati Uniti entrarono in guerra. Nel 1940, con la Smith Act, 300\u00a0000 stranieri nati in Germania e che possedevano la cittadinanza tedesca, dovevano registrarsi al governo federale ed inoltre i lori diritti di viaggio e di propriet\u00e0 erano limitati. Con le Alien and Sedition Acts, tra il 1940 e il 1948 il governo statunitense ha internato quasi 11\u00a0000 cittadini tedeschi. Un numero ignoto di \"internati volontari\" si unirono ai propri coniugi o genitori nei campi, consapevoli del fatto che non potevano andarsene. Con la guerra in corso in Europa, nonostante gli Stati Uniti erano ancora neutrali, rafforzarono le proprie difese, la quale richiese molta manodopera. Alcune aziende private rifiutarono di assumere cittadini esteri e cittadini americani di origine tedesca o italiana. Questo minacci\u00f2 il morale dei cittadini americani leali. Franklin Roosevelt considerava questa situazione \"stupida\" e \"ingiusta\", di fatto a giugno 1941 eman\u00f2 l'Ordine esecutivo 8802 e istitu\u00ec la Fair Employment Practices Committee, che proteggeva anche gli afroamericani.\nRoosevelt assegn\u00f2 ad alcuni americani con ascendenza tedesca che detenevano molta esperienza militare ruoli da ufficiali, tra cui Dwight D. Eisenhower, Chester Nimitz e Carl Andrew Spaatz. Nomin\u00f2 inoltre il repubblicano Wendell Willkie come proprio rappresentante. I tedeschi americani che possedevano capacit\u00e0 linguistiche fluenti della lingua tedesca erano una risorsa importante l'intelligence bellico, la quale servirono come traduttori e spie per gli Stati Uniti. La guerra suscit\u00f2 forti sentimenti patriottici filo-americani tra i tedeschi americani, pochi di loro erano rimasti in contatto con i parenti lontani nel vecchio paese.\nCon la cattura a ottobre 1939 da parte dell'incrociatore tedesco \"Deutschland\" della nave da carico SS \"City of Flint\", la quale quest'ultima stava trasportando 4000 tonnellate di petrolio per la Gran Bretagna, a causa di questo avvenimento provoc\u00f2 un forte sentimento antitedesco negli Stati Uniti.\nCon l'entrata in guerra degli Stati Uniti contro la Germania nazista, l'11 dicembre 1941, il governo statunitense ha internato un certo numero di cittadini tedeschi e italiani come prigionieri nemici. Il numero preciso di internati tedeschi e italiani \u00e8 ancora oggi sconosciuto. In alcuni casi i loro familiari nati in America si offrirono volontari per accompagnarli nei campi di internamento al fine di mantenere unita la famiglia. L'ultimo ad essere stato rilasciato, rimase in custodia fino al 1948.\nNel 1944, il Segretario al tesoro Henry Morgenthau Jr. present\u00f2 la proposta pi\u00f9 efficace per punire la Germania alla Seconda conferenza di Qu\u00e9bec. Tale proposta sarebbe poi diventata nota come il Piano Morgenthau, la quale aveva lo scopo di impedire alla Germania di avere la base industriale per iniziare un'altra guerra mondiale. Tuttavia questo piano \u00e8 stato rapidamente accantonato, poich\u00e9 gli Alleati occidentali non cercarono di riparare ai danni provocati dalla guerra, gli Stati Uniti attuarono il Piano Marshall, la quale consisteva nella ricostruzione dell'Europa dopo la seconda guerra mondiale, in particolare la Germania Ovest che ebbe un miracolo economico, nonostante precedentemente era la nazione industriale preminente.\nBrasile.\nDopo l'entrata in guerra del Brasile a fianco degli Alleati nel 1942, in quasi tutte le citt\u00e0 del Brasile scoppiarono rivolte antitedesche, in cui i tedeschi non erano la popolazione di maggioranza. Molte fabbriche (tra cui la fabbrica di sigari \"Suerdick\" a Salvador), negozi e alberghi tedeschi durante le rivolte furono distrutte dalla folla. Le pi\u00f9 grandi manifestazioni si svolsero a Porto Alegre nello stato brasiliano del Rio Grande do Sul. Durante la guerra, la polizia brasiliana ha perseguitato e internato \"soggetti delle potenze dell'Asse\" in campi di internamento simili a quelli utilizzati dagli Stati Uniti per internare giapponesi-americani. Dopo la guerra, le scuole tedesche non furono riaperte, la stampa in lingua tedesca scomparve completamente e l'uso della lingua tedesca si limit\u00f2 soltanto all'ambiente domestico e alla vecchia generazione di immigrati.\nCanada.\nAnche in Canada durante la seconda guerra mondiale, era presente un sentimento antitedesco. Con lo statuto \"War Measures Act\" emanato il 22 agosto 1914 dal Parlamento del Canada, furono aperti 26 campi di prigionia per coloro che erano nati in Germania, Italia e in Giappone, la quale venivano definiti come \"stranieri nemici\". Per i tedeschi, questo tipo di trattamento veniva applicato soprattutto agli uomini che erano in contatto con il Partito Nazionale Sociale Cristiano, dopo la fine della guerra non fu loro versato alcun risarcimento. In Ontario, il pi\u00f9 grande campo di internamento per i canadesi tedeschi era quello di Petawawa, la quale furono rinchiuse 750 persone nate in Germania e in Austria. Nonostante alcuni internati erano di ascendenza tedesca che emigrarono in Canada, la maggioranza dei tedeschi in questi campi provenivano dall'Europa e molti di essi erano prigionieri di guerra.\nUnione sovietica.\nCon il \"NKVD Order No. 00439\" del 25 luglio 1937, 55\u00a0005 cittadini tedeschi ed ex cittadini dell'Unione Sovietica furono arrestati, mentre 41\u00a0898 di essi furono condannati a morte.\nDurante il corso della guerra, i cittadini e i prigionieri tedeschi venivano smistati nei gulag per il lavoro forzato. L'Unione Sovietica inizi\u00f2 a deportare i tedeschi etnici nei propri territori per usarli nel lavoro forzato. Entro il 1950, la maggior parte dei deportati ritornarono in patria.\nSecondo dopoguerra.\nDi fronte alla persecuzione condotta dal Reich tedesco, port\u00f2 ad un genocidio complessivo di 6 milioni di ebrei, durante la seconda guerra mondiale. A causa di questo terribile avvenimento, le famiglie e gli amici delle vittime divennero antitedeschi. Il generale statunitense George Smith Patton present\u00f2 diverse lamentele riguardo alla politica statunitense della Denazificazione, la quale in seguito alla resa della Germania danneggiava gli interessi americani ed era motivata semplicemente dall'odio del popolo tedesco sconfitto. Un atto di rappresaglia presto ebbe luogo in Europa. Anche la rapida ripresa economica e politica della Germania Ovest dopo la guerra, veniva vista da alcuni come minacciosa e pericolosa, inoltre erano sospettosi che i tedeschi stessero pianificando una Terza guerra mondiale. In realt\u00e0 molti criminali criminali nazisti rimasero impuniti, tra cui Heinz Reinefarth e gli autori del Massacro di Wola. Molti nazisti dopo il conflitto lavorarono per gli Stati Uniti come scienziati (es. Wernher von Braun) o agenti segreti (es. Reinhard Gehlen).\nNakam.\nIl Nakam era un'organizzazione di circa 50 guerriglieri e superstiti dell'Olocausto, fondato da Abba Kovner nel 1945, l'obbiettivo del gruppo era quello di uccidere tedeschi e nazisti per vendicarsi dell'Olocausto.\nEspulsione dei tedeschi.\nDopo la fine della seconda guerra mondiale, circa 11 o 12 milioni di tedeschi fuggirono o furono espulsi dalle ex province orientali della Germania occupate dalle forze alleate, alcuni di essi emigrarono verso altre nazioni, questo avvenimento segn\u00f2 il trasferimento pi\u00f9 grande di una singola popolazione europea nella storia contemporanea. Si stima che il numero totale dei morti varii da a , nel caso delle cifre pi\u00f9 alte sono inclusi casi irrisolti di persone scomparse e presunte decedute. Molti civili tedeschi furono mandati in campi di internamento e di lavoro, la quale molti di essi perirono. Salomon Morel e Czes\u0142aw G\u0119borski erano i comandanti di diversi campi per tedeschi, polacchi e ucraini. Rudolph Joseph Rummel ha stimato che di tedeschi furono uccisi in Polonia e altri in Cecoslovacchia. La Commissione storica ceco-tedesca ritiene invece che le vittime tedesche in Cecoslovacchia furono dalle alle Gli eventi sono generalmente classificati come \"trasferimento della popolazione\" o \"pulizia etnica\".\nFelix Ermacora, tra una minoranza di giuristi, equiparata ad una pulizia etnica con genocidio, dichiar\u00f2 inoltre che l'espulsione dei Tedeschi dei Sudeti costituisce un genocidio.\nLa Norvegia perseguitava i figli dei soldati tedeschi e le loro madri.\nLavoro forzato dei tedeschi.\nDurante l'occupazione alleata della Germania, i tedeschi furono utilizzati come lavoratori forzati dopo il 1945. Alcuni di questi lavoratori, a seconda della nazione che occupava, erano prigionieri di guerra o civili di etnia tedesca.\nIn Israele.\nPrima dell'ascesa di Adolf Hitler e del NSDAP, negli anni 1920 fino al 1933, molti ma non tutti gli ebrei dell'Europa centrale e orientale tendevano ad essere pro-tedeschi. Gli ebrei tedeschi furono profondamente integrati nella cultura del paese e molti di essi avevano combattuto con distinzione durante la prima guerra mondiale nell'Esercito imperiale tedesco. Gli ebrei nelle terre ceche tendevano ad adottare la lingua e la cultura tedesca, sostituendo le lingue slave (Franz Kafka ne era un esempio cospicuo), un fenomeno simile accade anche in alcune zone dell'ex Impero austro-ungarico ma non in tutte. Theodor Herzl, il padre fondatore del Sionismo, parlava e scriveva in tedesco e nel suo libro utopico \"Altneuland\", descriveva un ipotetico Stato ebraico in Terra di Israele. Ad ogni modo, in tutta l'Europa orientale, gli ebrei parlavano lo yiddish e scrivevano in ebraico, mantenendo cos\u00ec una certa distanza dalla cultura tedesca.\nGli atteggiamenti pro-tedeschi subirono una rottura e una completa inversione a causa delle persecuzioni e delle atrocit\u00e0 commesse dalla Germania nazista, la quale culmin\u00f2 nel genocidio sistematico dell'Olocausto. Nei primi decenni dell'esistenza di Israele, i sentimenti antitedeschi erano forti e dominanti nella societ\u00e0 israeliana. Si diffuse un boicottaggio culturale e commerciale di tutte le cose tedesche (e spesso anche gli austriaci furono boicottati) e la determinazione di \"non mettere mai pi\u00f9 piede sul suolo tedesco\". Gli ebrei tedeschi in Israele, rifugiati dalle persecuzioni naziste, sub\u00ec una forte pressione sociale per smettere di usare il tedesco come loro lingua madre.\nNegli anni 1940, i termini \"Tedesco\" e \"Nazista\" furono utilizzati in modo intercambiabile. (Fino alla fine degli anni 1990, la lingua dei segni della comunit\u00e0 sorda israeliana utilizzava la svastica come segno per riferirsi alla parola \"Tedesco\"). Si diffuse uno scetticismo sulla possibilit\u00e0 che \"un'altra Germania\" potesse emergere; in particolare, si sospettava della pretesa di Konrad Adenauer riguardo alla creazione di una nuova Germania democratica. Molti israeliani accolsero le affermazioni sovietiche fatte nei primi anni della Guerra fredda, riguardo al fatto che la Germania Ovest era uno \"stato fascista\" in cui gli ex nazisti ricoprivano ruoli chiave.\nL'Accordo di riparazione tra Israele e la Repubblica Federale Tedesca, firmato dal governo di David Ben Gurion nel 1952, fu il fulcro della controversia politica intensa, le manifestazioni di protesta guidate dal leader dell'opposizione Menachem Begin si trasformarono in battaglie campali con la polizia. Agli inizi del 1960, Adolf Eichmann la quale port\u00f2 gli orrori e i traumi della Shoah al centro della coscienza pubblica. L'istituzione delle relazioni diplomatiche tra Israele e la Germania Ovest nel 1966 comport\u00f2 una nuova ondata di proteste e manifestazioni, anche se meno violente rispetto a quelle del 1952.\nVerso la fine degli anni 1960, vi fu un chiaro, seppure graduale, processo di avvicinamento fra israeliani e tedeschi in tutti gli ambiti: diplomatico, commerciale e culturale. La Guerra dei sei giorni del 1967 riorganizz\u00f2 la politica israeliana, con il problema dei territori occupati d'ora in poi definiti \"ala destra\" e \"ala sinistra\"; uno dei risultati di questa guerra fu che il nazionalismo militante israeliano tendeva ad essere anti-arabo piuttosto che antitedesco. Nel 1977 quando Begin divenne Primo ministro di Israele, avendo avuto poca scelta, decise di rafforzare il legame gi\u00e0 molto esteso con la Germania, nonostante gli anni passati come leader dell'opposizione.\nIl governo tedesco del tempo riusc\u00ec, tuttavia, a placare i sentimenti israeliani fornendogli alla marina israeliana tre sottomarini avanzati, la quale secondo ripetuti articoli apparsi sulla stampa internazionale, furono utilizzati per montare missili nucleari e fornire ad Israele la capacit\u00e0 di un secondo colpo nucleare. I seguenti sottomarini della Classe Dolphin rimpiazzavano l'obsoleta Classe Gal degli anni 1970, sono inoltre tra i sottomarini pi\u00f9 moderni del mondo. Due sottomarini sono stati consegnati direttamente dalla Germania gratuitamente proprio per rafforzare il legame tra le due nazioni, mentre il terzo fu pagato solo la met\u00e0 del suo valore da Israele.\nNel XXI secolo, ci fu un lungo dibattito sul fatto che l'Orchestra filarmonica d'Israele dovesse suonare o meno le opere di Richard Wagner, considerato dalla societ\u00e0 israeliana per lo pi\u00f9 un residuo del passato. A marzo 2008, la cancelliera tedesca Angela Merkel divenne il primo capo di governo straniero invitata a tenere un discorso nel parlamento israeliano, il quale per\u00f2 lo fece in lingua tedesca, generando una protesta da parte di alcuni parlamentari israeliani riguardo al suono della lingua tedesca che ricordava loro l'Olocausto.\nIn un'intervista di ottobre 2008, il ricercatore Hanan Bar riassunse l'ambiguo atteggiamento israeliano nei confronti della Germania: \"Se l'israeliano medio vede una partita di calcio tra Germania e Olanda, tiferebbe in automatico per l'Olanda. Ma la stessa persona quando va ad acquistare una lavatrice preferir\u00e0 il modello tedesco, poich\u00e9 considerato il migliore\".\nEuropa contemporanea.\nDopo la disfatta della Germania nazista, la Germania si divise in due: Ovest e Est. La Germania Ovest generalmente aveva buoni rapporti con i suoi stati vicini occidentali, mentre la Germania Est aveva buoni rapporti ma non con tutti. Molte di queste relazioni continuarono anche dopo la Guerra fredda con la Germania unificata. La Germania Ovest fu co-fondatrice della Unione europea, mentre la Germania unificata continua ancora oggi a far parte dei membri pi\u00f9 importanti. Durante il processo dell'unificazione europea, Germania e Francia strinsero un forte legame, ponendo fine alla ostilit\u00e0 franco-tedesca, la quale aveva raggiunto l'apice durante e dopo la prima guerra mondiale.\nMolti sentimenti antitedeschi attuali sono particolarmente forti nei paesi europei orientali che furono occupati durante la guerra e persino nei paesi dell'Asse europeo, che entrarono in guerra con la Germania.\nAnche se le opinioni oscillano lievemente in risposta alle questioni geopolitiche (come ad esempio l'Invasione dell'Iraq), gli americani considerano la Germania moderna come un'alleata, nonostante alcuni mantengono ancora un sentimento antitedesco. Occasionalmente succede che i tedeschi vengano stereotipati come nazisti (marciare in modo impettito, gridare \"Heil Hitler!\", sfoggiare il baffo alla Hitler) essere \"spietatamente efficiente\" e non avere il senso dell'umorismo in alcune parti dei media americani, cos\u00ec come nel Regno Unito e in altri paesi. La musica wagneriana in Israele non veniva esibita fino al 1995 (in radio) e 2001 (in concerto) ed \u00e8 stata per molti anni impopolare in Polonia. Questo potrebbe essere dovuto, in parte, a causa dell'antisemitismo di Richard Wagner e dell'appropriazione nazista della sua musica basata sull'affetto personale di Hitler per le sue opere.\nIn un sondaggio svolto nel 2008 da parte di BBC World Service, gli fu chiesto ad alcune persone di 34 paesi diversi la propria opinione positiva o negativa su 13 paesi, la Germania fu il risultato pi\u00f9 popolare, avanti a Giappone, Francia e Regno Unito; in tutti i paesi esaminati, solo il 18% in tutti i paesi intervistati ritengono che la Germania abbia un'influenza prevalentemente negativa. Le opinioni pi\u00f9 negative sono sorse in Turchia, con il 47% e in Egitto con il 43%.\nNel 2014, con il \"Country Rating Poll\" di BBC World Service, furono esaminati i pareri in 24 paesi in merito all'influenza di 16 paesi e dell'Unione europea; 12 dei paesi influenti parteciparono al sondaggio. I risultati furono pubblicati verso la fine di maggio dello stesso anno. La tabella mostra le \"Opinioni sull'influenza della Germania\" e per paese. \"La Germania ha mantenuto anche in questo sondaggio la sua posizione di nazione pi\u00f9 favorevolmente vista con il 60%\", mentre le opinioni negative sono il 18%.\nNei primi dieci sondaggi annuali, a partire dal 2005, la Germania fu il paese con l'influenza mondiale pi\u00f9 positiva per lo meno nel 2008, cos\u00ec come nel 2013 e 2014.\nRegno Unito.\nI tedeschi a volte si lamentano delle associazioni stereotipate riguardo agli atti e al regime di pi\u00f9 di settant'anni fa, come ad esempio l'uso del sentimento antitedesco nei titoli di alcune testate giornalistiche britanniche, talvolta utilizzati durante alcune partite calcistiche tra Inghilterra e Germania.\nSecondo il sondaggio del 2008, il popolo inglese ha un'immagine decisamente positiva della Germania, con il 62% di opinioni positive mentre un 20% di opinioni negative, mentre il popolo tedesco ha un'immagine leggermente pi\u00f9 negativa del Regno Unito, con il 60% di influenza positiva e un 27% di influenza negativa.\nPolonia.\nMolti polacchi percepiscono i tedeschi come i loro oppressori di lunga data, risalente ai tempi dell'Ordine teutonico. Questo concetto si basa su una lunga storia di conflitto con i polacchi etnici, prima di tutto dalla lingua e cultura tedesca, iniziando proprio dalla Germanizzazione e dalle Spartizioni della Polonia avvenuti nel XIX e XX secolo, il conflitto culmin\u00f2 successivamente nella Campagna di Polonia da parte della Germania nazista nel 1939 e con il genocidio di sei milioni di cittadini polacchi, che ne consegu\u00ec con l'occupazione tedesca del 1939-1945.\nDiverse problematiche misero alla prova le relazioni moderne fra Polonia e Germania, anche se la Polonia e la Germania post-riunificata complessivamente hanno avuto per lo pi\u00f9 relazioni positive. I polacchi sono sospettosi della campagna guidata da Erika Steinbach, figlia di un sottufficiale tedesco, divenuta famosa per il suo voto contrario al confine della Linea Oder-Nei\u00dfe, cerc\u00f2 risarcimenti per la propriet\u00e0 privata perduta dai tedeschi espulsi dalla Polonia dopo la seconda guerra mondiale e lott\u00f2 per la creazione del Centro contro le espulsioni. Oltretutto, la proposta del gasdotto russo-tedesco che attraversa il Mar Baltico \u00e8 visto dai polacchi come volto a tagliare le forniture di gas naturale alla Polonia da parte della Russia senza danneggiare l'approvvigionamento alla Germania, ed \u00e8 stato anche paragonato all'ignobile Patto Molotov-Ribbentrop di Rados\u0142aw Sikorski, Ministro degli affari esteri della Polonia.\nLe elezioni polacche sono state ripetutamente caratterizzate da campagne antitedesche del partito politico Diritto e Giustizia, che considera la retorica antitedesca una tattica efficace e vincente per guadagnare i voti.\nPaesi Bassi.\nIl sentimento antitedesco era gi\u00e0 prevalente nei Paesi Bassi diversi secoli prima dell'unificazione della Germania e della istituzione del Impero tedesco, compiuto nel 1871. Si presume che gli olandesi abbiano sviluppato una bassa opinione dei tedeschi durante il XVII secolo, noto anche nei Paesi Bassi con il termine di \"Secolo d'oro olandese\", quando la Repubblica delle Sette Province Unite era uno dei paesi pi\u00f9 avanzati e potenti del mondo mentre la Germania moderna era ancora un mosaico di feudi in guerra.\nNella prima met\u00e0 del XVII secolo, la Repubblica vide un picco importante di immigrati tedeschi tra cui lavoratori comuni (chiamati \"hannekemaaiers\"), luterani perseguitati, ebrei ed ogni rifugiato di guerra in fuga dalla guerra dei trent'anni. Segu\u00ec presto un conflitto culturale, gli immigrati tedeschi spesso furono discriminati dai nativi olandesi. Era probabile che in questo periodo le prime variazioni della parola \"mof\" veniva utilizzata per la prima volta per riferirsi ai migranti tedeschi di classe inferiore. In molti libri di barzellette, i tedeschi vengono rappresentati in modo prominente e stereotipato come scemi, arroganti e sporchi. Durante la seconda guerra boera il sentimento antitedesco svan\u00ec, visto che sia l'Olanda che la Germania erano entrambi noti sostenitori dei boeri, permisero inoltre ai propri cittadini di offrirsi come volontari per combattere al loro fianco. Durante la prima guerra mondiale (il quale l'Olanda era neutrale), il cosiddetto Filo della Morte, una recinzione elettrificata letale da volt costruita lungo il confine tra il Belgio e i Paesi Bassi dai tedeschi una volta che occuparono il Belgio, essa caus\u00f2 un gran numero di morti tra il popolo olandese, rinnovando di conseguenza il sentimento antitedesco nei Paesi Bassi. Questo sentimento rinacque come odio quando, nel 1940 la Germania nazista inizi\u00f2 l'invasione tedesca dei Paesi Bassi nonostante le precedenti promesse da parte della Germania di rispettare la neutralit\u00e0 olandese. Pi\u00f9 di ebrei olandesi furono deportati alla loro morte durante la successiva occupazione nazista dei Paesi Bassi, inoltre la fame afflisse la gran parte del paese durante l\"'Hongerwinter\" del 1944-45. La maggior parte degli anziani olandesi ricordano amaramente tali eventi compreso il bombardamento di Rotterdam, alcuni di essi rifiutano ancora di mettere piede sul suolo tedesco.\nUno studio sociologico del 1998 dimostr\u00f2 che ancora due generazioni olandesi dopo la fine della seconda guerra mondiale rimasero facilmente influenzabili, mentre i genitori e i giovani dell'epoca erano influenzati negativamente contro la Germania. Aspeslagh e Dekker nel 1998 riportarono che \"la maggior parte di coloro che nacquero dopo il 1950 quando gli fu chiesto se nutrivano sentimenti antitedeschi risposero a volte o spesso.\nIn alcuni studi pi\u00f9 recenti mostrano che il sentimento antitedesco olandese \u00e8 in costante calo da diversi anni; la maggior parte degli olandesi d'oggi hanno una visione positiva sia verso la Germania che per il popolo tedesco.\nSvizzera.\nNegli anni 2000 ci fu un rapido incremento dell'immigrazione tedesca in Svizzera, la quale diede origine al termine Germanofobia nella Svizzera tedesca.\nCrisi del debito sovrano europeo, Grecia e Italia.\nDurante la crisi del debito sovrano europeo, molti paesi intrapresero o sono stati probabilmente spinti nei programmi di austerit\u00e0. La Germania fu accusata delle conseguenze economiche, sociali e politiche che ne sono derivate.\nLa crisi economica della Grecia e le misure di austerit\u00e0 imposte dall'Unione europea al paese hanno risvegliato sentimenti antitedeschi. I media greci criticarono la politica tedesca, spesso menzionando e tracciando dei parallelismi con l'occupazione della Grecia da parte dell'Asse, ed inoltre alcuni commentatori sottolinearono un corredo genetico ereditato dai Goti o Unni. Un sondaggio di VPRC del 2012 not\u00f2 l'esistenza di un sentimento antitedesco in Grecia e che la maggior parte degli intervistati collegava la Germania con nozioni negative come: \"Hitler\", \"Nazismo\" e \"Terzo Reich\". Il Gruppo di Ribelli Popolari creatasi in risposta alla crisi del debito \u00e8 apertamente antitedesco e prese di mira le organizzazioni tedesche in Grecia.\nUn argomento molto discusso \u00e8 stato che, nonostante la sua retorica, la Germania realizz\u00f2 profitti durante la crisi del debito greco (a causa del calo dei tassi debitori come la Germania, insieme ad altre forti economie occidentali, \u00e8 stato visto come un rifugio sicuro da parte degli investitori durante la crisi, l'afflusso degli investimenti e l'aumento delle esportazioni a causa del deprezzamento dell'euro, con stime che raggiungono i 100 miliardi di euro, cos\u00ec come altri profitti attraverso dei prestiti). Un'altra questione chiave, \u00e8 la pretesa per i risarcimenti post-seconda guerra mondiale, che si stima ammonti a 279 miliardi di euro.\nAd agosto 2012, il Presidente del Consiglio dei ministri Mario Monti aveva avvertito che le crescenti discussioni su come risolvere la crisi del debito economico, stava mettendo i paesi europei l'uno contro l'altro, minacciando di distruggere l'Europa. Nel frattempo stava crescendo il risentimento in Italia contro la Germania, l'Unione europea e la cancelliera Merkel dissero che \"le pressioni portano con s\u00e9 i tratti di una disgregazione psicologica dell'Europa\".\nNell'estate del 2017 ebbe luogo un sondaggio tra dieci membri dell'UE. Lo scetticismo maggiore espresso nel sondaggio riguardante l'influenza tedesca sulle questioni europee furono: l'89% dei greci, a seguire poi il 69% dagli italiani mentre un 68% da parte dei spagnoli. I greci detenevano anche l'opinione negativa pi\u00f9 alta con l'84% riguardo alla Merkel e l'opinione positiva pi\u00f9 bassa con il 24% riguardo al popolo tedesco, tra i dieci stati che parteciparono al sondaggio."}
{"id": "8005705", "revid": "599013", "url": "https://it.wikipedia.org/wiki?curid=8005705", "title": "Nabil Emad", "text": "Caratteristiche tecniche.\nVertice basso di centrocampo, efficace nel recuperare la sfera dagli avversari.\nCarriera.\nClub.\nMuove i suoi primi passi nel Beni Ebeid nella terza divisione egiziana. Il 14 maggio 2016 passa all'Al-Assiouty (rinominato nel 2018) in cambio di 40.000 EGP, che lo tessera per cinque stagioni. Esordisce in prima squadra il 22 dicembre 2016 contro il in Coppa d'Egitto.\nNazionale.\nEsordisce in nazionale il 23 marzo 2019 contro il Niger in un incontro valido per le qualificazioni alla Coppa d'Africa 2019. L'11 giugno 2019 viene incluso dal CT Javier Aguirre nella lista dei 23 convocati per la Coppa d'Africa 2019.\nStatistiche.\nPresenze e reti nei club.\n\"Statistiche aggiornate al 28 agosto 2021.\""}
{"id": "8005712", "revid": "1543377", "url": "https://it.wikipedia.org/wiki?curid=8005712", "title": "Riverside (contea di Lincoln, Nuovo Messico)", "text": "Riverside \u00e8 una comunit\u00e0 non incorporata della contea di Lincoln nel Nuovo Messico, nel sud-ovest degli Stati Uniti. Si trova lungo il Rio Hondo che scorre a est dei monti Sacramento, la Sierra Blanca e i monti Capitan del Nuovo Messico centro-meridionale. \u00c8 situata sulle strade U.S. 380 e U.S. 70, tra la citt\u00e0 di Lincoln e Roswell. La comunit\u00e0 pi\u00f9 vicina \u00e8 Sunset a circa un miglio a monte.\nStoria.\nL'insediamento fu fondato dopo la prima guerra mondiale quando W. O. Norman apr\u00ec una stazione di servizio, chiamata \"Big Hill Filling Station\", e un campo per le auto. Nel 1930, Norman vendette la sua propriet\u00e0 e la localit\u00e0 fu rinominata \"Riverside Camp\", che presto fu abbreviata in \"Riverside\"."}
{"id": "8005713", "revid": "599013", "url": "https://it.wikipedia.org/wiki?curid=8005713", "title": "Monte Covello", "text": "Monte Covello \u00e8 una montagna dell'Appennino calabro in provincia di Catanzaro posta al centro esatto dell'istmo e nell'estrema parte settentrionale delle Serre calabresi, le preserre catanzaresi.\nGeografia fisica.\nPosizione geografica.\nAmpia montagna posta a est dell'alta valle del Pesipe che insieme al monte Contessa sono le prime montagne, affacciate sull'istmo, del primo tratto occidentale delle Serre, le preserre catanzaresi. Rientra nel territorio comunale di Girifalco e si presenta come un gruppo montuoso, in cui il punto pi\u00f9 alto \u00e8 di 848 m.s.l.m, posto alla base di un piccolo altopiano. Nella parte sud dello stesso territorio comunale, alle spalle del monte Covello in direzione del passo Fossa del Lupo ci sono altre due montagne, il monte Andrea (842) e il monte Pompulello (880) facenti parte del suo stesso gruppo montuoso. Dalle sue massime alture e da alcuni punti in particolare \u00e8 possibile osservare sia lo Ionio che il Tirreno essendo al centro esatto dell'istmo di Catanzaro.\nCorsi d'acqua.\nSulle pendici sud orientali del monte ha la sorgente il torrente Alessi che poi scende verso i territori di Vallefiorita, Squillace e Stalett\u00ec per sfociare infine nel golfo di Squillace unendosi al torrente Ghetterello, che ha la sorgente nei pressi della localit\u00e0 \"Rimitello\", che scendendo dalle pareti orientali del monte si inserisce nel bosco \"Farnoso\" per poi dirigersi verso est in direzione dello Ionio. La parte occidentale del monte \u00e8 invece attraversata dal fiume Pesipe (che ha la sorgente sul passo Fossa del Lupo) che in seguito si dirige in una stretta vallata tra i territori di Girifalco e Cortale prima di scendere verso la Piana di Sant'Eufemia unendosi al fiume Amato. Sono altres\u00ec presenti alcuni torrenti minori come ad esempio la \"Fiumara Longa\" e il torrente \"Ponzo.\"\nAmbiente.\nLa sua area \u00e8 nota per la ricchezza della flora con abbondanti macchie boschive di querce sui fianchi e pi\u00f9 in alto con boschi di faggi e conifere. Rilevante anche la variet\u00e0 faunistica.\nStoria.\nIl console Claudio Marcello, durante la guerra contro Annibale, pose i suoi presidi militari sul monte per la particolarit\u00e0 di poter controllare contemporaneamente i due golfi dell'istmo da quelle alture, in una localit\u00e0 denominata successivamente \"setto di Marcello\", dove sono state ritrovate delle punte di lancia e delle piccole anfore probabilmente di epoca romana testimonianza di antichi accampamenti.\nGeografia antropica.\nNel territorio del monte Covello sono presenti diverse localit\u00e0 e contrade del comune di Girifalco a bassa densit\u00e0 di popolazione con case sparse soprattutto sul piccolo altopiano, posto a nord-est della cima pi\u00f9 elevata, sul quale il monte si appoggia: \"Castaneto, Covello, Gulladi, Lacco, Lucertola, Mangravite, Montagnella, Pantano, Piano di Acquaro, Sant'Elena, Span\u00f2, Ziofr\u00f2.\"\nAttivit\u00e0 e tradizioni.\nSu di esso sorge un parco attrezzato con delle aree predisposte per le soste e il ristoro. Da notare lo sbarramento e le piccole cascate del fiume Pesipe, il laghetto nella localit\u00e0 \"Rimitello\" ed \u00e8 presente un centro di avvistamento ornitologico sull'altopiano alla base del monte. Inoltre \u00e8 possibile intraprendere diversi percorsi naturalistici ed escursionistici.\nDi grande rilevanza sono le sorgenti di acque minerali che sgorgano sul monte, la cui abbondanza ed eccellenza fanno di monte Covello un importante centro di imbottigliamento delle oligominerali per tutta la regione."}
{"id": "8005716", "revid": "298229", "url": "https://it.wikipedia.org/wiki?curid=8005716", "title": "Gabriele Grunewald", "text": ""}
{"id": "8005717", "revid": "122799984", "url": "https://it.wikipedia.org/wiki?curid=8005717", "title": "Pesipe", "text": "Il Pesipe \u00e8 un corso d'acqua che nasce sulla catena delle Serre settentrionali, nei pressi del passo Fossa del Lupo, per poi gettarsi nel fiume Amato.\nPercorso.\nLa sua foce \u00e8 nei pressi della Serralta di San Vito, vicino al passo Fossa del Lupo. Successivamente si dirige verso nord-est in direzione del monte Covello per poi scendere di quota e passare in mezzo ai territori di Girifalco e Cortale, in una stretta vallata. Dopo questo tratto cambia direzione verso ovest, fino alla Piana di Sant'Eufemia, dove poco prima riceve le acque del torrente \"Pilla\" nei pressi di Maida. Nel cuore della Piana si va a riversare nel fiume Amato, diventando il suo principale affluente di sinistra, il quale sfocia nel Golfo di Sant'Eufemia.\nFlora.\nLa flora attorno al suo corso montano \u00e8 composta da una vegetazione forestale, prevalentemente castagneti e querceti misti. Dentro il corso del torrente sono invece presenti pareti stillicidiose su cui sono stati segnalati piccoli nuclei di felce bulbifera."}
{"id": "8005729", "revid": "688552", "url": "https://it.wikipedia.org/wiki?curid=8005729", "title": "Ahmed Ali Kamel", "text": "Caratteristiche tecniche.\nAli \u00e8 un centravanti, possente fisicamente ed efficace nel gioco aereo.\nCarriera.\nClub.\nIl 14 luglio 2019 viene tesserato dal . Messo ai margini della rosa da S\u00e9bastien Desabre per ragioni tecniche, il 4 gennaio 2020 passa in prestito all'. Il 18 novembre 2020 firma un biennale con il Bank Al-Ahly.\nNazionale.\nEsordisce in nazionale l'11 agosto 2010 contro la Repubblica Democratica del Congo in amichevole, segnando una doppietta. Tornato in nazionale a distanza di 8 anni, l'11 giugno 2019 viene incluso dal CT Javier Aguirre nella lista dei 23 convocati per la Coppa d'Africa 2019. Esordisce nella competizione il 6 luglio contro il Sudafrica, subentrando nella ripresa al posto di Marwan Mohsen.\nStatistiche.\nPresenze e reti nei club.\n\"Statistiche aggiornate al 27 agosto 2021.\""}
{"id": "8005734", "revid": "716642", "url": "https://it.wikipedia.org/wiki?curid=8005734", "title": "Ahmed Ayman Mansour", "text": "Carriera.\nNazionale.\nEsordisce in nazionale il 23 marzo 2019 contro il Niger in un incontro valido per le qualificazioni alla Coppa d'Africa 2019. L'11 giugno 2019 viene incluso dal CT Javier Aguirre nella lista dei 23 convocati per la Coppa d'Africa 2019.\nStatistiche.\nPresenze e reti nei club.\n\"Statistiche aggiornate al 16 maggio 2021.\""}
{"id": "8005736", "revid": "1226", "url": "https://it.wikipedia.org/wiki?curid=8005736", "title": "Grand Prix Izola", "text": ""}
{"id": "8005737", "revid": "287204", "url": "https://it.wikipedia.org/wiki?curid=8005737", "title": "Rivalit\u00e0 Leonard-Dur\u00e1n", "text": "La rivalit\u00e0 Leonard-Dur\u00e1n fa riferimento al dualismo pugilistico che ha segnato le carriere di Sugar Ray Leonard e Roberto Dur\u00e1n.\nTrilogia.\nDi seguito, la lista dei tre incontri:\nIl bilancio complessivo \u00e8 di 2 vittorie per Leonard, con un successo per Dur\u00e1n."}
{"id": "8005738", "revid": "1226", "url": "https://it.wikipedia.org/wiki?curid=8005738", "title": "Lancia Delta Integrale", "text": ""}
{"id": "8005740", "revid": "1226", "url": "https://it.wikipedia.org/wiki?curid=8005740", "title": "Martini-Henry", "text": ""}
{"id": "8005742", "revid": "1652635", "url": "https://it.wikipedia.org/wiki?curid=8005742", "title": "Mahmoud Genesh", "text": "Caratteristiche tecniche.\nAvezzo a respingere i calci di rigore, \u00e8 un portiere reattivo tra i pali in possesso di discreti riflessi.\nCarriera.\nClub.\nMuove i suoi primi passi nell'Olympic Club, prima di essere tesserato dallo nel 2011 nella sessione invernale di calciomercato per coprire il ruolo di secondo portiere alle spalle di Abdel-Wahed El-Sayed.\nRiserva in seguito di Ahmed El-Shenawy, nel 2015 risulta decisivo nella vittoria della Coppa d'Egitto - bissando il successo in campionato - vinta in finale contro l': respinge due calci di rigore ai quarti di finale contro l', per poi ripetersi in semifinale contro lo , parandone tre.\nIl 10 febbraio 2017 risulta determinante nel successo della Supercoppa d'Egitto nel \"derby\" del Cairo vinto contro l'Al-Ahly, neutralizzando due tiri dal dischetto alla lotteria dei calci di rigore dopo che i tempi regolamentari si erano conclusi con il risultato in parit\u00e0. Nel 2018 - in seguito alla cessione di Ahmed El-Shenawy - viene nominato portiere titolare della rosa.\nIl 15 settembre 2021 passa in prestito al .\nNazionale.\nEsordisce con la selezione dei \"Faraoni\" il 26 marzo 2019 contro la Nigeria in amichevole. L'11 giugno 2019 viene incluso dal CT Javier Aguirre nella lista dei 23 convocati per la Coppa d'Africa 2019, nel ruolo di terzo portiere. Il 28 giugno si infortuna nel corso di una sessione di allenamento, riportando la rottura del tendine d'Achille.\nStatistiche.\nPresenze e reti nei club.\n\"Statistiche aggiornate al 10 aprile 2021.\""}
{"id": "8005745", "revid": "1226", "url": "https://it.wikipedia.org/wiki?curid=8005745", "title": "Stazione di Pescara Centrale (RFI)", "text": ""}
{"id": "8005752", "revid": "1226", "url": "https://it.wikipedia.org/wiki?curid=8005752", "title": "Rete cellulare", "text": ""}
{"id": "8005753", "revid": "599013", "url": "https://it.wikipedia.org/wiki?curid=8005753", "title": "Wajdi Kechrida", "text": "Biografia.\nKechrida \u00e8 nato Nizza da una famiglia di origini tunisine.\nCarriera.\nClub.\nCresciuto nelle giovanili del , successivamente si \u00e8 trasferito all', con cui ha esordito tra i professionisti nel 2016, e vi ha militato sino al 2021.\nIl 31 luglio 2021 viene acquistato dalla . Con quest'ultima squadra fa la sua prima apparizione nella partita di Coppa Italia contro il Reggina, vinta per 2-0 dai granata, e il suo esordio in Serie A nella prima giornata di campionato contro il Bologna.\nNazionale.\nConvocato per la prima volta in nazionale maggiore nel marzo 2019, il 22 dello stesso mese compie il proprio debutto in occasione della gara vinta 4-0 contro l', valevole per le qualificazioni alla Coppa d'Africa 2019. Convocato per la competizione continentale (disputata pochi mesi dopo la gara del suo esordio), viene impiegato come titolare sino ai quarti dal ct dei nordafricani Alain Giresse.\nStatistiche.\nPresenze e reti nei club.\n\"Statistiche aggiornate al 24 gennaio 2022.\""}
{"id": "8005769", "revid": "522082", "url": "https://it.wikipedia.org/wiki?curid=8005769", "title": "Visita fiscale", "text": ""}
{"id": "8005772", "revid": "767487", "url": "https://it.wikipedia.org/wiki?curid=8005772", "title": "Marc Lamti", "text": "Carriera.\nNazionale.\nNel 2019 viene convocato con la nazionale tunisina per la Coppa d'Africa."}
{"id": "8005774", "revid": "767487", "url": "https://it.wikipedia.org/wiki?curid=8005774", "title": "IZ (gruppo musicale)", "text": "Gli IZ () sono un gruppo musicale sudcoreano formatosi a Seul nel 2017.\nDebuttarono il 31 agosto 2017 con l'EP \"All You Want\""}
{"id": "8005777", "revid": "767487", "url": "https://it.wikipedia.org/wiki?curid=8005777", "title": "Karim Aouadhi", "text": ""}
{"id": "8005781", "revid": "228587", "url": "https://it.wikipedia.org/wiki?curid=8005781", "title": "Universit\u00e0 di Lilla I", "text": ""}
{"id": "8005782", "revid": "228587", "url": "https://it.wikipedia.org/wiki?curid=8005782", "title": "Universit\u00e9 de Lille", "text": ""}
{"id": "8005785", "revid": "1501558", "url": "https://it.wikipedia.org/wiki?curid=8005785", "title": "Circe (romanzo)", "text": "Circe \u00e8 il secondo libro della scrittrice Madeline Miller, gi\u00e0 autrice del libro vincitore dell'Orange Prize \"La Canzone di Achille\".\n\"Circe\" \u00e8 stato pubblicato il 10 aprile 2018 e ha avuto buoni riscontri da parte della critica. Il romanzo \u00e8 stato finalista per il Women's Prize for Fiction. Scritto in lingua inglese, \u00e8 stato tradotto in altre sei lingue tra cui l'italiano.\nTrama.\nAll'interno del romanzo sono riprese le ambientazioni dell'Odissea: per esempio, vi sono riferimenti a Scilla e Cariddi situate, secondo il mito, nello stretto di Messina. Il riferimento principale \u00e8 quello all'isola di Eea che si trova, sempre secondo il mito, al sud di Roma nel Mar Tirreno. L'isola \u00e8 infatti il luogo di esilio dove abita la Maga Circe.\nLa storia si apre con la nascita di Circe alla corte del dio Elios suo padre, dove la maga vive fino al giorno del suo esilio. La sua infanzia \u00e8 priva di affetto sia genitoriale che fraterno. Circe, infatti, cerca sempre un modo per rendere orgogliosa la sua famiglia fallendo ogni volta. Quando per\u00f2 scopre i suoi poteri magici, grazie ad una particolare pianta, viene considerata un mostro ed esiliata.\nSull'isola di Eea Circe comprende appieno i suoi poteri e quello che \u00e8 in grado di fare. Per esempio, riesce ad evocare dei leoni che le faranno compagnia durante la sua vita sull'isola. Inoltre riesce a preparare delle pozioni magiche, dette \"pharmaka\", con le quali pu\u00f2 tramutare le persone in animali, a seconda della loro personalit\u00e0.\nDurante la sua vita fa la conoscenza di molte figure maschili, positive, come Ermes che le portava notizie dal mondo esterno, oppure negative, come i pirati che si approfittano della sua ospitalit\u00e0 e le usano violenza.\nPersonaggi.\nI personaggi all'interno del libro sono gli stessi della classica mitologia greca. Tra questi spiccano Dedalo, l'ideatore del labirinto dove \u00e8 rinchiuso il minotauro, e Odisseo, protagonista del poema Omerico. \nIl primo le chiede aiuto per conto della sorella Pasifae, madre del minotauro e moglie del re Minosse, e la conduce sull'Isola di Creta dove Circe aiuter\u00e0 la sorella durante il parto e in seguito aiuter\u00e0 Dedalo a intrappolare il mostro. Tra le mura del palazzo cretese nasce la loro segreta relazione che termina quando \u00e8 ricostretta a ripartire per Eea. \nOdisseo fa la conoscenza di Circe dopo essere partito per il suo viaggio di ritorno a Itaca ed \u00e8 costretto ad attraccare per trovare delle provviste per il viaggio. Tra loro si instaura un rapporto di fiducia che si evolve in seguito in una relazione da tenere segreta al resto degli uomini dell'equipaggio.\nLa critica.\nIl libro ha riscontrato un grande successo, soprattutto in America e in Inghilterra dove \u00e8 rientrato nelle classifiche di bestseller di alcune riviste, tra cui il \"New York Times\" e \"Sunday Times.\"\nInoltre il quotidiano \"The Guardian\" ritiene che il libro mostri un esempio di femminismo, nel quale trasformare uomini in maiali non \u00e8 solo un modo per stabilire il proprio potere ma anche una legittima difesa."}
{"id": "8005786", "revid": "599013", "url": "https://it.wikipedia.org/wiki?curid=8005786", "title": "Richard van Poelgeest", "text": "Carriera.\nCon i ha disputato i Campionati europei del 1989."}
{"id": "8005788", "revid": "1581553", "url": "https://it.wikipedia.org/wiki?curid=8005788", "title": "Juan Bautista Comes", "text": "Fu maestro di cappella e uno dei principali compositori del barocco spagnolo, giungendo a esercitare la sua attivit\u00e0 in differenti centri. La sua opera polifonica, in gran parte del repertorio sacro, introduce importanti innovazioni stilistiche.\nBiografia.\nIl primo compositore che menzioni Comes fu J. B. Guzm\u00e1n, maestro di cappella della cattedrale di Valencia e monaco di Montserrat. Nel 1888, avvalendosi della collaborazione di Barbieri, ottiene la pubblicazione a carico dello stato di trecento esemplari di due volumi di partiture di Comes.\nJuan Bautista de Comes si form\u00f2 alla cattedrale di Valencia, in cui fece ingresso come \"infantillo\" nel 1594, dove ebbe come maestri Gin\u00e9s P\u00e9rez, Narciso Leysa e Ambrosio Cortes. Fu nominato il 13 agosto 1605, maestro della cattedrale di L\u00e9rida. Lasci\u00f2 questo incarico nel 1608, e ottenne inizialmente un posto di aiutante o vicario del maestro di cappella della chiesa del Corpus Domini. Tempo addietro, Comes, aveva composto a Valencia le \"Litanie al Santissimo\", per la chiesa del Patriarca, e la \"Passione secondo San Matteo\", per la cattedrale.\nIl 1\u00ba gennaio 1618 Comes arriv\u00f2 a Madrid come secondo maestro della corte degli Asburgo. Una volta stabilitosi nel suo incarico di corte, dovette padroneggiare il repertorio della musica spagnola e quello della musica fiamminga.\nNon abbandon\u00f2 mai i contatti con la sua citt\u00e0 natale, infatti invi\u00f2 numerose composizioni ai superiori della chiesa del Patriarca, salmi e mottetti. Superando una serie di difficolt\u00e0, il 28 giugno 1628 Comes divenne maestro di cappella di questa stessa chiesa, sebbene non per molto tempo. Nel 1632, torn\u00f2 definitivamente a Valencia.\nOpera.\nComes segna un punto di svolta nella storia della musica valenciana. Introdusse a Valencia il genere multicorale, e fu uno dei primi compositori spagnoli a scrivere per un gran numero di voci, con una variatissima collocazione, perfettamente indicata nelle sue opere, dei diversi cori. Sebbene Comes coltivasse tutte le forme della polifonia classica, dimostr\u00f2 un acceso interesse per il genere policorale. In queste opere dimostra un completo dominio del contrappunto imitativo, usando con abbondanza l'imitazione canonica. In lui confluiscono la grandiosit\u00e0 del genere policorale e l'espressivit\u00e0 del misticismo spagnolo del XVI secolo.\nOpere per la chiesa del Patriarca.\nLe \"Litanie al Santissimo\" sono le preghiera per eccellenza nella nuova chiesa del Patriarca, caratterizzata da un'esuberante religiosit\u00e0, e in cui Comes presenta le innovazioni che lo distingueranno successivamente. Fu composta servendosi, soprattutto, del movimento omofono delle voci poich\u00e9, inizialmente, le si doveva cantare con due cori posti uno presso l'altare maggiore e l'altro sulla tribuna dell'organo. Scrisse per la stessa chiesa anche un Miserere.\nComes rimase in servizio presso questa chiesa anche dopo la morte del suo fondatore Juan de Ribera. Per onorarne la memoria, scrisse il mottetto \"Si morte preocupatus fuerit, \u201cAd mortem Reverensissimi Archiepiscopi Valentini et Patriarchae Antioquiae D. Joannis a Ribera\u201d\", per sei voci. Un'altra opera composta da Comes, in questa prima fase alla chiesa del Patriarca, sono le \"Danze al Santissimo\", per sostituire una composizione analoga di Miguel Tar\u00edn. Queste danze sono state ricreate a partire dal 2005 dal ricercatore Rodrigo Madrid G\u00f3mez.\nVillancicos.\nComes \u00e8 l'ideatore di un nuovo stile di villancico con caratteristiche specifiche. A differenza del villancico classico spagnolo di due parti, Comes lo trasforma in una composizione di tre tempi. Una parte introduttiva o \"tonada\" a solo o a poche voci, accompagnata da musica strumentale, il cui tema musicale e il cui testo son sviluppati nella seguente parte policorale, fra 5 e 12 voci, che normalmente non ha accompagnamento; questo secondo tempo solitamente si divide in due parti chiaramente riconoscibili, perch\u00e9 separate da un silenzio per tutte le voci. Alcune \"tonadas\" sono in forma di dialogo fra due voci, forma che sar\u00e0 ampiamente utilizzata in seguito. I villancicos di Comes, in anticipo rispetto agli altri compositori spagnoli presentano un marcato carattere religioso.\nLe sue opere profane prendono il nome di \"tonos\", \"endechas\" e \"fol\u00edas\".\nI testi dei suoi villancicos, di cui nessuno \u00e8 scritto in valenciano, sono poetici e mantengono il decoro religioso. I temi musicali non derivano dal canto gregoriano, ma dal repertorio religioso popolare, bench\u00e9 non introduca temi popolari \"tout court\" come faranno i compositori del XVIII secolo.\nUn'altra caratteristica di innovazione \u00e8 l'accompagnamento strumentale.\nDelle sue opere, la maggior parte si conserva nell'archivio della cattedrale di Valencia, mentre altre sono conservate in numerosi altri archivi spagnoli."}
{"id": "8005793", "revid": "2210568", "url": "https://it.wikipedia.org/wiki?curid=8005793", "title": "Battaglia di Ponte San Pietro", "text": "La battaglia di Ponte San Pietro fu uno scontro verificatosi nel febbraio 1315 tra i guelfi milanesi guidati dai Della Torre e gli alleati fuoriusciti cremonesi, bergamaschi e lodigiani, e le forze imperiali guidate da Lodrisio Visconti nei pressi dell'omonima cittadina bergamasca.\nStoria.\nAntefatti.\nNell'ottobre 1310 Enrico VII di Lussemburgo scese nella Penisola e il 6 gennaio 1311 fu incoronato Re d'Italia nella Basilica di Sant'Ambrogio, a Milano, da parte di Cassono della Torre, arcivescovo della citt\u00e0. Durante la sua permanenza i Della Torre organizzarono una fallimentare rivolta contro gli imperiali che cost\u00f2 la distruzione del loro palazzo (ubicato presso la moderna piazza della Scala) e costrinse alla fuga del signore di Milano, Guido della Torre. L'imperatore cerc\u00f2 quindi di far valere i diritti imperiali e tassare diverse citt\u00e0 italiane, alcune delle quali, in particolare Cremona e Brescia, si ribellarono chiudendo le porte in faccia all'esercito imperiale e cacciandone i vicari. Nell'ottobre 1311, con la caduta di Brescia, l'imperatore riusc\u00ec a mettere temporaneamente fine alle rivolte e dopo aver nominato Matteo Visconti vicario imperiale a Milano e Amedeo V di Savoia vicario generale in Lombardia, si ritir\u00f2 con il suo esercito a Genova. Nel febbraio del 1312 Amedeo V di Savoia abbandon\u00f2 l'incarico di vicario generale di Lombardia e fu sostituito dal conte Werner von Homberg con il titolo di Capitano generale della Lega e confederazione delle citt\u00e0 fedeli all'impero ovvero Milano, Como, Novara, Vercelli, Bergamo, Brescia, Lodi, Cremona e Piacenza. Mentre Werner von Homberg sedava una rivolta a Vercelli, Antonio Fissiraga fece sollevare Lodi e altre cittadine lodigiane contro l'autorit\u00e0 imperiale. Il conte tedesco, tuttavia, riusc\u00ec a sedare la rivolta costringendo il Fissiraga alla fuga.\nBattaglia.\nNel febbraio del 1315 un esercito guelfo guidato dal cremonese Ponzino Ponzoni e costituito da guelfi milanesi fedeli a Guido della Torre, bergamaschi, cremonesi e lodigiani si diresse disordinatamente verso il borgo di Ponte San Pietro, nel tentativo di catturare Bergamo. Venne loro incontro Lodrisio Visconti con 1.000 cavalieri e 500 fanti scelti, inviati qualche tempo prima a difesa della citt\u00e0 da Matteo I Visconti, ora di fatto signore di Milano in qualit\u00e0 di vicario imperiale. \nL'esercito guelfo assalt\u00f2 le forze ghibelline ma, dopo un lungo combattimento, fu pesantemente sconfitto. Secondo il Corio caddero molti furono presi prigionieri e venne catturato un grande bottino.\nConseguenze.\nLa sconfitta indusse i guelfi pavesi a chiedere aiuto a Roberto d'Angi\u00f2, re di Napoli, in cambio del dominio sulla citt\u00e0 di Milano."}
{"id": "8005802", "revid": "767487", "url": "https://it.wikipedia.org/wiki?curid=8005802", "title": "Alive (Hiromi Uehara)", "text": "Alive \u00e8 il terzo album di Hiromi Uehara Trio Project col bassista Anthony Jackson e il batterista Simon Phillips."}
{"id": "8005806", "revid": "599013", "url": "https://it.wikipedia.org/wiki?curid=8005806", "title": "Samuel Owusu", "text": "Carriera.\nNazionale.\nHa esordito in nazionale nel 2019; ha partecipato alla Coppa d'Africa nel 2019 e nel 2021."}
{"id": "8005807", "revid": "300067", "url": "https://it.wikipedia.org/wiki?curid=8005807", "title": "Okke te Velde", "text": "Carriera.\nCon i ha disputato due edizioni dei Campionati europei (1987, 1989)."}
{"id": "8005812", "revid": "228587", "url": "https://it.wikipedia.org/wiki?curid=8005812", "title": "Universit\u00e0 di Lille", "text": ""}
{"id": "8005814", "revid": "767487", "url": "https://it.wikipedia.org/wiki?curid=8005814", "title": "John Bocco", "text": ""}
{"id": "8005815", "revid": "228587", "url": "https://it.wikipedia.org/wiki?curid=8005815", "title": "Universit\u00e9 Lille Nord de France", "text": ""}
{"id": "8005816", "revid": "599013", "url": "https://it.wikipedia.org/wiki?curid=8005816", "title": "John Emanuels", "text": "Carriera.\nCon i ha disputato due edizioni dei Campionati europei (1987, 1989)."}
{"id": "8005818", "revid": "22475", "url": "https://it.wikipedia.org/wiki?curid=8005818", "title": "La scatola a forma di cuore", "text": "La scatola a forma di cuore \u00e8 un romanzo di Joe Hill, pseudonimo di Joseph Hillstrom King, figlio di Stephen King. \u00c8 stato pubblicato per la prima volta nel 2007 dalla casa editrice \"William Morrow and Company,\" in Italia nel 2008 dalla \"Sperling &amp; Kupfer\" editore.\nTrama.\nL'annuncio su Internet di una ragazza che vuole liberarsi del fantasma del suo patrigno attira l'attenzione di Judas Coyne, rockstar miliardaria con un debole per il macabro. Il musicista - che annovera nella sua collezione il cranio di un indemoniato, la confessione di una strega, un cappio consunto dall'uso - si aggiudica l'articolo e una mattina gli viene recapitata una scatola a forma di cuore al cui interno si trova un abito scuro. Da quel momento una presenza misteriosa si manifesta nella casa e incomincia a perseguitarlo. Un silenzioso vecchio signore vestito di nero, con un piccolo rasoio che gli pende dal polso, costringe il suo segretario a impiccarsi, cerca di far marcire viva la sua giovanissima amante, ma soprattutto vuole infilarsi nella testa di Jude per indurlo a suicidarsi."}
{"id": "8005825", "revid": "767487", "url": "https://it.wikipedia.org/wiki?curid=8005825", "title": "Spark (Hiromi Uehara)", "text": "Spark \u00e8 il quatro album di Hiromi Trio Project con il bassista Anthony Jackson e il batterista Simon Phillips. L'album ha raggiunto la posizione N. 1 nella classifica Billboard Jazz Albums per la settimana del 23 aprile 2016."}
{"id": "8005827", "revid": "125836463", "url": "https://it.wikipedia.org/wiki?curid=8005827", "title": "Czes\u0142aw Michniewicz", "text": "Carriera.\nGiocatore.\nDa giocatore \u00e8 stato portiere nei seguenti club: Ossa Biskupiec Pomorski (1978\u20131985), Ba\u0142tyk Gdynia (1985\u20131993), Polonia Gda\u0144sk (1993\u20131996) e Amica Wronki; con i colori dell'Amica (1996\u20132000) ha collezionato nove presenze in campionato, ha giocato anche in partite di Supercoppa polacca, Coppa di Polonia e Coppa di Lega polacca nella stagione 1999/2000. Inoltre, ha giocato in Coppa UEFA contro l'Atl\u00e9tico Madrid. Ha concluso la sua carriera all'et\u00e0 di 30 anni nel 2000.\nAllenatore.\nSi \u00e8 laureato presso l'Universit\u00e0 di Educazione Fisica di Danzica.\nDopo aver terminato la sua carriera professionale, ha guidato l'allenatore di riserva dell'Amica (era anche allenatore dei portieri), ha lavorato come assistente del primo allenatore all'Olimpia Elbl\u0105g e come consulente all'Arka Gdynia.\nStage da allenatore.\nNel settembre 2003 \u00e8 diventato l'allenatore del Lech Pozna\u0144; ha portato la squadra a vincere la Coppa di Polonia e la Supercoppa nel 2004. A causa della mancanza di una licenza PZPN, Ryszard \u0141ukasik \u00e8 stato formalmente elencato come il primo allenatore del Lech nei documenti fino a settembre 2004. Dopo aver ottenuto la licenza, Michniewicz ha guidato il Lech fino a maggio 2006.\nDal 3 ottobre 2006 al 22 ottobre 2007 \u00e8 stato allenatore dello Zag\u0142\u0119bie Lubin, vincendo il campionato polacco nella stagione 2006/2007. Negli ultimi due club citati ha lavorato insieme a Rafa\u0142 Ulatowski (2\u00b0 allenatore); a Zag\u0142\u0119bie \u00e8 stato sostituito da lui.\nL'8 luglio 2008 ha firmato un contratto per gestire l'Arka Gdynia.\nIl 4 febbraio 2009, ha riferito volontariamente alla filiale di Breslavia dell'ufficio del procuratore nazionale che stava indagando sulla corruzione nel calcio polacco, dove ha testimoniato come testimone.\nIl 15 novembre 2010 \u00e8 diventato allenatore del Widzew \u0141\u00f3d\u017a. Il contratto doveva durare fino al 30 giugno 2011. A fine giugno entrambe le parti hanno iniziato a rinegoziare il contratto. Czes\u0142aw Michniewicz ha deciso di non rinnovare il contratto e al termine lascer\u00e0 la squadra di \u0141\u00f3d\u017a.\nIl 22 luglio 2011 ha assunto la carica di allenatore del Jagiellonia Bia\u0142ystok. Il 22 dicembre 2011, dopo l'incontro di Michniewicz con i rappresentanti del consiglio di sorveglianza del club di Bia\u0142ystok, il suo contratto \u00e8 stato risolto di comune accordo (il secondo allenatore Marcin W\u0119glewski e l'allenatore della preparazione fisica Kristijan Br\u010dko hanno lasciato il club insieme all'allenatore).\nIl 28 marzo 2012 \u00e8 diventato l'allenatore del Polonia Warszawa, che guid\u00f2 come allenatore fino all'8 maggio 2012.\nDal 22 marzo al 22 ottobre 2013 \u00e8 stato allenatore del Podbeskidzie Bielsko-Bia\u0142a.\nIl 9 aprile 2015, dopo pi\u00f9 di un anno di pausa, viene assunto, questa volta al Pogo\u0144 Szczecin, con il quale conquista il sesto posto in Ekstraklasa al termine della stagione 2015/16. Nonostante il miglior risultato da anni, il club non ha rinnovato il contratto con Michniewicz, che sarebbe scaduto ufficialmente il 30 giugno 2016.\nIl 7 luglio 2017 ha assunto la carica di allenatore della nazionale polacca under 21. Vincendo contro il Portogallo negli spareggi, la Polonia sotto la sua guida si \u00e8 qualificata per la prima volta dal 1994 per la fase finale del campionato europeo di questa fascia di et\u00e0.\nIl 21 settembre 2020 \u00e8 stato presentato come allenatore del Legia Warszawa, sostituendo Aleksandar Vukovic in questa posizione. Pi\u00f9 di un anno dopo, il 25 ottobre 2021, dopo la sconfitta per 0-3 con il Napoli sub\u00ecta 4 giorni prima, \u00e8 stato licenziato dalla carica di allenatore della squadra di Varsavia.\nIl 31 gennaio 2022 \u00e8 stato annunciato come commissario tecnico della nazionale polacca."}
{"id": "8005831", "revid": "767487", "url": "https://it.wikipedia.org/wiki?curid=8005831", "title": "Marcin Dorna", "text": ""}
{"id": "8005834", "revid": "729019", "url": "https://it.wikipedia.org/wiki?curid=8005834", "title": "Maria Gladys", "text": "Biografia.\nUnica di tre fratelli a sopravvivere al parto, a tre anni svilupp\u00f2 una lieve poliomielite (che non le imped\u00ec di coltivare la danza) e a quindici rimase incinta, generando poi un maschio, Glayson, il cui padre si sarebbe in seguito allontanato. Poco tempo dopo la mamma di Maria mor\u00ec.\nIl suo ingresso nello spettacolo avvenne sul finire degli anni cinquanta, quando divenne una delle ballerine e showgirl nel programma musicale televisivo \"Clube do Rock\", animato da Carlos Imperial. In quel periodo conobbe i cantanti Roberto Carlos, col quale intrecci\u00f2 una breve relazione, Erasmo Carlos e Tim Maia. Nel 1959 debutt\u00f2 a teatro, in una pi\u00e8ce di Arthur Azevedo, che venne rappresentata con successo al Teatro Municipal di Rio: accanto a lei recitavano attori gi\u00e0 noti al pubblico come Fernanda Montenegro e Italo Rossi. Maria Gladys divenne quindi membro stabile della compagnia Teatro Jovem.\nNel 1961 apparve per la prima volta in una pellicola. Lavor\u00f2 in pi\u00f9 occasioni coi registi Domingos De Oliveira e Ruy Guerra, i due mariti di Leila Diniz, che divent\u00f2 sua grande amica: Guerra diresse Maria anche nel film che contribu\u00ec a lanciarla definitivamente, \"I fucili\", premiato con l'Orso d'Argento al Festival di Berlino.\nNegli anni settanta partecip\u00f2 ad altri show tv, senza trascurare il cinema: a partire dal 1979 fu anche attrice per il piccolo schermo. Tra le tante telenovelas da lei interpretate, si ricorda in particolare \"Senza scrupoli\", dove prest\u00f2 il volto al personaggio di Lucimar."}
{"id": "8005839", "revid": "770685", "url": "https://it.wikipedia.org/wiki?curid=8005839", "title": "Identit\u00e0 e Democrazia", "text": "Identit\u00e0 e Democrazia (abbr. ID; in inglese: \"Identity and Democracy\", in francese: \"Identit\u00e9 et d\u00e9mocratie\") \u00e8 un gruppo politico sovranista di destra ed estrema destra del Parlamento europeo, costituito in seguito alle elezioni europee del 2019 come successore del gruppo fondato nel 2015 Europa delle Nazioni e della Libert\u00e0. Molti dei partiti che lo compongono sono al contempo membri del partito europeo Identit\u00e0 e Democrazia.\nI due partiti con pi\u00f9 eurodeputati all'interno del gruppo sono la Lega e il Rassemblement National.\nIn seguito alla Brexit, ID \u00e8 diventato il quarto gruppo politico pi\u00f9 numeroso all'interno del Parlamento europeo, poi superato dal gruppo dei Verdi/ALE.\nStoria.\nIl 12 giugno 2019 fu annunciato che il gruppo politico successore a Europa delle Nazioni e delle Libert\u00e0 in Eurocamera si sarebbe chiamato \"Identit\u00e0 e Democrazia\" e avrebbe incluso partiti come la Lega Nord (Italia), Rassemblement National (Francia) e Alternativa per la Germania (Germania). \nIl 13 giugno 2019 il gruppo, composto da 73 europarlamentari, fu lanciato a Bruxelles da Marine Le Pen. Il leghista Marco Zanni fu nominato Presidente. L'eurodeputato tedesco dell'AfD e Vicepresidente del gruppo J\u00f6rg Meuthen dichiar\u00f2 dopo la fondazione ufficiale del gruppo: \"Siamo venuti qui per essere una spina nel fianco degli eurocrati. [\u2026] Siamo mossi dall'idea di un'Europa delle madrepatrie, in cui le peculiarit\u00e0 nazionali, regionali e culturali sono rispettate e difese\".\nIl 1\u00ba febbraio 2020, in seguito alla ridistribuzione parziale dei seggi del Regno Unito dopo la Brexit, il gruppo ID acquis\u00ec tre nuovi membri: Vincenzo Sofo della Lega, Jean-Lin Lacapelle del \"Rassemblement National\" e Marcel de Graaff, unico eurodeputato del Partito per la Libert\u00e0 olandese.\nIl 9 ottobre 2020 il leghista Andrea Caroppo abbandon\u00f2 il gruppo per unirsi ai non iscritti. La Lega perse in questo modo il primato di singolo partito pi\u00f9 rappresentato al Parlamento europeo a pari merito con la tedesca CDU-CSU. Vincenzo Sofo ader\u00ec invece a Fratelli d\u2019Italia nel febbraio 2021 in seguito alla partecipazione della Lega al Governo Draghi, passando al Gruppo ECR. Nel 2022 tre eurodeputati eletti nella lista del \"Rassemblement National\" passarono al gruppo dei non iscritti aderendo al partito nazionale \"Reconqu\u00eate\".\nNel febbraio 2022 i due vicepresidenti del gruppo, Nicolas Bay del \"Rassemblement National\" e J\u00f6rg Meuthen di \"Alternative f\u00fcr Deutschland\", abbandonano i rispettivi partiti nazionali e contestualmente il gruppo per entrare a far parte dei Non iscritti.\nObiettivi politici.\nI principali obiettivi politici del gruppo sono la tutela dell'identit\u00e0 culturale europea e la sovranit\u00e0 delle nazioni europee, scongiurando quella che viene definita una potenziale islamizzazione e opponendosi all'adesione della Turchia all'Unione europea; creazione di posti di lavoro e crescita; potenziamento della sicurezza, blocco dell'immigrazione clandestina, regolamentazione dell'immigrazione legale; stop a una maggiore integrazione europea e maggiore autonomia nelle politiche di spesa, ovvero la possibilit\u00e0 di fare maggiore deficit e debito senza incorrere in penalit\u00e0 da parte della Commissione Europea.\nComposizione.\nIl gruppo Identit\u00e0 e Democrazia \u00e8 composto da 67 membri provenienti da 10 Paesi diversi:"}
{"id": "8005842", "revid": "599013", "url": "https://it.wikipedia.org/wiki?curid=8005842", "title": "Ibr\u00e9hima Coulibaly", "text": "Carriera.\nClub.\nHa giocato nella seconda divisione francese.\nNazionale.\nNel 2019 ha esordito con la nazionale mauritana, con la quale nel medesimo anno ha partecipato alla Coppa d'Africa. Ha nuovamente partecipato alla Coppa d'Africa nel 2021."}
{"id": "8005845", "revid": "6923", "url": "https://it.wikipedia.org/wiki?curid=8005845", "title": "Red Jackets Sarzana 2019", "text": "Questa voce raccoglie le informazioni riguardanti i Red Jackets Sarzana nelle competizioni ufficiali della stagione 2019."}
{"id": "8005846", "revid": "580197", "url": "https://it.wikipedia.org/wiki?curid=8005846", "title": "Bessam", "text": "Carriera.\nClub.\nHa giocato nella prima divisione algerina ed in quella libica.\nNazionale.\nHa partecipato alla Coppa d'Africa 2019."}
{"id": "8005854", "revid": "599013", "url": "https://it.wikipedia.org/wiki?curid=8005854", "title": "Mohamed Dellahi Yali", "text": "Carriera.\nClub.\nHa giocato nella prima divisione mauritana, in quella lettone (3 presenze con il ), in quella algerina (3 presenze con l' e 12, con anche una rete segnata, con il ) ed in quella libica. Ha anche giocato 2 partite nella CAF Champions League con la maglia dei libici dell'.\nNazionale.\nHa esordito in nazionale nel 2015; ha partecipato alla Coppa d'Africa nel 2019 e nel 2021."}
{"id": "8005863", "revid": "1186766", "url": "https://it.wikipedia.org/wiki?curid=8005863", "title": "Marc Martin Lamti", "text": ""}
{"id": "8005864", "revid": "767487", "url": "https://it.wikipedia.org/wiki?curid=8005864", "title": "Doctor Sleep (film 2019)", "text": "Doctor Sleep \u00e8 un film del 2019 scritto, diretto e montato da Mike Flanagan, si tratta del sequel del film \"Shining\" del 1980.\nIl film \u00e8 un adattamento cinematografico dell'omonimo romanzo di Stephen King. Ewan McGregor interpreta Dan Torrance, un uomo con poteri psichici che lotta con l'alcolismo.\nIl romanzo di Stephen King \"Doctor Sleep\" \u00e8 un sequel del suo romanzo horror del 1977 \"Shining\", in cui il personaggio Danny Torrance appare per la prima volta da bambino. \"Shining\" \u00e8 stato adattato nell'omonimo film del 1980 diretto da Stanley Kubrick.\nTrama.\n1980. Sulla riva di un lago, una bambina che possiede la \"luccicanza\" viene adescata e uccisa dalla bellissima Rose Cilindro (nome affibbiatole per via del cappello che porta sempre in testa) e dai suoi compagni, membri del misterioso \"Vero Nodo\".\nIn Florida, dopo gli eventi dell'Overlook Hotel, Wendy Torrance cerca di condurre una vita normale insieme a suo figlio Danny, il quale \u00e8 ancora perseguitato dalle conturbanti visioni dell'esperienza vissuta in Colorado. Un giorno, il bambino riceve la visita di Dick Hallorann, il cuoco afroamericano dell'hotel che lo aveva aiutato in passato, divenuto uno spirito. Danny \u00e8 risentito poich\u00e9 Dick gli aveva detto che i fantasmi dell'albergo erano solo foto di un libro che non avrebbe potuto nuocergli. Dick rivela che la propria luccicanza non era sufficientemente forte per gli spiriti famelici dell'Overlook, mentre quella che Danny possedeva quando era un bambino era di gran lunga pi\u00f9 intensa rispetto alla sua, e proprio per questo \u00e8 continuamente perseguitato dagli spettri.\nBench\u00e9 l'Overlook Hotel sia stato chiuso definitivamente, Dick rivela che gli ospiti stanno cercando Danny, affamati della sua luccicanza, la quale pu\u00f2 anche essere usata come arma contro di loro. Halloran quindi racconta al bambino che suo nonno era un uomo violento e crudele, che lo picchiava spesso insieme a sua nonna. Quando infine mor\u00ec, Dick ne fu sollevato, ma ogni notte il suo spettro lo tormentava nella sua camera. La nonna di Dick gli insegn\u00f2 cos\u00ec un modo per fermarlo. Questi mostra infine a Danny una scatoletta che sostiene essere la chiave per difendersi dagli spettri dell'Overlook: se Dan riuscir\u00e0 a crearsene una nella mente, potr\u00e0 rinchiuderli l\u00ec per sempre. Quella stessa notte, Danny, affronta la donna morta della camera 237 che si manifestava nel suo bagno, rinchiudendola dentro a una scatola di luccicanza nella sua mente.\n2011. Danny, ora divenuto adulto, si trasferisce a Frazier, piccola cittadina del New Hampshire, per sfuggire alla propria vita da alcolizzato e tossicodipendente. Qui conosce Billy, un tuttofare che, oltre a trovargli un lavoro e una sistemazione, lo invita a unirsi a lui nel frequentare gli incontri degli Alcolisti Anonimi. Poco tempo dopo, grazie alla mediazione del medico Dalton, Dan viene assunto come inserviente nell'ospizio della cittadina, dove utilizza il dono della \"luccicanza\" per dare conforto ai pazienti prossimi alla morte. Altrove, nel New Hampshire, la piccola Abra Stone, nel giorno del suo compleanno, terrorizza i genitori con un \"trucco\" che solleva i cucchiai della cucina fino a farli pendere dal soffitto.\nUn giorno, entrando nella stanza che affitta, Dan vede inspiegabilmente sulla parete di fondo (in ardesia, poich\u00e9 il precedente inquilino era un matematico) la scritta \"hello\" tracciata con un gessetto e comprende subito che debba essersi stabilito una sorta di legame con un altro individuo come lui. Nel frattempo Rose e la sua banda mettono gli occhi su Andrea Steiner, una quindicenne con il dono di piegare la volont\u00e0 altrui alla propria. Si scopre dunque che gli scopi del Vero Nodo sono due: nutrirsi del \"vapore\" (l'essenza vitale che gli individui dotati di luccicanza emettono prima di morire) per sopravvivere e vivere a lungo o, come in questo caso, convertire individui con doni particolarmente utili. Dopo un rituale che le infligge una terribile sofferenza, Andrea diventa una di loro con la promessa di poter vivere (apparentemente) per sempre.\n2019. Dan \u00e8 ormai un cittadino di Frazier perfettamente integrato, continuando il suo lavoro come inserviente all'ospizio del dottor Dalton ed \u00e8 nel frattempo diventato un esempio per gli altri membri della Alcolisti Anonimi. Il bersaglio successivo della \"banda del Nodo\" \u00e8 un ragazzino di nome Bradley, giocatore di baseball, che riescono a catturare grazie al potere di Andrea. Dopo averlo condotto presso una fabbrica abbandonata, Rose lo tortura dissanguandolo, poich\u00e9 il \"vapore\" \u00e8 di gran lunga migliore se i soggetti sono spaventati o provano forte dolore. Morto il bambino, Rose imprigiona ci\u00f2 che resta della sua essenza in un contenitore come parte delle loro \"scorte\". Tuttavia, una volta seppellito il corpo, la donna rivela a \"Pap\u00e0 Corvo\", un indiano membro del gruppo, la presenza di un'osservatrice esterna durante il rituale: si tratta di Abra, ormai cresciuta e dotata di una luccicanza estremamente potente.\nLa ragazzina, che ha assistito a tutta la scena come se si trattasse di un incubo, manda un messaggio a Dan talmente potente da incrinare la parete di ardesia, in cui lo avvisa della morte del \"ragazzino del baseball\". Rose \u00e8 ossessionata dalla volont\u00e0 di trovare Abra e nutrirsi della sua luccicanza, ma durante i tentativi di entrare nella sua mente per localizzarla, quest'ultima reagisce e si sbarazza facilmente della sua presenza, arrivando addirittura ad entrare lei stessa nella sua mente e a frugare fra i suoi segreti.\nFinalmente Dan e Abra si incontrano a Frazier. Dan, rifiutando l'idea di sprofondare nuovamente nel mondo oscuro della sua infanzia, non accetta di aiutarla a cercare il corpo del bambino morto per restituirlo ai genitori e si limita a intimarle di fare attenzione, poich\u00e9 chiunque siano gli assassini presto si metteranno alla sua ricerca. Una sera per\u00f2, mentre \u00e8 di turno all'ospizio, l'uomo ha un dialogo con Dick, otto anni dopo l'ultima volta in cui si erano visti. Questi lo avverte della pericolosit\u00e0 delle creature che danno la caccia ad Abra, e lo sprona ad aiutarla prima di congedarsi da Dan per sempre.\nDan decide allora di agire e, accompagnato da un alquanto destabilizzato Billy (al quale ha rivelato tutta la verit\u00e0), si reca in Iowa, nella fabbrica abbandonata dove \u00e8 stato ucciso l'ultimo bambino, grazie alle indicazioni di Abra, sempre in contatto telepatico con lui. I due uomini disseppelliscono il cadavere di Bradley e Dan si rende conto di quanto sia effettivamente grave la situazione. Tornato a Frazier, Dan si reca a casa di Abra e le consegna il guantone da baseball, come lei gli aveva chiesto, in modo che tramite contatto la ragazzina possa ricostruire gli spostamenti del Vero Nodo e localizzarli. Il gruppo viene cos\u00ec a sapere che essi sono gi\u00e0 in marcia verso Frazier per venire a prendere Abra, tutti tranne Rose, rimasta nel suo covo.\nDan escogita un piano per attirarli in una trappola e ucciderli: usando come esca una proiezione di Abra, la quale \u00e8 in realt\u00e0 al sicuro nella sua casa, Dan e Billy riescono a eliminare quasi tutti i membri del Vero Nodo usando dei vecchi fucili da caccia appartenuti a Billy; quest'ultimo muore per\u00f2 a causa di Andrea la quale, prima di morire anch'ella, gli ordina tramite i propri poteri di suicidarsi. Intanto si scopre che anche quella del Vero Nodo era una trappola: mentre gli altri si recavano nel luogo della trappola, infatti, Corvo si \u00e8 introdotto nella casa di Abra, uccidendo suo padre e sedandola per poi rapirla. Mentre la sta conducendo da Rose, per\u00f2, la ragazzina viene salvata dall'intervento di Dan che, per la prima volta dopo anni, sprigiona i suoi poteri e prende il controllo della mente di Abra, causando un incidente d'auto in cui Corvo perde la vita.\n\u00c8 la resa dei conti. Morti tutti i suoi compagni, Rose consuma tutte le scorte di vapore per potenziarsi, mentre Dan decide di affrontare i suoi demoni e tornare all'Overlook Hotel in modo da scatenare gli spettri di quel luogo contro di lei. Giunti in Colorado, nell'hotel completamente abbandonato e in rovina, Dan rischia di essere sopraffatto dai ricordi e dalla visione di suo padre, ma quando Abra lo avverte dell'arrivo di Rose si riscuote e, dopo un tentativo fallito di rinchiuderla in una delle sue \"scatole\" mentali, decide di affrontarla faccia a faccia. Rose \u00e8 pi\u00f9 forte e gli infligge una ferita all'arteria femorale con un'accetta, che poi sfrutta per estrarre la luccicanza di Dan, estremamente pura nonostante la sua et\u00e0; in punto di morte per\u00f2, l'uomo libera tutti gli spiriti prigionieri nella sua mente che subito si avventano su Rose, uccidendola.\nNon sazi, si rivolgono anche a Dan, prendendo possesso del suo corpo e sguinzagliandolo contro Abra. La ragazzina fugge attraverso i corridoi dell'hotel, fino a rifugiarsi nella famigerata stanza 237: qui, usando i suoi poteri, riesce per qualche istante a riportare in s\u00e9 Dan, il quale le intima di fuggire subito da quel luogo; subito dopo, lottando per tenere gli spiriti lontani dalla sua testa, l'uomo si reca nella sala delle caldaie dove provoca un incendio, rimanendone all'interno e distruggendo per sempre l'Overlook Hotel. Poco prima di morire ha una visione di sua madre Wendy.\nTempo dopo, Dan appare sotto forma di fantasma ad Abra, proprio come Dick Hallorann aveva fatto con lui.\nIl film termina con la ragazzina che entra in bagno per affrontare la donna morta della camera 237 che si manifesta a lei come a Danny tanti anni prima. \u00c8 dunque ora compito di Abra combattere gli spiriti dell\u2019Overlook Hotel e rinchiuderli per sempre.\nPromozione.\nIl primo trailer \u00e8 stato diffuso il 13 giugno 2019, seguito poco dopo da quello in italiano.\nDistribuzione.\nDivieti\nIl film viene distribuito nelle sale cinematografiche italiane a partire dal 31 ottobre 2019 senza alcuna classificazione di et\u00e0, mentre in quelle statunitensi \u00e8 stata distribuita l\u20198 novembre 2019 con la classificazione di et\u00e0 \u201cR\u201d-Restricted, ovvero vietato ai minori di 17 anni \u201cper i contenuti volenti e disturbanti, alcuni immagini sanguinose, linguaggio, nudit\u00e0 e uso di droghe\u201d.\nColonna sonora.\nIl tema principale della colonna sonora, riportato anche nel trailer promozionale, \u00e8 tratto dal tema sviluppato nel quinto ed ultimo movimento della Sinfonia fantastica di Hector Berlioz, dal titolo significativo di \"Sogno di una notte di sabba.\"\nAccoglienza.\nCritica.\nSul sito aggregatore di recensioni Rotten Tomatoes, il film registra un 78% di gradimento basato su 67 recensioni professionali, con un voto medio di 7,02 su 10. Su Metacritic il film ha un punteggio del 59 su 100, basato sul parere di 18 critici.\nCuriosit\u00e0.\nIl film si discosta in pi\u00f9 punti dal romanzo, in particolare nel finale: nel film la resa dei conti fra Dan, Abra e Rose \u00e8 all'interno dell'Overlook Hotel, mentre nel libro ci\u00f2 avviene \"sul tetto del mondo\". La discrepanza deriva dalle differenti \"sorti\" dell'hotel stesso nel film e nel romanzo \"Shining\": mentre nel libro l'albergo esplode a causa della pressione della caldaia, che Jack Torrance aveva dimenticato di controllare, nel film questo non accade, con Danny e Wendy che si limitano ad abbandonarlo. Tale discrepanza spiega perch\u00e9 nel film l'albergo sia ancora in piedi, seppur abbandonato da tempo, e nel libro no.\nInoltre, la scena in cui Dan sta per colpire Abra ma lei lo affronta (dicendo di sapere che \u00e8 l'albergo a parlare attraverso Danny), lo fa momentaneamente rinsavire e gli rivela della caldaia sul punto di esplodere \u00e8 una citazione della versione letteraria di \"Shining\", in cui il piccolo Danny fa esattamente lo stesso con il padre Jack."}
{"id": "8005868", "revid": "71433", "url": "https://it.wikipedia.org/wiki?curid=8005868", "title": "Doctor Sleep (disambigua)", "text": ""}
{"id": "8005872", "revid": "1005847", "url": "https://it.wikipedia.org/wiki?curid=8005872", "title": "Penisola Pes\u010danyj", "text": "La penisola Pes\u010danyj (in russo \u043f\u043e\u043b\u0443\u043e\u0441\u0442\u0440\u043e\u0432 \u041f\u0435\u0441\u0447\u0430\u043d\u044b\u0439) si trova sulla costa occidentale del golfo dell'Amur (parte del mar del Giappone), opposta alla citt\u00e0 di Vladivostok da cui dista 15\u00a0km. Situata nel Territorio del Litorale, nel Circondario federale dell'Estremo Oriente, amministrativamente \u00e8 inclusa nel distretto urbano di Vladivostok.\nLa penisola \u00e8 collegata al continente da un istmo e divide la baia Pes\u010danaja (a nord) dalla baia Melkovodnaja (a sud). L'altezza massima della penisola \u00e8 di 177\u00a0m. Sulla penisola si trovano gli insediamenti di Beregovoe e Rybackij."}
{"id": "8005873", "revid": "486946", "url": "https://it.wikipedia.org/wiki?curid=8005873", "title": "Rosa dei pastori", "text": ""}
{"id": "8005874", "revid": "71433", "url": "https://it.wikipedia.org/wiki?curid=8005874", "title": "Doctor Sleep (film)", "text": ""}
{"id": "8005875", "revid": "486946", "url": "https://it.wikipedia.org/wiki?curid=8005875", "title": "Stella fiore", "text": ""}
{"id": "8005876", "revid": "486946", "url": "https://it.wikipedia.org/wiki?curid=8005876", "title": "Stella rosetta", "text": ""}
{"id": "8005877", "revid": "486946", "url": "https://it.wikipedia.org/wiki?curid=8005877", "title": "Stella delle Alpi", "text": ""}
{"id": "8005884", "revid": "729019", "url": "https://it.wikipedia.org/wiki?curid=8005884", "title": "X PixMap", "text": "X PixMap \u00e8 un formato di file grafico creato da Arnaud Le Hors e Colas Nahaboo del Groupe Bull Researc. \u00c8 lo standard de facto di X Window System.\nIl formato XPM \u00e8 supportato da diverse applicazioni tra cui ACDSee, GIMP, IrfanView e LibreOffice Draw."}
{"id": "8005891", "revid": "254059", "url": "https://it.wikipedia.org/wiki?curid=8005891", "title": "Il Tartarello (rivista)", "text": "Il Tartarello (Rivista trimestrale di cultura e attualit\u00e0 castellane) \u00e8 una rivista italiana di storia e cultura fondata a Castel Goffredo nel 1977 da Piero Gualtierotti (1934-2019), gi\u00e0 presidente dell'Accademia Nazionale Virgiliana di Mantova ed edita da \"Edizioni Vitam\".\nScopo della rivista \u00e8 raccogliere testimonianze storiche, racconti inediti, biografie di personaggi, immagini e studi sulla storia di Castel Goffredo e del suo territorio inteso nella sua accezione pi\u00f9 ampia (cio\u00e8 comprendendo anche la storia dell'arte e della lingua, ma anche il folklore e la geografia).\nNella stessa citt\u00e0 viene pubblicato anche \"Il Tartarello\", numero unico a carattere satirico con cadenza quadriennale, edito in occasione della incoronazione di Re Gnocco, durante lo storico carnevale di Castel Goffredo.\nNel 2019, con la morte del suo fondatore, la rivista ha sospeso la pubblicazione. "}
{"id": "8005897", "revid": "105657462", "url": "https://it.wikipedia.org/wiki?curid=8005897", "title": "All-Starr Band", "text": ""}
{"id": "8005898", "revid": "1543377", "url": "https://it.wikipedia.org/wiki?curid=8005898", "title": "Honey (manga)", "text": " \u00e8 un manga \"sh\u014djo\" scritto e disegnato da Amu Meguru, serializzato su \"Bessatsu Margaret\" di Sh\u016beisha dal 25 gennaio 2013 al 25 dicembre 2015. In Italia la serie \u00e8 stata concessa in licenza alla Star Comics, che ne ha pubblicato i volumi dal 19 aprile 2017 al 14 agosto 2018.\nTrama.\nNao Kogure \u00e8 una ragazza rimasta orfana, che vive con suo zio Sosuke, dall'et\u00e0 poco pi\u00f9 grande di lei; Nao \u00e8 incerta su come considerare Sasuke, provando allo stesso tempo sentimenti di gratitudine e amore nei suoi confronti. Giunta alle superiori, Nao viene inaspettatamente avvicinata da Taiga Onise, ragazzo considerato da tutti un teppista; dopo averla condotta fuori dalla scuola, il giovane le offre un mazzo di rose rosse e le propone di fidanzarsi con lui, con il presupposto di un futuro matrimonio. La ragazza, presa dallo spavento, acconsente alla richiesta, cos\u00ec i due iniziano a frequentarsi; in seguito, Taiga le riveler\u00e0 il motivo della sua singolare richiesta: tempo prima, durante una giornata di pioggia, Nao era stata l'unica a fermarsi per lasciare a Onise \u2013 picchiato, quasi privo di sensi e riverso a un lato della strada \u2013 dei cerotti e il suo ombrello.\nCon il passare del tempo, Nao rivaluta completamente Onise, e comprende che quelle sul suo conto erano soltanto dicerie; nel gruppo dei due amici si aggiungono inoltre Kayo Yashiro e Ayumu Misaki. Kayo nasconde sotto un'apparenza fredda un comportamento in realt\u00e0 premuroso e vive una tormentata relazione con Ikumi, un ragazzo pi\u00f9 grande di lei; Ayumu \u00e8 invece un ragazzo sincero e leggermente irascibile, che \u2013 dopo essersi inizialmente mostrato scortese con Taiga \u2013 crea con lui un forte legame d'amicizia. Contemporaneamente, Ayumu si innamora di Kayo e, dopo averla spinta a riflettere su come sia realmente il suo rapporto con Ikumi, si dichiara a lei; sebbene Kayo decida di lasciare Ikumi, continua per\u00f2 a rimanere con Ayumu distante e fredda.\nSosuke, che inizialmente nutre delle incertezze nei confronti di Taiga, capisce la sincerit\u00e0 dei sentimenti di Onise nei confronti di Nao; quest'ultima fa invece chiarezza nei suoi pensieri, arrivando alla conclusione che fin dall'inizio non era innamorata di Sasuke, ma solo riconoscente. Nel frattempo, nel gruppo dei quattro ragazzi entra anche Ayaha Futami, compagno di classe di Taiga che si innamora di Nao; dopo aver cercato di ostacolare Taiga e avendo tenuto con la giovane un comportamento ambiguo, decide per\u00f2 di non distruggere il rapporto d'amicizia che si era venuto a creare tra tutti loro, facendo un passo indietro. Al termine delle superiori, Kayo riesce infine a trovare il coraggio di dire ad Ayumu che ricambia i suoi sentimenti, pur continuando a prendersi un po' gioco di lui.\nSei anni dopo, Kayo e Ayumu sono fidanzati e ancora innamorati; Taiga chiede invece a Nao di sposarlo, offrendole nel luogo in cui si era proposto la prima volta un mazzo di centootto rose rosse. \nManga.\nLa serie \u00e8 stata scritta e disegnata da Amu Meguru e serializzata da Sh\u016beisha sulla rivista \"Bessatsu Margaret\" dal 25 gennaio 2013 al 25 dicembre 2015. I vari capitoli sono stati raccolti in otto volumi \"tank\u014dbon\".\nIn Italia la serie \u00e8 stata pubblicata da Star Comics dal 19 aprile 2017 al 14 agosto 2018, con il titolo \"Honey\"; l'opera \u00e8 tuttavia conosciuta anche con il suo titolo internazionale, \"Honey So Sweet\". La licenza del manga \u00e8 stata concessa anche alla Viz Media negli Stati Uniti, alla Soleil in Francia e alla Ever Glory Publishing in Cina."}
{"id": "8005900", "revid": "486946", "url": "https://it.wikipedia.org/wiki?curid=8005900", "title": "Fort\u00e9", "text": ""}
{"id": "8005901", "revid": "4175", "url": "https://it.wikipedia.org/wiki?curid=8005901", "title": "Pacific Rugby Cup", "text": ""}
{"id": "8005905", "revid": "287204", "url": "https://it.wikipedia.org/wiki?curid=8005905", "title": "Battaglia di Bornh\u00f6ved", "text": ""}
{"id": "8005908", "revid": "416175", "url": "https://it.wikipedia.org/wiki?curid=8005908", "title": "Jos\u00e9 Maur\u00edcio Nunes Garcia", "text": "Mulatto, discendente di schiavi, nacque povero, ma ricevette una solida formazione sia musicale sia letteraria e umanistica. Opt\u00f2 per la carriera ecclesiastica per devozione, ma probabilmente anche per motivi pratici, essendo un mezzo per avere garantito un futuro decente, specialmente per persone della sua condizione sociale. Le sue elevate qualit\u00e0 artistiche e intellettuali si misero presto in luce e spinsero la societ\u00e0 schiavistica del suo tempo ad attenuare le forti restrizioni di accesso a posizioni di prestigio per i negri e i mulatti come lui, ma non lo liberarono completamente dagli infortuni generati dal pregiudizio razzista.\nNunes Garcia visse in una fase di grandi mutamenti politici, sociali e culturali, testimoniando la transizione dal Brasile coloniale all'Impero indipendente, e fra il barocco e il neoclassicismo. In questo periodo si pass\u00f2 da un universo culturale che aveva due secoli d'et\u00e0 ed erano profondamente radicato in Brasile, basandosi su contrasti accentuati, sulla sontuosit\u00e0 decorativa e sull'espressione di un'emozione esaltata, verso un altro in cui si ebbe un recupero delle idee dell'Antichit\u00e0, che ponevano l'equilibrio, la chiarezza e l'economia espressiva sotto il primato della ragione. La sua opera musicale riflett\u00e9 queste mutazioni estetiche in una sintesi ibrida di vari aspetti, da una parte partendo dall'eredit\u00e0 della musica coloniale brasiliana, ma assorbendo forti influenze dalla scuola classicista austro-tedesca, che diventeranno dominanti nella sua produzione matura. Il suo apogeo dur\u00f2 solo una decina di anni: inizi\u00f2 con la nomina a maestro di cappella della Cattedrale di Rio de Janeiro alla fine del XVIII secolo, e trascorse con la prima parte del periodo in cui la corte portoghese risiedette a Rio. In questo periodo, ebbe il favore del principe reggente dom Jo\u00e3o, che fu un grande ammiratore del suo talento, e lo indic\u00f2 come direttore della Cappella Reale e lo fece cavaliere dell'Ordine del Cristo. Frattanto, l'affermato operista portoghese Marcos Ant\u00f3nio Portugal, arrivato in Brasile nel 1811, immediatamente guadagn\u00f2 il favore dell'\u00e9lite e fece a Nunes Garcia una guerra costante, occupando praticamente tutto il suo antico spazio. Ci\u00f2 provoc\u00f2 la sua fase di decadenza, forse accelerata da una salute in declino e dalla generale crisi economica e istituzione dei primi anni dopo l'Indipendenza del Brasile. Ci\u00f2 nonostante, proprio in questo periodo finale compose alcune delle sue opere pi\u00f9 importanti, come il \"Requiem\" e l'Ufficio dei Defunti (1816) e le messe di Nostra Signora del Carmine (1818) e di Santa Cecilia (1826). Mor\u00ec quasi in miseria con poco pi\u00f9 di sessant'anni, lasciando, nonostante fosse sacerdote, cinque figli, che ebbe da Severiana Rosa de Castro.\nFu forse il compositore brasiliano pi\u00f9 prolifico del suo tempo, e oggi \u00e8 considerato uno dei nomi pi\u00f9 rappresentativi della musica brasiliana di tutti i tempi e senza dubbio il pi\u00f9 importante compositore della sua generazione. La sua posizione storica \u00e8 stato interpretata alla luce di ideologie divergenti e molti miti hanno tentato di impadronirsi della sua figura, che \u00e8 pi\u00f9 citata per il folclore che suscit\u00f2 pi\u00f9 di quanto sia realmente conosciuta e compresa in maniera obiettiva e critica. Sopravvivono pi\u00f9 di 240 composizioni catalogate, praticamente tutte ascrivibili al genere sacro e vocale: messe, mattutini, vespri, mottetti, antifone e altre composizioni per il culto cattolico, a fronte di poche modinhas e qualche brano orchestrale e drammatico, nonch\u00e9 un'opera didattica, mentre il resto si \u00e8 perduto. Fu celebre anche come professore di musica e strumentista, elogiato soprattutto per le sue qualit\u00e0 di improvvisatore e di accompagnatore al pianoforte.\nBiografia.\nInfanzia.\nNato il 22 settembre 1767, Jos\u00e9 Maur\u00edcio ebbe come genitori il sarto Apolin\u00e1rio Nunes Garcia, originario dell'Ilha do Governador, e Vit\u00f3ria Maria da Cruz, oriunda di Minas Gerais, che si erano sposati nel 1762 nella chiesa di Santa Rita da Cascia a Rio de Janeiro. Entrambi erano mulatti, figli di madri schiave e di padri bianchi, e secondo la legge dell'epoca dovevano essere schiavi anche loro, ma erano stati affrancati. Testimoni dell'epoca li dichiarano \"sempre buoni cattolici, che vivono con molta decenza\", e il padre fu rispettato nella sua professione. Jos\u00e9 Maur\u00edcio nacque in Rua da Vala, l'attuale Rua Uruguaiana, e fu battezzato nella Cattedrale il 20 dicembre dello stesso anno.\nSecondo la tradizione rivel\u00f2 fin dall'infanzia il suo talento per la musica, ma poco si sa dei suoi primi anni. Manuel de Ara\u00fajo Porto-Alegre, suo contemporaneo e uno dei suoi primi biografi, dice che aveva \"dalla pi\u00f9 tenera infanzia una bellissima voce e cantava mirabilmente\", e doveva essere dotato di una \"prodigiosa memoria\", potendo \"riprodurre fedelmente tutto quello che ascoltava\". La sua vita non fu tranquilla. A sette anni perse il padre e fu cresciuto dalla madre con l'aiuto di una zia. Le due donne, semplici lavandaie, percepivano l'interesse del bambino per la musica e lavoravano duramente per permettersi le lezioni private con il professore Salvador Jos\u00e9 de Almeida Faria, musicista di Minas Gerais che operava nel solco della tradizione locale tardo-barocca e proto-classicista ed era un vecchio amico di famiglia. L'insegnamento ricevuto dal giovane era solido, come dimostra una correzione della sua prima composizione conosciuta, un'antifona per la Cattedrale di Rio de Janeiro, \"Tota pulcra es Maria\" (1783), composta a 16 anni. Probabilmente in questo periodo cantava nel coro della Cattedrale. Nel 1784 partecip\u00f2 alla fondazione della Confraternita di Santa Cecilia, di cui era uno dei membri pi\u00f9 giovani, il che attesta anche la sua buona preparazione. L'ammissione gli dava il diritto di insegnare musica, e la docenza divenne la sua principale occupazione. Questa confraternita, pi\u00f9 che un'accolita di amanti della musica, per qualche tempo monopolizz\u00f2 l'attivit\u00e0 musicale di Rio, agendo quasi come un sindacato professionale e proibendo a musici estranei di lavorare finch\u00e9 non fossero entrati nella confraternita.\nQuando Jos\u00e9 Maur\u00edcio nasceva, la citt\u00e0 di Rio da pochi anni era diventava capitale della colonia, dopo Salvador, e attraversava una fase di modernizzazione, in cui fu dotata di nuove arterie e abbellimenti, ma era ancora una citt\u00e0 abbastanza provinciale, le cui feste pubbliche erano vincolate al calendario liturgico e le stesse celebrazioni civili in generale vedevano una forte partecipazione della Chiesa. La trasformazione in capitale cominci\u00f2 ad attrarre in citt\u00e0 artisti e intellettuali, e le confraternite religiose avevano l'occasione di rinfocolare la loro tradizionale competizione organizzando liturgie con musica di qualit\u00e0 e migliorando le loro orchestre. Il vicer\u00e9, il marchese di Lavradio, cercava di dare pi\u00f9 variet\u00e0 all'ambiente e di formare un'\u00e9lite istruita, incentivando le \"Aulas R\u00e9gias\" e l'Accademia Scientifica e ordinando la costruzione di un nuovo teatro, ove si iniziarono rappresentazioni di spettacoli vari destinati al popolo: commedie, drammi, mascherate e anche alcune opere liriche di compositori europei, come Giovanni Paisiello, Niccol\u00f2 Jommelli e Domenico Cimarosa, ma le messinscene erano ancora in molti casi di livello amatoriale. Probabilmente, nella sua giovinezza, Jos\u00e9 Maur\u00edcio entr\u00f2 in contatto con questo centro di cultura, che era il pi\u00f9 importante della citt\u00e0, e potrebbe aver partecipato ad alcune rappresentazioni. Secondo i suoi primi biografi, non fu mai in grado di acquistare un clavicembalo o un pianoforte per esercitarsi, compiendo le sue esercitazioni con una viola \"de arame\" e avendo accesso a strumenti a tastiera solo nelle case dei suoi alunni. La tradizione riporta che non ebbe mai professori di pianoforte e che ne avesse scoperto i segreti da autodidatta, ma sembra difficile che non avesse ricevuto neppure qualche rudimento orientativo informale dai suoi molti amici musicisti professionisti, specialmente in rapporto all'organo, strumento di grande complessit\u00e0.\nPer completare la sua formazione, frequent\u00f2 le \"Aulas R\u00e9gias\", ricevendo una preparazione in storia, geografia, francese, italiano, greco, latino e retorica sacra e profana con il padre Elias, e in filosofia razionale e morale con il dottor Agostinho Corr\u00eaa da Silva Goul\u00e3o, formatosi a Coimbra. Porto-Alegre riferisce che il suo progresso fu molto rapido, dicendo che in poco tempo i suoi maestri lo considerarono capace di sostituirli nelle lezioni. Goul\u00e3o gli avrebbe offerto la docenza, ma Jos\u00e9 Maur\u00edcio avrebbe rifiutato, scegliendo di dedicarsi alla musica sacra.\nIl 5 gennaio 1791, iniziando la sua preparazione al sacerdozio, chiese l'apertura del processo per l'abilitazione agli esami sinodali. Come era prassi, fu fatta un'inchiesta per attestare il suo buon carattere e la sua appartenenza a una famiglia rispettabile. La sua reputazione di buon cattolico e di persona di degni costumi, nonch\u00e9 la sua qualit\u00e0 intellettuale, gli permisero di essere dispensato dal requisito di avere \"sangue limpido\", necessario per l'ordinazione in una societ\u00e0 schiavistica e discriminante, in cui avere sangue negro era un impedimento per una carriera ecclesiastica o mondana di successo. Ma c'era un altro requisito, quello di possedere un patrimonio. Grazie alla generosit\u00e0 del commendatore Tom\u00e1s Gon\u00e7alves, suo amico e protettore, ricevette come dote una casa in Rua das Marrecas, soddisfacendo cos\u00ec a tutti i requisiti per l'abilitazione. Il 7 settembre entr\u00f2 nella Confraternita di San Pietro dei Chierici, componendo per la stessa tre \"Te Deum\". Il 17 dicembre, gi\u00e0 suddiacono, s'iscrisse alla seconda parte degli esami, e il 3 marzo 1792 fu ordinato presbitero e celebr\u00f2 la sua prima messa al Pal\u00e1cio da Concei\u00e7\u00e3o, residenza del vescovo.\nIl suo ingresso nella Chiesa poteva essere frutto di una devozione autentica, in quanto i suoi primi biografi lo dipingono come un cattolico sincero fin dall'infanzia. Per\u00f2 Vasco Mariz considera nel contesto dell'epoca le sue origini umili e disonorevoli di figlio di schiavi affrancati mulatti, e ritiene che la carriera ecclesiastica deve essere stata, forse principalmente, un'opzione dettata da ragioni eminentemente pratiche, in quanto gli assicurava stabilit\u00e0 finanziaria e gli offriva prestigio e influenza sociale, aprendogli molte porte anche nel mondo secolare. Allo stesso tempo, il tradizionale interesse per la musica da parte della Chiesa deve essere stato un'altra forte attrattiva per la scelta del percorso ecclesiastico. Il suo ingresso e la sua ascesa nella Chiesa d'altra parte furono eccezionalmente rapide. La veloce dispensa dal suo \"difetto di colore\" indica che gi\u00e0 a quel tempo godeva di prestigio fra il clero, e il vescovo di Rio de Janeiro, Jos\u00e9 Caetano da Silva Coutinho, dichiar\u00f2 che egli era uno dei sacerdoti pi\u00f9 istruiti della sua diocesi, diventandone amico e introducendolo nel circolo degli intellettuali che frequentavano i salotti letterari e filosofici che manteneva nel suo palazzo, a cui partecipavano fra gli altri il marchese di Maric\u00e1 e Jos\u00e9 Ant\u00f4nio Caldas.\nSfornava nuove composizioni a un ritmo regolare, e in alcuni dei principali brani di questa fase di esordio, come la \"Sinfonia Funebre\" (1790), che gli diede una fama significativa fama e consolid\u00f2 il suo prestigio come compositore, gi\u00e0 diede segno di possedere uno stile suo. Fu nominato professore pubblico di musica nel 1795 e apr\u00ec una scuola nella sua stessa casa. La scuola era allora poverissima, disponendo appena della sua \"viola de arame\" per la pratica. Ci\u00f2 nonostante, vi ricevettero la loro prima istruzione musicisti che sarebbero diventati celebri, come Francisco Manuel da Silva, C\u00e2ndido In\u00e1cio da Silva e Francisco da Luz Pinto. L'insegnamento aveva come obiettivo primario quello di formare musici per le cerimonie della Cattedrale, era gratuito e dispensava gli alunni dall'obbligo di prestare servizio militare.\nApogeo.\nNel 1798 ricevette la licenza di predicare e fu nominato maestro di cappella della Cattedrale, succedendo all'anziano canonico Lopes Ferreira nell'incarico pi\u00f9 prestigioso a cui poteva ambire un musicista brasiliano del XVIII secolo, e che manterr\u00e0 fino alla fine dei suoi giorni. All'epoca, fungeva da Cattedrale la chiesa della Madonna del Rosario e di San Benedetto. Come maestro di cappella, Jos\u00e9 Maur\u00edcio componeva nuove opere e dirigeva i musici e i cantori nelle cerimonie, e suonava come organista, anche se aveva gi\u00e0 composto musica per la cattedrale anche prima di essere designato per l'incarico. Sono 32 le composizioni conosciute per uso liturgico composte prima della data della sua nomina e comprendono varie antifone, salmi e graduali, i vespri \"dei Dolori\", \"di Nostra Signora\" e \"degli Apostoli\", un magnificat, due miserere e altri brani per la Settimana Santa. Nel 1799 entr\u00f2 nella confraternita che risiedeva in questa chiesa.\nNei primi anni come maestro di cappella riceveva un compenso di real. Il prestigio inerente alla funzione fece s\u00ec che ricevesse numerose commesse dalle confraternite, e lo abilitava ai concorsi pubblici per la musica commissionata dal \"Senado da C\u00e2mara\" per le celebrazioni che erano a carico delle autorit\u00e0 civili, come le feste del patrono San Sebastiano, del Corpus Domini, di San Francesco Borgia e della Visitazione della Beata Vergine Maria, nonch\u00e9 per i matrimoni, battesimi e funerali della famiglia reale e le prese di possesso dei vicer\u00e9. Queste commesse, tuttavia avevano frequenza irregolare, e con il suo salario il compositore doveva pagare i musici pera l'esecuzione di quanto aveva composto. Poco dopo fu assunto dal \"Senado\" in pianta stabile, con il salario di real, escluse le spese per l'ingaggio dei musici. Per il \"Senado\" compose opere sacre, come il \"Mattutino di Natale\" e il suo primo \"Requiem\". In seguito, sorsero vari attriti con il \"Senado\" per questioni finanziarie, e il contratto fu rescisso nel 1811.\nFra il 1802 e il 1804 perfezion\u00f2 la sua formazione, ricevendo lezioni di retorica con Manuel In\u00e1cio da Silva Alvarenga, uno dei fondatori della Societ\u00e0 Letteraria, che diffuse gli ideali dell'Illuminismo e legata all'Inconfid\u00eancia Mineira. Il contatto di Nunes Garcia con i membri di questa Societ\u00e0 pu\u00f2 essere stato importante per il suo perfezionamento intellettuale, ma \u00e8 discutibile che abbia partecipato alle sue riunioni. La Societ\u00e0 fu dissolta nel 1794 perch\u00e9 minacciava gli interessi della Corona; i suoi membri furono incarcerati e saranno liberati solo nel 1797. Dei frutti del suo studio con Alvarenga sono testimonianze dell'epoca sulle sue eccellenti doti come oratore e predicatore, e la notizia che aveva composto cinque omelie in prosa, che sono andate perse.\nA partire dal 1808 l'arrivo della Corte portoghese influ\u00ec direttamente nella vita del compositore. A causa del restauro che interessava la prima Cattedrale, provvisoriamente fu adibita a cattedrale la chiesa di Nostra Signora del Monte Carmelo. Secondo una tradizione, fu qui che il principe reggente dom Jo\u00e3o, appena sbarcato, ascolt\u00f2 incantato un \"Te Deum\" di Nunes Garcia, facendo cos\u00ec conoscenza con il compositore.\nLa presenza della corte trasform\u00f2 la vita della citt\u00e0 e di tutta la colonia. A Rio si ebbero varie migliorie urbane e furono fondate una serie di istituzioni di carattere nazionale e permisero un rapido progresso su vari fronti: la Biblioteca Nazionale, la Stamperia Regia, il Giardino Botanico, l'Accademia di Belle Arti e il Museo Nazionale e, ci\u00f2 che era davvero importante per il compositore, la Cappella Reale. Altri ascolti che dom Jo\u00e3o fece delle sue composizioni lo convinsero a nominare Jos\u00e9 Maur\u00edcio ispettore di musica e organista della Cappella Reale, con il sostanzioso onorario di real e l'obbligo di comporre nuove opere e dirigere nelle cerimonie. L'attivit\u00e0 della Cappella Reale trov\u00f2 sede inizialmente nella chiesa di Nostra Signora del Monte Carmelo, che per ordine regio accumul\u00f2 anche in via definitiva la funzione di Cattedrale. Con la corte vennero in Brasile anche la maggior parte degli ufficiali della Curia patriarcale di Lisbona. Nella riorganizzazione del Capitolo metropolitano di Rio, che doveva incorporare i nuovi arrivati, i canonici portoghesi tentarono di escludere i canonici residenti brasiliani, e di estromettere Nunes Garcia dal posto di maestro di cappella perch\u00e9 era mulatto, circostanza che ai loro occhi era incompatibile con il servizio in una chiesa che fungeva da Cappella Reale e prevedeva la presenza del principe, a cui non si doveva dare \"il dispiacere di incontrarvi alcuna persona con difetti fisici visibili\", una chiara allusione al colore della pelle del maestro di cappella.\nLa manovra dei canonici portoghesi non riusc\u00ec, e Nunes Garcia continu\u00f2 nel suo incarco. Il principe era un notorio amante della musica, riconobbe il talento del sacerdote mulatto e si occup\u00f2 di dotare la Cappella Reale di un corpo di musici e cantori reclutati fra i migliori d'Europa, facendone una delle migliori istituzioni musicali dell'America del tempo. Con questa solida base, la Cappella diede a Nunes Garcia la possibilit\u00e0 di approfondire la sua attivit\u00e0 e di arricchire la sua esperienza, in quanto oltre a consentire esecuzioni di alta qualit\u00e0, dom Jo\u00e3o la dot\u00f2 di una grande biblioteca di spartiti e trattati musicali, attraverso la quale il maestro di cappella, nominato anche archivista, conobbe opere importanti dei principali compositori europei, come Mozart e Haydn, e perfezion\u00f2 la sua tecnica di strumentazione e la sua scrittura delle parti vocali. Inoltre, le sue doti di oratore gli valsero la nomina al posto di Predicatore Regio della Cappella. A queste attivit\u00e0 si assomm\u00f2 la direzione della musica nella Real Fazenda de Santa Cruz, nella zona rurale di Rio, un'antica scuola dove i gesuiti avevano fondato un coro di eccezionale qualit\u00e0, composto solo da schiavi. Per la Fazenda scrisse diverse composizioni. Le sue svariate funzioni ufficiali esigevano un impegno titanico, che pregiudic\u00f2 la sua salute.\nIl periodo fra il 1808 e il 1811 fu il pi\u00f9 produttivo, nel quale compose una settantina di opere per varie funzioni sacre e solennit\u00e0, fra cui spiccano le due messe di San Pietro d'Alcantara (1808 e 1809) e il \"Te Deum\" per il Mattutino di San Pietro (1809), uno \"Stabat Mater\" composto su un tema cantato da dom Jo\u00e3o (1809), il mottetto \"Judas mercator pessimus\" (1809), il mottetto \"Ecce Sacerdos\" a 8 voci (1810) e il \"Magnificat\" dei Vespri di San Giuseppe (1810), la Messa pastorale per la Notte di Natale, la Messa in mi bemolle e un \"Te Deum\" in do maggiore, tutti del 1811. Secondo Ricardo Bernardes, l'opera principale di questa fase \u00e8 la Messa di Nostra Signora della Concezione (1810), una delle pi\u00f9 complesse della sua carriera e un attestato della sua piena maturit\u00e0 di compositore. Di questo periodo sono anche le sue composizioni drammatiche, come il dramma eroico \"Ulissea Libertada\" (1809), allusivo alla vittoria portoghese nella prima invasione del regno, e \"O Triunfo da Am\u00e9rica\" (\"Il trionfo dell'America\"), rappresentato nell'anniversario di dom Jo\u00e3o del 1810, che coincise con il matrimonio di sua figlia, l'infanta Maria Teresa.\nNel 1809, in un impeto di entusiasmo dopo aver ascoltato Nunes Garcia cantare e accompagnare al clavicembalo brani di Mozart e Cimarosa, dom Jo\u00e3o gli confer\u00ec il cavalierato dell'Ordine del Cristo, in segno della sua grande stima. In via eccezionale fu dispensato da certi requisiti per l'ammissione nell'Ordine, che prevedevano il possesso di \"sangue puro\", e pot\u00e9 ostentare l'insegna ancor prima che la concessione fosse regolarmente formalizzata. La nomina gli garantiva anche una pensione mensile di real, il che sosteneva le sue finanze, sempre precarie per via del pagamento irregolare del suo salario, che e volte soffriva grandi ritardi e lo obbligava a ricorrere a prestiti. La cerimonia di investitura si svolse il 17 marzo 1810: ebbe come padrini il frate Jos\u00e9 Marcelino Gon\u00e7alves e Francisco Jos\u00e9 Rufino de Sousa Lobato, barone di Vila Nova da Rainha. Nonostante il favore del principe, il maestro di cappella non sfugg\u00ec dal pregiudizio dei cortigiani, del nuovo Capitolo e della stessa Cappella Reale, che gli rimproveravano di essere mulatto e di non aver frequentato i conservatori di Lisbona.\nMa questo periodo di grande fioritura artistica dur\u00f2 poco. Nel 1811 arriv\u00f2 a corte Marcos Ant\u00f3nio Portugal, il compositore portoghese pi\u00f9 celebre del suo tempo, le cui opere erano state rappresentate in vari paesi d'Europa. La fama del nuovo arrivato, che dom Jo\u00e3o aveva gi\u00e0 conosciuto a Lisbona, spinse il principe a preferirlo nella commissione di nuove opere e nella direzione delle rappresentazioni. Fonti dell'epoca riferiscono della grande animosit\u00e0 con cui Portugal affrontava il rivale brasiliano, e delle svariate maniere che trov\u00f2 per allontanarlo definitivamente dalla scena musicale carioca. Secondo Vasco Mariz, Nunes Garcia non arriv\u00f2 a essere destituito dal suo incarico, e il principe, a fronte degli intrighi di Portugal, tent\u00f2 di arginarne l'impatto, confermando il salario del sacerdote e commissionandogli sporadicamente alcuni pezzi, ma i suoi compiti di compositore principale cessarono e egli pass\u00f2 a dirigere solo cerimonie di minore importanza, per le quali Portugal non dimostrava interesse, dando inizio al suo tramonto. Nello stesso anno, il suo contratto con il \"Senado da C\u00e2mara\" termin\u00f2, privando Nunes Garcia di un'importante fonte di reddito e aggravando la sua situazione economica gi\u00e0 squilibrata; fu anche allontanato dall'incarico di compositore della Confraternita di San Pietro dei Chierici. Alla fine di un anno di estrema tensione, era malato. Nell'anno seguente non produsse quasi nulla, fu allontanato dal posto di organista della Cappella Reale, il suo salario gli fu corrisposto con nuovi ritardi e si ritrov\u00f2 indebitato.\nUltimi anni.\nNel 1813 sembrava aver recuperato il periodo negativo. La Confraternita della Madonna del Carmelo ne fece il suo compositore ufficiale e gli richiese due salmi, e la dedica che l'autore scrisse \u00e8 manifestamente allegra e perfino umoristica. Di questo stesso anno sono i Mattutini dell'Assunzione e la Messa Piccola. Queste composizioni, in confronto alle grandiose opere della fase precedente, sono molto pi\u00f9 modeste sia nelle esigenze vocali sia in quelle strumentali. Negli anni seguenti ne scriver\u00e0 altre, fra cui le pi\u00f9 notevoli sono i Mattutini di San Pietro Apostolo e la Novena di San Pietro Apostolo, che commemoravano il ritorno a Roma di papa Pio VII a Roma, dopo che era stato imprigionato a Savona da Napoleone, ma pare che non giunsero mai a essere eseguite.\nNel 1816, nelle commemorazioni per l'elevazione del Brasile alla condizione di regno unito a Portogallo e Algarve, diresse un \"Te Deum\" nella chiesa dei Terziari di San Francesco da Paola. Nello stesso anno mor\u00ec la regina Maria I. Dopo aver presenziato alla cerimonia di sepoltura, tornando a casa, assistette alla morte di sua madre, con cui aveva sempre vissuto. Il suo famoso Requiem del 1816 fu composto per onorare la memoria della regina Maria e fu eseguito nella chiesa del Carmine, ma la sua intensit\u00e0 drammatica dimostra che il ricordo della madre era ben presente nel suo animo. Disse il barone di Taunay, suo contemporaneo, che era stato scritto \"fra le lacrime\". Nello stesso anno arriv\u00f2 a corte il compositore austriaco Sigismund von Neukomm, che stabil\u00ec una forte amicizia con Nunes Garcia. Egli aveva grande interesse per la produzione della scuola viennese di Mozart e Haydn e regal\u00f2 a Nunes Garcia copie di importanti partiture di questi maestri. In seguito a questa collaborazione, Jos\u00e9 Maur\u00edcio diresse la prima brasiliana del \"Requiem\" di Mozart. Fu programmata una rappresentazione dell'oratorio \"La Creazione\" di Haydn, che probabilmente non si concretizz\u00f2, ma La Creazione compose due salmi ispirati a quest'opera, che lasci\u00f2 tracce della sua influenza anche in altre composizioni successive. Nel 1817 era nuovamente indebitato e aveva perduto la sua casa, ove manteneva anche la sua scuola di musica, ma dopo aver supplicato l'aiuto dell'allora re dom Jo\u00e3o VI ottenne una pensione, che gli consent\u00ec di alloggiare in una nuova casa in Rua de S\u00e3o Jorge. L'infermit\u00e0 di Marcos Portugal dell'anno successivo gli offr\u00ec l'opportunit\u00e0 di lavorare a commesse importanti, fra cui una novena e una messa per la festa della Madonna del Carmine, la cui esecuzione coinvolse i musici della Cappella Reale, la Messa della Decollazione di San Giovanni Battista per la cappella del Pal\u00e1cio da Quinta da Boa Vista e tre mottetti per la Fazenda de Santa Cruz, dove il re si era ritirato dopo la sua tardiva acclamazione, accompagnato dal compositore.\nL'impoverimento della vita culturale di Rio dopo il ritorno di dom Jo\u00e3o in Portogallo nel 1821 e la crisi finanziaria, politica e istituzionale della nazione dopo l'indipendenza del Brasile del 1822 concorsero a una sensibile riduzione dell'attivit\u00e0 di Nunes Garcia, aggravata da una salute che da anni non era stata molto buona e ora si faceva pi\u00f9 fragile. Il nuovo monarca, l'imperatore Pietro I, bench\u00e9 fosse stato suo alunno e gli dimostrasse simpatia, adducendo a motivo la necessit\u00e0 economica cancell\u00f2 la sua pensione, e le sue finanze subirono un collasso. Fece un appello diretto all'imperatore, ma non ottenne risposta. Nel 1822 chiuse la sua scuola di musica e in seguito la sua produzione si fece rara, ma nel 1826 compose la Messa di Santa Cecilia, la sua ultima opera e una delle migliori. La diresse il 22 novembre dello stesso anno e fu la sua ultima apparizione alla guida di un'orchestra. Nello stesso anno moriva in Portogallo il re dom Jo\u00e3o.\nNel 1828 si inizi\u00f2 un processo per il riconoscimento di un figlio naturale. Nonostante il celibato ecclesiastico, all'inizio del XIX secolo Nunes Garcia manteneva una relazione stabile con Severiana Rosa de Castro, nata nel 1789, mulatta affrancata, figlia del portoghese Jo\u00e3o de Castro Moreira e della schiava Andreza Maria da Piedade, da cui ebbe cinque figli: Apolin\u00e1rio Jos\u00e9 (1807), Jos\u00e9 Apolin\u00e1rio (1808); Josefina (1810), Panf\u00edlia (1811) e Ant\u00f4nio Jos\u00e9 (1813, anno in cui la coppia si separ\u00f2). Jos\u00e9 Apolin\u00e1rio fu l'unico riconosciuto dal padre, e in quest'occasione assunse il nome di Jos\u00e9 Maur\u00edcio Nunes Garcia Junior. Aver generato prole era un fatto imbarazzante per un sacerdote che copriva un'alta posizione sociale, e ci\u00f2 contribu\u00ec probabilmente all'ostracismo di cui fu fatto segno a partire dall'arrivo di Marcos Portugal. Nello stesso anno 1828 Jos\u00e9 Maur\u00edcio rinunci\u00f2 all'abito dell'Ordine del Cristo a favore di Junior. Gli altri figli non furono riconosciuti perch\u00e9, di fronte all'ufficiale dell'anagrafe che doveva registrare la sua nuova identit\u00e0, Junior giur\u00f2 che, salvo il padre, non aveva parenti fino al quarto grado. Ci sono indizi di un conflitto tra fratelli, ma Cleofe de Mattos mise in dubbio che il padre avesse effettivamente firmato un documento con questi termini. Trent'anni dopo questo figlio, divenuto gi\u00e0 un medico rispettato, rilasci\u00f2 una dichiarazione di difficile interpretazione, ove sembra dire che il riconoscimento non fu autenticato per la mancanza della firma del padre. Egli scrisse anche sugli ultimi anni del padre, raccontando della sua frustrazione, di un invecchiamento precoce e delle malattie croniche che ne pregiudicarono la produzione e la pace di spirito.\nDopo aver lavorato alla revisione della Messa di Santa Cecilia e di essersi occupato della scrittura di alcune opere teoriche e pedagogiche, Jos\u00e9 Maur\u00edcio Nunes Garcia mor\u00ec il 18 aprile 1830, quasi in totale miseria, dopo aver abitato negli ultimi anni in una piccola casetta. La Confraternita di Santa Cecilia si assunse i costi per i funerali, celebrati con solennit\u00e0. Fu sepolto nel chiostro della chiesa di San Pietro, secondo la sua volont\u00e0, al suono della Sinfonia Funebre che aveva composto, eseguita dai suoi amici. La sua morte pass\u00f2 quasi inosservata, solo il \"Di\u00e1rio Fluminense\" pubblic\u00f2 un breve necrologio. I suoi resti mortali furono poi traslati alla chiesa del Sacramento, ma non fu collocata nessuna lapide e la sua localizzazione fu dimenticata. \u00c8 rimasta all'Instituto Hist\u00f3rico e Geogr\u00e1fico Brasileiro una maschera mortuaria rilevata da Ara\u00fajo Porto-Alegre, che preserva le sue reali fattezze.\nAttivit\u00e0 musicale.\nConsiderazioni generali.\nRio de Janeiro, alla vigilia del arrivo della Corte portoghese, a livello culturale non si distingueva dagli altri grandi centri brasiliani (Salvador, Recife, Minas Gerais e San Paolo). La presenza della Corte cambi\u00f2 questa situazione in modo radicale e improvviso, e fece di Rio il centro di irradiamento del Neoclassicismo, gi\u00e0 promosso nella metropoli lusitana, con il conseguente abbandono della tradizione barocca e rococ\u00f2, che fino ad allora aveva esercitato una grande influenza in tutta la colonia brasiliana. Lo stile precedente non fu eradicato immediatamente, ma, da quel momento, il patrocinio ufficiale alla corrente neoclassica, segnata dall'attivit\u00e0 della missione artistica francese e di altri artisti, provoc\u00f2 un rapido declino del vecchio stile. L'attivit\u00e0 artistica di Jos\u00e9 Maur\u00edcio Nunes Garcia si iscrive a pieno titolo in questa transizione.\nEbbe una formazione musicale solida, e dopo aver avuto accesso alla biblioteca musicale della Casa de Braganza, trasferita dall'Europa, ampli\u00f2 notevolmente la sua conoscenza della musica internazionale. Porto-Alegre riferisce che era capace di analizzare tecnicamente qualsiasi composizione \"come un retore analizza un'orazione\", e di scoprire qualsiasi passaggio che fosse una citazione o una parafrasi di altri autori: \"Dotato di una prodigiosa memoria, possedeva la pi\u00f9 vasta erudizione musicale possibile; niente gli sfuggiva: imitazione o plagio, egli indicava, e presto l'opera e il luogo preciso\". Allo stesso tempo, secondo una prassi comune della sua epoca, \u00e8 frequente nel suo lavoro lo sfruttamento di materiale antico in opere nuove, cos\u00ec come l'uso di motivi di altri compositori.\nCompose circa 240 opere oggi note, in grandissima maggioranza di genere sacro. Molte altre si sono perdute, e si stima che il totale delle sue composizioni possa essere fra le 400 e le 600 opere. Analizzata come insieme, la sua produzione mostra una grande variet\u00e0 di tecniche e forme, che attestano tanto la sua abilit\u00e0 di interpretare la tradizione con originalit\u00e0, frequentemente in maniera molto distante dall'attesa ortodossia, quanto la sua capacit\u00e0 di assimilare innovazioni; la sua situazione stilistica di transizione, utilizzando arcaismi a fianco di soluzioni progressiste, in un ibridismo che non era scevro di tensioni, diede vita a una sintesi inedita per il Brasile. Dice il musicologo e compositore Harry Crowl che Nunes Garcia fu l'autore pi\u00f9 importante delle Americhe nel periodo coloniale, \"non solo in funzione della quantit\u00e0 e qualit\u00e0 della sua opera, ma anche del suo stile abbastanza personale, nella quale fuse lo stile manierista della polifonia portoghese del XVII secolo con l'omofonia classica, e che caratterizza le sue opere fino al 1809. Successivamente, egli incorpor\u00f2 nelle sue composizioni lo stile operistico introdotto in Brasile dopo l'arrivo della famiglia reale nel 1808, creando di conseguenza uno stile abbastanza eclettico, differente da tutto ci\u00f2 che c'era in quel periodo in Brasile\". Tuttavia, alcuni brani della sua fase cortigiana rivelano segnali di un'attivit\u00e0 affrettata e hanno una qualit\u00e0 relativamente bassa, poich\u00e9 l'autore riceveva sempre pressioni affinch\u00e9 producesse opere nuove e di grande respiro a un ritmo accelerato.\nPrima del periodo cortigiano le sue composizioni risentono della scarsezza delle risorse umane e tecniche dell'ambiente, e diversi brani fanno i conti con l'indisponibilit\u00e0 di strumentisti, forzando l'adozione di soluzioni fuori dall'ortodossia come accompagnamenti ridotti all'organo o ai legni. In seguito, disponendo delle risorse della Cattedrale e principalmente della Cappella Reale, la sua strumentazione si arricchisce considerevolmente, facendo uso di tutta la pletora dell'orchestra classica, e la sua scrittura si raffina. L'uso dai cordofoni \u00e8 onnipresente nelle opere con orchestra, sebbene vi siano variazioni nell'organico. Legni e ottoni sono pure presenze assidue. Nel primo gruppo predominano i flauti, i clarinetti e i fagotti: alcune opere hanno passaggi solistici per i primi due strumenti. Nel secondo gruppo, \u00e8 frequente il ricorso a corni e chiarine; oboi e tromboni si trovano solo nella Messa di Santa Cecilia.\nFino a un certo punto della sua produzione fece un uso sistematico del basso continuo, tipico del barocco, in cui le voci intermedie sono scritte mediante cifre che indicano solo l'armonia che deve essere rispettata, lasciando molta libert\u00e0 all'interprete di improvvisare le linee melodiche, ma in seguito l'abbandon\u00f2 e s'impadron\u00ec della scrittura classicista che prevedeva l'obbligato, per cui le parti sono scritte tutte per esteso. D'altra parte, il contrappunto e la fuga sono poco frequenti nella sua opera, secondo l'avanguardia musicale dell'epoca, e nella stessa direzione puntano i suoi esempi di forma-sonata, la struttura classica per eccellenza. Le fughe in generale appaiono nelle sezioni \"Christe\" e \"Cum Sancto Spiritu\" delle messe.\nDimostr\u00f2 di possedere una solida conoscenza dei principii della retorica musicale, sistema sviluppato nel periodo barocco a partire dall'oratoria classica e della teoria degli affetti, per cui si associavano determinate tonalit\u00e0 a certi sentimenti specifici, enfatizzando la \"pittura di parole\", una tecnica di illustrazione dei testi mediante figure e fraseggi convenzionali, che intendevano dare maggior espressivit\u00e0 e veracit\u00e0 al discorso musicale. Questo dominio era indispensabile per un compositore di musica vocale, che dipende fondamentalmente da un testo letterario. Eliel Almeida Soares riferisce che \"le strutture di determinate musiche, vigenti nel barocco e all'inizio del classicismo si basavano su una relazione fra i processi contestualizzati originari di un corpo idealizzato in costrutti letterari, permeati sotto l'egida del linguaggio e delle sue risorse, come le figure e gli elementi retorici, dando cos\u00ec fondamento alla disposizione del discorso musicale. Come per l'oratore, l'obiettivo del compositore era di muovere le passioni dell'ascoltatore. Consapevole dell'efficacia di questo scopo, Jos\u00e9 Maur\u00edcio Nunes Garcia impiega questi artifici nelle sue composizioni\". Analizzando il suo mottetto \"Domine Jesu\", il ricercatore esemplifica le tecniche utilizzate:\nIl grosso della sua produzione \u00e8 composto da opere vocali per coro misto a quattro voci con accompagnamento ridotto all'organo o al basso continuo. Delle 241 opere catalogate dalla musicologa Cleofe Person de Mattos, sua biografa e autrice del principale catalogo delle sue opere, 73 appartengono a questa categoria. Per Cl\u00e1udio Antonio Esteves, \"questi brani rivelano un dominio dello strumento vocale e una creativit\u00e0 armonica inusitati, potendo essere utilizzati come oggetto di studio per approfondire la conoscenza dell'impostazione armonica e della struttura formale di questo compositore\".Molte altre fanno uso di questo coro padrone con un ricco accompagnamento orchestrale, e sono rare le composizioni vocali con cori di pi\u00f9 o meno parti. La scrittura nei brani vocali \u00e8 quasi sempre omofonica e l'unisono tra le voci \u00e8 comune. La tradizione barocca del contrappunto si rivela anche nelle 14 composizioni per coro a cappella (in senso stretto), che sebbene formino un gruppo piccolo, meritano attenzione per la rarit\u00e0 di questa formazione all'epoca. 21 altri brani hanno nel titolo l'indicazione \"a cappella\", ma secondo la pratica del tempo usualmente erano eseguite con accompagnamento strumentale per lo meno dell'organo, raddoppiando letteralmente le parti vocali.\nLo stile vocale profusamente ornato derivato dall'opera italiana, conosciuto come bel canto, che fu apprezzato a corte, contrapposto al suo disinteresse per la musica profana, furono ostacoli per il sacerdote timido e ingenuo, che sviluppava uno stile diretto e melodie semplici e sincere che avevano radice nella tradizione antica, e furono ragioni importanti per cui la sua musica pass\u00f2 di moda rapidamente. Nell'idea di Wilson Martins, la presenza di Marcos Portugal \"corrisponde all'impulso modernizzatore, europeizzante, cosmopolita e, perci\u00f2, straniero, che la Missione francese aveva introdotto nelle arti plastiche\". Cristina Magaldi pensa nella stessa direzione, dicendo che l'incentivo ufficiale all'opera italiana, tipificata principalmente da Rossini e interpretata da virtuosi, fra i quali primeggiavano i castrati, deve ricordare la ricercata cultura della corte di fronte alla popolazione, ribadendo la sua autorit\u00e0, la sua modernit\u00e0 e il suo cosmopolitismo: era un modo di fare sentire a casa propria l'\u00e9lite portoghese, gi\u00e0 abituata a questa situazione a Lisbona, pur vivendo in esilio. Non stupisce, cos\u00ec, il folgorante successo che questa musica riscosse a Rio de Janeiro. Nello stesso modo funzionava il patrocinio alla musica di origine austro-tedesca, anche questa gi\u00e0 prediletta nella metropoli.\nElementi del classicismo austro-tedesco erano gi\u00e0 stati sistematicamente adottati in Brasile dalla fine del XVIII secolo, in modo da essere gi\u00e0 stati bene assimilati da molti compositori locali, segnatamente da quelli di Minas Gerais, fra cui era Jos\u00e9 Maur\u00edcio Nunes Garcia, che fu educato da un rappresentante della scuola di Minas Gerais. Nel frattempo, i suoi tentativi di adattamento ai principii del bel canto, che erano pi\u00f9 propri delle opere profane che di quelle di musica sacra, non sempre ebbero molto successo, sebbene un'influenza italianizzante possa essere rintracciata fra i brasiliana alla stessa fine del XVIII secolo, attraverso la circolazione di composizioni di autori come David Perez e Niccol\u00f2 Jommelli. Bisogna notare che, prima dell'arrivo della Corte portoghese, esisteva in Brasile una musica profana erudita molto scarsa, erano rarissimi i concerti pubblici, le case d'opera che esistevano erano modeste, e la stragrande maggioranza dei compositori era a servizio della Chiesa e produceva, essenzialmente per il culto, una musica che in generale aveva un'indole conservatrice, e fu in questa tradizione che nacque Nunes Garcia. Per Vasco Mariz, i suoi tentativi di adattarsi alla nuova scuola italiana furono una violenza che fece a s\u00e9 stesso e alla sua musica in cerca dell'approvazione del monarca che ammirava, e le composizioni che scrisse dopo l'arrivo di Marcos Portugal non possederanno pi\u00f9 il fervore religioso spontaneo e toccante che mostrano le sue opere precedenti.\nD'altra parte Cleofe Person de Mattos, in accordo con Andr\u00e9 Cardoso e Adriana Xavier de Almeida, spiega che il contatto con l'opera italiana port\u00f2 Nunes Garcia a sviluppare nuove risorse tecniche e una nuova concezione del trattamento della voce, e in diverse occasioni, come nelle arie e nei duetti dei Mattutini di San Pietro Apostolo, della Messa di Nostra Signora della Concezione e della Messa Pastorale per la Notte di Natale, queste risorse furono impiegate in modo efficiente, aumentando il vigore e il colore della musica. Mattos, per\u00f2, ammette anche che le novit\u00e0 non furono sempre ben amalgamate con il suo stile precedente. La Messa Pastorale si \u00e8 conservata in due versioni, una del 1809, e l'altra del 1811: la seconda mostra correzioni nella partitura per adeguarla alla domanda della moda, ed \u00e8 un buon caso di studio per vagliare il suo successo con il nuovo stile. Altre partiture portano indicazioni per l'interpretazione di virtuosi come Giuseppe Capranica e Antonio Cicconi, entrambi castrati, il che lascia pensare che i passaggi loro destinati siano stati scritti tenendo espressamente in considerazione le loro capacit\u00e0 vocali. Questo tipo di adattamento alle esigenze della moda e dei virtuosi, di fatto, dall'inizio della tradizione operistica fu una pratica corrente in Europa, adottata da tutti i compositori che volevano avere successo, compresi nomi altisonanti come H\u00e4ndel e Mozart. La storia della musica fra i secoli XVIII e XIX \u00e8 ricca di esempi di cantanti cos\u00ec celebri da divenire idoli del pubblico, che guadagnavano somme favolose ed esercitavano una vera e propria tirannia nei confronti dei compositori, definendo molte delle direzioni di sviluppo della musica, contribuendo grandemente all'origine di tutta una nuova estetica e a una rivoluzione nelle tecniche di cantare e comporre. Le tradizioni di canto nel Brasile di quel tempo sono ancora poco conosciute, ma al caso di Nunes Garcia vanno a sommarsi altri indizi che il modello europeo ancora una volta si ripeteva nella colonia.\nUn lato meno conosciuto di Nunes Garcia \u00e8 quello profano e popolare, che si riflett\u00e9 principalmente nelle sue \"modinhas\", un genere che mescolava elementi eruditi e popolari e che all'inizio del XIX secolo crebbe rapidamente nell'apprezzamento di tutti gli strati sociali. Secondo alcuni studiosi come Cleofe de Mattos, questa musica lasci\u00f2 tracce nella sua opera sacra, fornendo i primi segnali del nazionalismo musicale. La sua casa in Rua das Marrecas si trovava in un noto punto d'incontro della \"boh\u00e8me\" carioca, i cui abitanti si riunivano nei vicoli per cantare serenate notturne: un ambiente ricco di espressioni di musica popolare. La ricercatrice scrive:\nOpere principali.\nA causa della scarsit\u00e0 di studi esaustivi sulla sua produzione, c'\u00e8 poco consenso su quali siano le sue opere principali. Tuttavia, Cleofe de Mattos, Ricardo Bernardes e Carlos Alberto Figueiredo, fra i pi\u00f9 importanti studiosi di Nunes Garcia, citano fra le maggiori le messe della Concezione, di Nostra Signora del Carmine, di Santa Cecilia e la Pastorale, insieme con il Requiem e l'Ufficio dei Defunti del 1816, nonch\u00e9 il Mattutino dei Defunti. D'altra parte, c'\u00e8 poca utilit\u00e0 pratica nell'analisi della produzione secondo il criterio della forma (messa, antifona, mottetto, eccetera), poich\u00e9 all'interno di ciascun gruppo si osserva una grande diversit\u00e0 di soluzioni. \nUffici.\nI graduali si distinguono per il loro elevato numero, con 27 composizioni catalogate separatamente, e diversi altri inclusi in altri uffici della Settimana Santa o nei Requiem. Sono in generale composizioni brevi per coro a quattro voci e strumentazione ridotta a cordofoni, flauti e corni. Anche gli inni, le novene, i salmi, i mottetti e forme affini sono numerosi, composti per gli uffici di Mattutino, Lodi o Vespri, in generale per coro e organo. In diversi \u00e8 usato il canto piano accompagnato dal basso cifrato. Il livello di elaborazione varia notevolmente, dal Mattutino di Natale del 1799, con una trattazione molto abbreviata, fino al Mattutino dell'Assunzione del 1813, con sezioni insolitamente lunghe. Il Mattutino di San Pietro Apostolo del 1815 si distingue per l'uso occasionale di cori composti solo da un quartetto di tenori o di bassi.\nCleofe de Mattos afferma che Nunes Garcia si mostr\u00f2 specialmente sensibile alla liturgia funebre, esprimendo una grande ricchezza di stati d'animo, \"dall'umilt\u00e0 abietta del peccatore fino al sentimento di giubilo alla presenza del Creatore\". In questo gruppo \u00e8 notevole il Mattutino dei Defunti in fa maggiore, che comprende nove responsori, scritti per doppio coro a otto voci e due organi, che eccellono per il loro fervore religioso e per l'espressivit\u00e0 sentimentale: illustrano tutto un ciclo umano che \u00e8 simile in essenza alla Passione di Cristo, ove sono rappresentati uno dopo l'altro i momenti di angustia, il timore del giudizio, le invocazioni di soccorso, ma infine riaffermano la fede nella risurrezione e nel trionfo sulla morte; secondo Mattos sono quindi \"un cantico alla vita concepita come eterna\".\nDi elevata qualit\u00e0 sono pure i Requiem e gli altri Uffici dei Defunti, che presentano una grande variet\u00e0 di trattazione del medesimo tema. Il Requiem del 1809, per esempio, \u00e8 conciso, arcaizzante e usa solo voci e organo, mentre al contrario la versione del 1816, una delle pi\u00f9 famose composizioni di sua mano, \u00e8 riccamente orchestrata, progressista e con passaggi virtuosistici di grande espressivit\u00e0 per voci sole. La sua origine \u00e8 legata alla morte di Maria I, per\u00f2 \u00e8 del tutto probabile che il compositore vi abbia infuso sentimenti molto personali, in quanto sua madre mor\u00ec lo stesso giorno della regina. \"Una delle pagine pi\u00f9 belle della musica brasiliana in questo genere\", come la dipinge Cleofe de Mattos, fu composta per coro misto a quattro voci, un quartetto solista e orchestra. \u00c8 un'opera di grande respiro che presenta sezioni in stile concertante, come il graduale, la sequenza e il sanctus. Predomina largamente la scrittura omofonica, che limita la polifonia al Kyrie. C'\u00e8 un parallelismo tonale e tematico fra le coppie di sezioni Introito-Kyrie e Agnus Dei-Offertorio, una pratica che era comune nella tradizione della musica viennese, e il tema del Kyrie ricorda quello del Requiem di Mozart, a cui assomiglia, secondo Robert Chase, per l'idioma generale e per l'eleganza.\nIl Requiem del 1816 \u00e8 associato a livello funzionale e tematico all'Ufficio dei Defunti, composto nella stessa occasione per un organico vocale e orchestrale simile, e che prevede nove responsori, tutti suddivisi, per un totale di 34 sezioni. Mattos lo defin\u00ec uno dei suoi capolavori per la \"sua bellezza, la severit\u00e0 e un senso drammatico intenso ma controllato\", e il critico John Christiansen, dopo aver ascoltato la sua prima europea nel 1992, lo consider\u00f2 notevole perch\u00e9 enfatizza il lato luminoso e trascendente della morte, \"insegnando come incontrare il nostro Creatore con un sentimento di allegria\". Il maestro e musicologo Graham Griffiths esalt\u00f2 la qualit\u00e0 della tessitura e della sonorit\u00e0 generale, mettendo in risalto i begli effetti dei divisi delle viole e la loro combinazione con i clarinetti, che conferiscono all'opera un carattere cameristico molto adeguato per il raccoglimento; le linee melodiche delicate nei passaggi lenti; gli incisivi interventi delle corde gravi; la grande penetrazione psicologica dell'interpretazione musicale del testo, e l'effetto drammatico della combinazione e del contrasto delle masse orchestrali e vocali, fra molti altri pregi.\nMesse.\nLe sue messe si strutturano i conformit\u00e0 con le convenzioni dell'epoca, che prevedevano la divisione del materiale musicale fra la \"Missa\" (comprendente Kyrie e Gloria) e il \"Credo\" (comprendente Credo, Sanctus e Agnus Dei). Queste sezioni sono generalmente suddivise in sezioni separate. \"Missa\" e \"Credo\" isolati erano comuni. I Kyrie sono invariabilmente nelle tonalit\u00e0 con bemolli, con predominio del mi bemolle maggiore, salvo nella Messa Pastorale, il cui Kyrie fu scritto in do maggiore. I Gloria sono per lo pi\u00f9 suddivisi, con l'apertura nelle tonalit\u00e0 di do maggiore, re maggiore o si bemolle maggiore. Le restanti suddivisioni sono molto diversificate dal punto di vista armonico. Il \"Laudamus te\" del Gloria \u00e8 quasi sempre scritto per solo o per duo di soprani. Il \"Domine Deus\" in generale \u00e8 affidato a un trio o a un quartetto di voci. Il \"Cum Sancto Spiritu\" usualmente \u00e8 diviso in due tratti contrastanti, il primo lento e in generale in misura ternaria, e il secondo rapido, in generale in forma di fuga. I Credo presentano generalmente le suddivisioni \"Patrem\", \"Et incarnatus\", \"Crucifixus\" ed \"Et Ressurexit\", con vario trattamento tonale, ma sono tutti di spirito austero e forme concise e sovente ricorrono a unisoni. Lo stile concertato, di influenza italiana, \u00e8 frequente nelle messe del periodo maturo, in cui esplora i contrasti fra gruppi di solisti in passaggi di virtuosismo e la massa del coro e dell'orchestra, avviandosi verso lo stile delle cosiddette messe-cantate. Fra le sue messe, le pi\u00f9 importanti sono la Messa di Nostra Signora della Concezione, la Messa Pastorale, la Messa di Nostra Signora del Carmine e la Messa di Santa Cecilia.\nLa Messa di Nostra Signora della Concezione, elogiata da Bernardes come una delle opere pi\u00f9 ricercate, complesse e magniloquenti del compositore, prevede solo il Kyrie e il Gloria. Fu composta nel 1810 e onora la patrona del Regno del Portogallo. Il suo stile rivela l'influenza italiana e l'orchestrazione include cordofoni, flauti, clarinetti, fagotti, corni, trombe e timpano. Le arie sono lunghe e virtuosistiche, strutturate in forma di sonata senza sviluppo. La forma di fuga \u00e8 impiegata nelle sezioni \"Christe\", in parte del \"Gratias\" e nel \"Cum Sancto Spiritu\". Secondo Bernardes, questa messa mostra un atteggiamento nuovo rispetto allo stile severo che il sacerdote abitualmente adoperava per musicare l'Ordinario e possiede caratteristiche che non saranno ripetute in seguito, come \"l'utilizzo di un'orchestrazione estremamente raffinata con divisi in tutti i cordofoni, la presenza di un sestetto solista e, principalmente, l'uso di tre grandi processi imitativi chiamati fughe o fugati. Questa evoluzione nel suo linguaggio pu\u00f2 essere osservata anche in un aumento significativo nell'estensione e durata di ciascun movimento dell'opera\". Il Kyrie \u00e8 diviso in tre sezioni e il Gloria in otto lunghi movimenti. Tra i passaggi pi\u00f9 interessanti, c'\u00e8 quello per basso solo del \"Quoniam\", di estrema difficolt\u00e0; l'insolito e virtuosistico sestetto solista nel \"Domine Deus\" e il \"Cum Sancto Spiritu\", che secondo Bernardes \u00e8 \"uno dei momenti pi\u00f9 sorprendenti e felici della produzione mauriziana\", con la pi\u00f9 estesa e assai ben riuscita fuga composta dal maestro. Il Credo in si bemolle che \u00e8 stato associato a questa messa, come occorre altre volte, \u00e8 una composizione indipendente. La data della sua scrittura \u00e8 incerta, ma deve essere collocata attorno al 1813, e ha caratteristiche che lo rendono simile alla Messa, bench\u00e9 sia in generale meno ambizioso e pi\u00f9 succinto.\nLa Messa Pastorale per la Notte di Natale datata al 1811, \u00e8 insolita per l'assenza dei violini nella sua strumentazione, per la sua struttura ciclica, che utilizza lo stesso materiale tematico in diverse sezioni, per il soprano solo nello stile concertante accompagnato da tre bassi nella sezione \"Qui sedes\", e per i suoi espressivi assoli di clarinetto, ma \u00e8 pi\u00f9 austera e le sue arie sono corte e di limitato virtuosismo. Ci\u00f2 nonostante, la composizione riesce a esprimere un'atmosfera di celebrazione festiva per la nascita di Cristo, temperata da una certa commozione, e fa uso di risorse di retorica musicale convenzionali per le rappresentazioni pastorali.\nLa Messa di Nostra Signora del Carmine, del 1818, presenta come tratti originali il \"Quoniam\" cantato dal soprano, gli assoli di corno e clarinetto, la grande ampiezza tonale, la ricercatezza e la libert\u00e0 nell'affronta la parti fugate, che combinano alla polifonia episodi concertanti e inseriscono alterazioni eterodosse nei soggetti, e l'esteso utilizzo di unisoni e di cadenze d'inganno (V - IV).\nLa Messa di Santa Cecilia, composta nel 1826 e risuscitata per la nuova inaugurazione della chiesa di Candel\u00e1ria, una delle cerimonie pi\u00f9 sontuose di tutta la storia della citt\u00e0, \u00e8 una delle sue opere pi\u00f9 importanti e originali, definita da Figueiredo come \"il culmine della produzione mauriziana\" e da Bernardes come \"la sua opera maggiore, che pu\u00f2 essere messa a fianco delle grandi opere composte durante lo stesso periodo, nella storia della musica occidentale\". Ha uno stile d'avanguardia che preannuncia la corrente romantica. Il trattamento armonico presenta frequenti modulazioni per terze, nella sezione \"Et in terra\" sorprendono le audaci progressioni cromatiche, le arie delle sezioni \"Laudamus\", \"Qui tollis\" e \"Quoniam\" sono di un virtuosismo estremo; inoltre \u00e8 insolita la strumentazione, con diverse sezioni in cui l'accompagnamento si riduce ai legni o agli ottoni. \u00c8 l'unica composizione mauriziana in cui appaiono oboe e trombone, e come succede in altre messe, i suoi fugati si combinano con i passaggi all'unisono. La sezione \"Et incarnatus\" \u00e8 interessante per il contrasto fra la polifonia del quartetto vocale e l'accompagnamento dei legni. Il \"Crucifixus\", secondo Figueiredo, \"\u00e8 una delle sezioni pi\u00f9 impressionanti mai scritte nella musica brasiliana, e forse in quella internazionale. La sua caratteristica principale \u00e8 la totale indefinitezza della tonalit\u00e0, che si stabilisce solo nelle ultime delle sue 45 misure. L'accompagnamento inesorabile del coro all'unisono da parte degli archi d\u00e0 un tono drammatico alla sezione\".\nMusica orchestrale, drammatica e cameristica.\nDella musica orchestrale sopravvivono solo la Sinfonia Funebre (1790), l'ouverture \"Zemira\" (1803) e l'ouverture in re (senza data). La Sinfonia \u00e8 forse la prima composizione brasiliana strettamente orchestrale, ma ha scarsa sostanza. I motivi sono deboli e male sviluppati e la ricorrente presenza di cadenze genera molta ridondanza. La composizione ha il suo maggior pregio nel colorito armonico e timbristico. L'ouverture \"Zemira\" si struttura in forma di sonata e attrae per la drammaticit\u00e0, esigendo effetti teatrali di \"fulmini e tuoni\" dietro le quinte. Forse \u00e8 parte di un'opera perduta. L'ouverture in re \u00e8 la pi\u00f9 importante, con una forma di sonata ben sviluppata e temi sorprendenti.\nAnche la sua produzione drammatica \u00e8 limitata. L\"'Ulissea Libertada, Drama Eroico\", con libretto di Gast\u00e3o Fausto da C\u00e2mara Coutinho ricavato dal dramma omonimo di Miguel Ant\u00f4nio de Barros, \u00e8 la pi\u00f9 notevole composizione di questo genere. Sembra che reimpiegasse l'ouverture \"Zemira\" come introduzione, seguita da un coro con l'assolo del Genio del Portogallo, un recitativo e un'aria per soprano con una parte virtuosistica per clarinetto, un Coro delle Ninfe e un finale con coro, sezioni che erano inframmezzate da declamazioni. La composizione commemorava l'onomastico del principe reggente, il 24 giugno, festa di San Giovanni Battista, e allo stesso tempo alludeva alle vittorie militari portoghesi. Tuttavia, sembra che fosse inscenata esattamente in questa data. Dell'aria virtuosistica del Genio del Portogallo fu incaricata la celebre \"prima donna\" Joaquina Maria da Concei\u00e7\u00e3o da Lapa, detta Lapinha, che imperson\u00f2 anche il ruolo di Ulissea. Gli altri pezzi drammatici sono il \"Coro para o Entrem\u00eas de Manuel Mendes\" (1808), composto per Lapinha, e \"O Triunfo da Am\u00e9rica\" (\"Il Trionfo dell'America\") (1809). Il \"Triunfo\" \u00e8 un dramma in un atto, preceduto da un \"Elogio al Principe Reggente\". Il suo libretto \u00e8 ancora una volta di Coutinho e presenta il linguaggio reboante tipico degli elogi ai potenti: commemora l'anniversario del principe e il matrimonio di sua figlia. La rappresentazione ebbe luogo al Real Teatro de S\u00e3o Jo\u00e3o, con grande pompa. In quest'opera le sezioni declamate predominano su quelle cantate, che comprendono solo l'aria dell'America, il coro \"Oh Pr\u00edncipe Regente\" e il coro finale \"Salve Ditoso\". L'aria fu interpretata da Lapinha. Dell'opera \"Le Due Gemmelle\", esistono solo le diatribe e non \u00e8 certo che sia stata mai composta. Solo Ara\u00fajo Porto-Alegre attesta la sua esistenza, dicendo che fu composta su commissione di dom Jo\u00e3o e rappresentata al Teatro de S\u00e3o Jo\u00e3o, ma la partitura non \u00e8 mai stata reperita. Dice Porto-Alegre che l'originale and\u00f2 perduto nell'incendio del Teatro S\u00e3o Jo\u00e3o e la sua unica copia, che apparteneva a Marcos Portugal, scomparve con la dispersione delle carte del compositore dopo la sua morte.\nAnche il campo della musica da camera fu poco esplorato da Nunes Garcia. Si conoscono soltanto tre modinhas pubblicate, strutturate in due parti contrastanti, con vario trattamento armonico. \"Beijo a m\u00e3o que me condena\" (\"Bacio la mano che mi condanna\") \u00e8 senza dubbio la sua opera pi\u00f9 famosa in questo genere. I registri dell'epoca dicono che ne avesse composto diverse altre. Avrebbe lasciato pure un gruppo di quartetti di ribeca, attestati da suo figlio, e dodici divertimenti per aerofoni e percussione (1817), secondo Porto-Alegre, composte dopo aver ascoltato l'orchestra che seguiva Maria Leopoldina d'Asburgo-Lorena, futura imperatrice del Brasile, restando incantato dalla precisione \"meccanica\" degli interpreti, ma tali opere furono perdute.\nProfessore e strumentista.\nIl talento di Nunes Garcia nella docenza fu riconosciuto nella sua vita e a partire dalla scuola che apr\u00ec svolse un'attivit\u00e0 mirata a sviluppare il gusto musicale del pubblico carioca del suo tempo. Cleofe de Mattos disse:\nSecondo Urubatan de Castro,\nNel 1821 pubblic\u00f2 il \"Comp\u00eandio de M\u00fasica e M\u00e9todo de Pianoforte\", che pare essere il primo trattato teorico-pratico sul pianoforte scritto in Brasile da un brasiliano, e che permette di ottenere una buona visione d'insieme delle sue tecniche pedagogiche. L'opera fu scritta principalmente per l'educazione musicale di due dei suoi figli, che andavano sviluppando un apprezzabile talento, ma fu anche usato per addestrare altri allievi. \u00c8 diviso in due parti: la prima con due serie di dodici studi, e la seconda, con sei fantasie, rivelando un ordine di difficolt\u00e0 crescente, adeguato a un'opera didattica. La prima serie presenta opere molto semplici, con piccole melodie accompagnate con un'armonia omofonica semplificata, e di struttura per lo pi\u00f9 bipartita. La seconda serie ha una tessitura molto pi\u00f9 densa, melodie pi\u00f9 elaborate e lunghe, di fraseggio meno prevedibile e incatenamenti armonici pi\u00f9 raffinati, che comprendono cromatismi, ed enfatizza la tecnica delle modulazioni. La seconda parte sottintende un dominio sicuro delle tecniche presentate in precedenza, e la sua enfasi ricade sull'interpretazione, sull'elaborazione dell'ornamentazione adeguata al criterio dell'esecutore e sull'educazione del senso dello stile; dimostra gi\u00e0 un carattere veracemente artistico con un idioma molto proprio del pianoforte. Nella presentazione di Giulio Draghi per la sua edizione del trattato, egli dice che \"la presenza affettuosa del padre permea tutto il volume, insegnando a collocare le mani correttamente sulla tastiera dalle prime lezioni, proseguendo con lo studio della melodia in legato, o basso d'Alberti, note ripetute, ottave interrotte, ornamenti, accordi, arpeggi, tutto in maniera molto semplice, utilizzando temi di Haydn, Rossini e Mozart che culminano nelle belle fantasie. [...] Queste ultime sono al livello delle sonate di Scarlatti e possono anche essere utilizzate da allievi superiori anche im concerto\". Produsse inoltre un opuscolo didattico intitolato \"Elementos d'Arte da M\u00fasica\", il \"Comp\u00eandio de Harmonia\", il \"Comp\u00eandio de Contraponto\", e le \"Regras de Acompanhamento\", che furono perdute.\nFu anche molto apprezzato per il suo talento di strumentista di tastiera: organo, clavicembalo e pianoforte. Adriano Balbi lo defin\u00ec \"il Bomtempo brasiliano\" (Jo\u00e3o Domingos Bomtempo fu un celebre pianista). Sigismund von Neukomm lasci\u00f2 un aneddoto raccolto da Porto-Alegre, in cui si dimostra la sua versatilit\u00e0 all'organo all'adattare per lo strumento, alla prima lettura, l'intera partitura di una messa per coro e orchestra:\nPi\u00f9 famose, tuttavia, erano le sue abilit\u00e0 di accompagnatore e improvvisatore, elogiate in alti termini da musicisti di fama come Neukomm, che lo lod\u00f2 come il migliore improvvisatore del mondo, e da conoscitori eruditi come Ara\u00fajo Porto-Alegre, che lasci\u00f2 un'eloquente testimonianza del suo virtuosismo:\nLa questione nazionalista.\nNel XIX secolo Jos\u00e9 Maur\u00edcio Nunes Garcia era in generale ritenuto il migliore rappresentante brasiliano dell'estetica classicista austro-tedesca, ed era presentato come una prova di una civilizzazione che non doveva invidiare nulla all'Europa, nonostante ribadisse una chiara derivazione dai modelli europei, il che allo stesso tempo legittimava la sua produzione davanti agli occhi degli stranieri e ingrandiva l'orgoglio nazionale, ma sottintendeva un malcelato sentimento di inferiorit\u00e0. Ara\u00fajo Porto-Alegre \u00e8 un esempio tipico di questo processo, poich\u00e9 pronostica per l'opera del compositore brasiliano un futuro brillante, \"fino a quando l'Europa ti oda, e il mondo ti applauda\". Nell'analisi di Luiz Guilherme Goldberg:\nNel 1908 Guilherme de Mello pubblic\u00f2 \"A M\u00fasica no Brasil\", la prima storia esaustiva della musica brasiliana, un lavoro germinale che, se da una parte fu in continuit\u00e0 con la tendenza del finale del XIX secolo, dall'altra segn\u00f2 una nuova direzione per gli studi successivi: pu\u00f2 essere considerato un precursore della corrente nazionalista che fiorir\u00e0 un poco pi\u00f9 tardi, poich\u00e9 compie un tentativo di dare prestigio alle espressioni della musica folclorica e popolare brasiliana e alle sue tracce nella produzione erudita come evidenze della sua originalit\u00e0 e autenticit\u00e0. Mello pose anche attenzione a separare Nunes Garcia dalla corrente operistica italiana, che considerava una scuola degradata, e enfatizz\u00f2 l'ascendenza austro-tedesca nella sua produzione, una scuola che dal tempo di Porto-Alegre era stata mitizzata come \"gloriosa\", \"solenne\", detentrice di \"bellezza infinita\", sicch\u00e9 il Brasile doveva trarre un motivo di soddisfazione nel prendervi parte. Nel 1926 Renato de Almeida diede seguito al lavoro di Mello, pubblicando la sua \"Hist\u00f3ria de M\u00fasica Brasileira\", un altro studio influente, in cui chiama Nunes Garcia il \"figlio esiliato della musica classica austro-tedesca\", ma allo stesso tempo dice che era una \"poderosa affermazione dello spirito brasiliano\". Percepito come parte di questo illustre lignaggio, Jos\u00e9 Maur\u00edcio Nunes Garcia non aveva pi\u00f9 bisogno di giustificazioni per il carattere austro-tedesco della sua musica, e poteva essere considerato un monumento nazionale, di una nazione che continuava a vedersi essenzialmente come una trasposizione americana della cultura europea.\nNegli anni 1930 l'ideologia nazionalista ebbe un nuovo impeto con il supporto di un gruppo di prestigiosi intellettuali legati al governo, che si impegnavano a riscattare il passato artistico nazionale in un tentativo di costruire un nuovo senso di brasilianit\u00e0 e autonomia, attraverso la proposta o la costruzione di eroi nazionali. In quest'epoca la visione del XX secolo su Nunes Garcia fu ancora rafforzata, per l'ambizione politica di iscrivere il Brasile nella cerchia delle \"nazioni civilizzate\" e per l'uso di un vocabolario magniloquente per descrivere il compositore, associandolo ancora una volta all'eredit\u00e0 austro-tedesca, il che rispondeva alla mentalit\u00e0 del tempo pi\u00f9 che alla reale conoscenza della sua produzione musicale. Per Magaldi, era sintomatico di questo stato di cose che Mello e Almeida probabilmente non avessero mai udito la musica di Nunes Garcia e avessero basato i loro studi sulle affermazioni di Porto-Alegre e Taunay, in quanto negli anni 1930 la musica di Nunes Garcia era ancora confinata a circoli molto ristretti, come all'inizio del secolo. Queste contraddizioni e incongruenze diedero origine a una ventata di folclore patriottardo e di interpretazioni ingannevoli che hanno ripercussioni fino a oggi, persino negli ambienti accademici.\nM\u00e1rio de Andrade, attivo in questo periodo, fu uno dei primi a concedere nitidamente a Nunes Garcia il merito dell'originalit\u00e0 rispetto ai maestri della musica europea, dicendo che \"non perdeva opportunit\u00e0 negli adagi e negli assoli delle sue messe per imprimere loro un accento di modinha\". Luiz Heitor Corr\u00eaa de Azevedo, e pi\u00f9 tardi Cleofe Person de Mattos e Jos\u00e9 Maur\u00edcio Brand\u00e3o, fra gli altri, lo accompagnarono in quest'opinione, che non di meno fu contestata a pi\u00f9 riprese. Oliveira Lima, per esempio, lo dichiar\u00f2 \"procedente dai grandi maestri tedeschi\" e Rossini Tavares de Lima afferm\u00f2 che \u201cvogliono alcuni spiriti, poco osservatori, trovare nella musica del padre, i primi germi del nativismo; ma purtroppo siamo obbligati a discordare. La sua musica \u00e8 tedesca e principalmente mozartiana e haydniana\". Successivamente lo stesso M\u00e1rio de Andrade rinneg\u00f2 la sua posizione iniziale, dicendo che gli elementi tipicamente brasiliani nella sua opera erano meramente fortuiti, aggiunti \u201ccome senza volere\u201d. Bruno Kiefer negli anni 1970 afferm\u00f2 che \"stilisticamente, Jos\u00e9 Mauricio \u00e8 un riflesso dell'Europa. Ci\u00f2 che vi \u00e8 in lui di personale si manifesta in termini europei e non attraverso una contribuzione che riveli un modo di essere brasiliano. Globalmente, un ascolto pi\u00f9 raffinato, tuttavia, potr\u00e0 scoprire, qui e l\u00e0, ombre dell'ambiente della \"modinha\", quasi un preannuncio dell'aurora del sentimento nativo nella musica brasiliana erudita\". Virmond &amp; Nogueira accettano l'influenza austro-tedesca, che \u00e8 comunque incontestabile, ma le attribuiscono \"una singolarit\u00e0 propria e una drammaticit\u00e0 che le conferisce talento\" e aggiungono che \"Jos\u00e9 Maur\u00edcio appare, alla fine del XVIII secolo, come un compositore nazionale che molto contribu\u00ec all'identit\u00e0 della cultura musicale del paese. Non si tratta, certamente, di nazionalismo in musica, che verr\u00e0 successivamente con Villa Lobos, ma della fondazione di una produzione distintamente autoctona ancorch\u00e9 impregnata dall'estetica della metropoli\". L\"'impasse\" non era ancora risolta, e le prove mostrano che Nunes Garcia era stato cooptato da ideologie molto diverse, che \"modellano il passato in accordo con le necessit\u00e0 del presente\", come osserv\u00f2 Magaldi. Marcelo Hazan cos\u00ec sintetizz\u00f2 la polemica:\nLe incongruenze nel suo apprezzamento continuano in parte anche a causa delle divergenze sul significato del nazionalismo e della brasilianit\u00e0 musicale e per via delle implicazioni sociologiche che derivano da questo tema, un'area ancora poco esplorata negli studi mauriziani, bench\u00e9 la sua posizione storica venga sempre meglio chiarita dagli studi pi\u00f9 recenti. Bisogna notare, come ha fatto Irineu Franco Perpetuo, che concetti come la brasilianit\u00e0 e il nazionalismo musicale ai tempi di Nunes Garcia non esistevano nemmeno, e che accusarlo di \"essere brasiliano\" \u00e8 un anacronismo, citando anche la prudenza di Otto Maria Carpeaux, che scrive che \u00e8 \"Difficile dire di pi\u00f9, mentre la maggior parte delle sue opere rimangono inaccessibili.\" Anche Bernardes considerava la critica ai forestierismi nella sua opera fuori luogo, ricordando che \"ogni produzione artistica non pu\u00f2 essere considerata esente da influenze e modelli\".\nRiscoperta delle opere.\nNunes Garcia non ebbe eredi artistici diretti, ma fu uno dei pochi compositori del periodo coloniale che non furono completamente dimenticati dalle generazioni successive. Mentre era ancora in vita, molte delle sue composizioni furono tracopiate e divulgate in altre regioni del Brasile. Con la riorganizzazione della Cappella Reale (ribattezzata Cappella Imperiale) durante il regno di Pietro II, fu posta sotto la direzione di Francisco Manuel da Silva, che era stato un allievo di Nunes Garcia: alcune delle sue composizioni tornarono nel repertorio ufficiale, ancorch\u00e9 riarrangiate secondo il gusto romantico allora prevalente. Altre composizioni continuarono a essere eseguite nel Minas Gerais, a San Paolo e nel Rio Grande do Sul, e lungo il XIX secolo ebbe come grandi sostenitori Manuel de Ara\u00fajo Porto-Alegre, il visconte di Taunay e Bento das Merc\u00eas.\nAlla fine del XIX secolo il visconte di Taunay, oltre a scrivere su Nunes Garcia, ottenne che il governo brasiliano acquisisse la grande collezione di manoscritti che Bento das Merc\u00eas aveva raccolto e con l'aiuto di Alberto Nepomuceno pubblic\u00f2 il Requiem del 1816 in versione ridotta per canto e pianoforte oppure organo. Un passaggio di Manuel Duarte Moreira de Azevedo, un altro entusiasta della fine del secolo, \u00e8 rappresentativo del fervore dei suoi ammiratori nel momento in cui l'autore era \"riscoperto\" e si iniziava un processo di mitizzazione della sua figura e delle sue composizioni, in cui gi\u00e0 appariva come un maestro consumato dalla nascita:\nA cavallo tra il XIX e il XX secolo, Nepomuceno restaur\u00f2 la Messa di Santa Cecilia e la esegu\u00ec alla nuova inaugurazione della chiesa di Candel\u00e1ria nel 1900, in una cerimonia che ebbe molte ripercussioni. Nello stesso anno fu eseguita nella chiesa di Santa Croce dei Militari la Messa Mimosa. Poco pi\u00f9 tardi i gi\u00e0 citati Mello e Almeida gli diedero un significativo spazio nelle loro importanti pubblicazioni storiche. Nel 1930, quando il nazionalismo era in auge, il figlio di Taunay, Afonso d'Escragnolle Taunay, riun\u00ec gli scritti del padre sul compositore, pubblicando i libri \"Jos\u00e9 Mauricio Nunes Garcia\" e \"Dous Artistas M\u00e1ximos: Jos\u00e9 Maur\u00edcio e Carlos Gomes\", che contribuirono poderosamente alla divulgazione della sua eredit\u00e0. Nello stesso anno, di fronte al presidente della repubblica e al ministro della giustizia, fu commemorato il centenario della sua morte con un festival letterario-musicale all'Instituto Nacional de M\u00fasica, con il proposito dichiarato di riabilitare la sua memoria. Afonso Taunay, nel suo discorso d'occasione, disse: \"Fu quest'uomo incontestabilmente un genio musicale, a cui il Brasile ancora non ha pagato un baiocco del debito di ammirazione e riconoscenza a cui ha inconcusso diritto, con pregiudizio e disonore per tutta la nazione, che cos\u00ec dimostra di disprezzare i tesori che possedette\". Altri gli fecero eco, ma un'opinione discordante fu espressa da M\u00e1rio de Andrade:\nA partire dagli anni 1940 la musicologa e maestra Cleofe Person de Mattos assunse un ruolo di protagonista negli studi dedicati al compositore, producendo una sostanziosa mole di saggi che costituirono la base dei successi progressi e sono ancora riferimenti ineludibili. Esegu\u00ec i suoi brani in molti luoghi, scrisse articoli, riscopr\u00ec partiture e intraprese restauri, e lasci\u00f2 come principale eredit\u00e0 la pubblicazione del primo catalogo tematico elaborato con criteri moderni, dopo i cataloghi di Joaquim Jos\u00e9 Maciel (1887), Miguel Pedro Vasco (1902) e Lu\u00eds Heitor Correia de Azevedo (1932) e due cataloghi parziali del padre Ant\u00f4nio Romualdo da Silva (1922) e di Olinto de Oliveira (senza data). La prima incisione di una delle sue opere si ebbe nel 1949, con la registrazione su un 78 giri dell'Ave Maria del \"Responso de Natal\". Il primo LP apparve nel 1957, con l'edizione completa della Messa Pastorale. Nel decennio che segu\u00ec varie composizioni furono udite nelle cerimonie religiose, altre furono pubblicate, principalmente per iniziativa di Funarte, con buon riscontro del pubblico, anche all'estero, e furono riscoperte partiture che si pensavano perdute.\nPer\u00f2, l'impegno di recupero della sua eredit\u00e0 non ebbero molta continuit\u00e0, e ci\u00f2 fu riconosciuto nel 1967 nel catalogo dell'esposizione organizzata dalla Biblioteca Nazionale per commemorare il bicentenario della nascita: \"200 anni. Di che? Di dimenticanza. Di ingratitudine. Gli sforzi individuali \u2014 di un Taunay, per esempio, per citare il pi\u00f9 espressivo \u2014 non ebbero continuatori nelle autorit\u00e0 pubbliche. N\u00e9 il luogo ove nacque si preoccup\u00f2 di commemorare degnamente l'anniversario\".\nNegli anni 1980 si rinnov\u00f2 l'interesse per la sua opera, e furono realizzati in Brasile vari omaggi nella ricorrenza dei 150 anni della sua morte. In questo periodo Mattos pubblic\u00f2 altri otto volumi di partiture in edizione critica, nel 1994 pubblic\u00f2 il Requiem del 1816 nella sua versione originale, e nel 1997 lanci\u00f2 la pi\u00f9 importante ed erudita biografia scritta su di lui, da molto attesa e considerata ancor oggi la versione \"definitiva\" della sua vita, accompagnata da un riassunto del catalogo tematico. Da allora altri musicologi si sono dedicati sulla sua produzione, ma in general si sono concentrati su aspetti particolari. Lo studio della sua vita e della sua produzione \u00e8 reso difficile dalla scarsit\u00e0 di fonti biografiche primarie e dalle contraddizioni che vi si trovano, dalle incongruenze nelle datazioni delle composizioni, dalle indicazioni di strumentazione e dinamica a volte vaghe o assenti, dagli errori dei copisti, dalla difficolt\u00e0 di un'interpretazione esatta del vocabolario tecnico e della codificazione della scrittura musicale dell'epoca, dalla perdita di testi di opere vocali o di parti strumentali, e dagli arrangiamenti compiuti nel XIX secolo da altri compositori, che deturparono le intenzioni originali dell'autore, ma sono l'unica fonte disponibile per varie opere. Oggi diverse composizioni sono tornate nelle sale da concerto e recitate nelle chiese e si succedono nuovi studi, edizioni critiche e incisioni, ma la maggior parte della sua produzione conosciuta ancora attende un approfondimento e una visibilit\u00e0 adeguati, poich\u00e9 sono relativamente poche le opere di repertorio o che siano state incise, rendendole disponibili per il grande pubblico; tuttavia, dagli anni 1990 il loro numero sta crescendo rapidamente.\nAncora rimangono molti miti attorno a Nunes Garcia. Uno di questi gli accredita un talento innato cos\u00ec grande che l'apprendimento formale che ricevette avrebbe poco influito sulla sua produzione. Nella direzione opposta, Cl\u00e1udio Esteves dice che \"si osserva, in parte della letteratura disponibile sul compositore, una visione condiscendente rispetto alle sue conoscenze teoriche, sottostimando la sua scrittura musicale, attitudine che deve cambiare alla luce degli studi pi\u00f9 recenti\". Jos\u00e9 Maur\u00edcio Brand\u00e3o, dice invece che molte volte la sua musica \u00e8 apprezzata in paragone a quella di Haydn e Mozart, dimenticandosi di riconoscere la sua originalit\u00e0 e il differente contesto, nonch\u00e9 di analizzare obiettivamente il modo in cui adatt\u00f2 la tradizione ricevuta per esprimere la sua propria voce. Anche Eduardo Seincrnan denunci\u00f2 l'\"ideologia della sottomissione\" che \u00e8 solita intendere gli artisti coloniali sempre obbligati a prestare attenzioni ai parametri della madrepatria e sempre condannati a essere apprezzati rispetto ad essi, quasi invariabilmente in termini dispregiativi. Sottoline\u00f2 che l'analisi tecnica della sua scrittura rivela innumerevoli esempi di divergenza ben riuscita rispetto ai maestri canonici del Classicismo, pi\u00f9 che sufficienti per attestare la sua originalit\u00e0, e dichiar\u00f2 che \"l'ascolto della sua produzione ci rivela la presenza non solo di un artigiano, ma di un vero inventore\". Perfino la disputa con Marcos Portugal, tanto frequentemente ripetuta nella bibliografia e menzionata per le sue supposte conseguenze nefaste per il brasiliano, \u00e8 stata posta in dubbio. Lino de Almeida Cardoso riferisce che \"molto si parla e poco si sa [...] sul reale peso partecipativo di Marcos Portugal nello scenario musicale carioca come un protagonista\", ed egli potrebbe essere stato solo un personaggio secondario nel processo di allontanamento di Nunes Garcia dal centro delle attenzioni e della sua decadenza, giacch\u00e9 \"quando si persevera dicendo che l'attivit\u00e0 di Jos\u00e9 Maur\u00edcio decadde, in conseguenza degli intrighi di Portugal, quasi non si prende in considerazione, come componente fattuale pi\u00f9 importante di questo supposto declino produttivo, lo stato di salute del sacerdote, definito rovinato dal suo collega austriaco [Neukomm], gi\u00e0 nel 1819\". La suggestione della decadenza, di fronte alle evidenze materiali, non ha nemmeno molto senso dal punto di vista artistico, poich\u00e9 alcune delle sue composizioni pi\u00f9 ambiziose e importanti, come il Requiem e l'Ufficio dei Defunti del 1816, la Messa di Nostra Signora del Carmine del 1818, la Messa di Santa Cecilia del 1826, appartengono alla fase finale della sua vita. Carlos Alberto Figueiredo segnala ancora che la maggior parte delle interpretazioni contemporanee delle sue opere non sono molto bene informate in termini di autenticit\u00e0 storica, ma provengono da letture realizzate a partire dai principii stabiliti dal sinfonismo romantico della fine del XIX secolo, che ancora domina le tradizioni musicali di gran parte delle orchestre brasiliane.\nPolemiche a parte, l'apprezzamento contemporaneo esprime consenso nel considerarlo il maggior compositore brasiliano del suo tempo e uno dei principali che il paese abbia mia prodotto, ed \u00e8 riconosciuto come tale anche in pubblicazioni estere. Al compositore negli anni 1950 \u00e8 stato dedicato un premio istituito dalla Biblioteca Nacional per i migliori educatori musicali, ed \u00e8 il patrono del seggio n\u00ba 5 dell'Academia Brasileira de M\u00fasica, ha dato nome a vie e scuole in varie citt\u00e0 e le poste brasiliane hanno emesso un francobollo commemorativo."}
{"id": "8005914", "revid": "1005847", "url": "https://it.wikipedia.org/wiki?curid=8005914", "title": "Baia Melkovodnaja", "text": "La baia Melkovodnaja (in russo \u0431\u0443\u0445\u0442\u0430 \u041c\u0435\u043b\u043a\u043e\u0432\u043e\u0434\u043d\u0430\u044f) \u00e8 un'insenatura situata sulla costa occidentale del golfo dell'Amur, in Russia. Affacciata sul mar del Giappone, si trova sulla sponda opposta e prospiciente alla citt\u00e0 di Vladivostok. Appartiene al Chasanskij rajon, nel Territorio del Litorale (Circondario federale dell'Estremo Oriente).\nLa baia si inoltra nel continente a ovest della penisola Pes\u010danyj. L'area adiacente alle rive della baia \u00e8 una vasta pianura coperta da cespugli, erba e canneti. Le sezioni elevate della costa si trovano solo ai promontori dell'entrata (capo Ogranovi\u010da) e sulla costa nord-occidentale della baia, dove sorge una collina con un'altezza di 178,8\u00a0m. L'ismo che collega la penisola Pes\u010danyj al continente divide la baia Melkovodnaja dalla baia Pes\u010danaja."}
{"id": "8005919", "revid": "1884099", "url": "https://it.wikipedia.org/wiki?curid=8005919", "title": "Covello", "text": ""}
{"id": "8005922", "revid": "74173", "url": "https://it.wikipedia.org/wiki?curid=8005922", "title": "Collegio di Walsall South", "text": "Walsall South \u00e8 un collegio elettorale situato nelle Midlands Occidentali, e rappresentato alla Camera dei comuni del Parlamento del Regno Unito. Elegge un membro del parlamento con il sistema first-past-the-post, ossia maggioritario a turno unico; l'attuale parlamentare \u00e8 Valerie Vaz del Partito Laburista, che rappresenta il collegio dal 2010.\nEstensione.\nWalsall South \u00e8 uno dei tre collegi dell'omonimo borough metropolitano, e comprende Darlaston, Moxley, Pheasey e la parte meridionale di Walsall."}
{"id": "8005923", "revid": "1305772", "url": "https://it.wikipedia.org/wiki?curid=8005923", "title": "What If (Dixie Dregs)", "text": "What If \u00e8 il terzo album in studio del gruppo musicale statunitense, Dixie Dregs pubblicato nel 1978 dalla Capricorn Records.\nSingoli.\nL'unico singolo che \u00e8 stato distribuito per il commercio \u00e8 stato \"Take It Off The Top\" pubblicato nel 1978. Tale brano veniva usato spesso nel The Friday Rock Show come sigla principale dello show.\nAccoglienza.\nL'album ha ricevuto dalla critica recensioni pi\u00f9 che positive: Daniel Gioffre di All Music ha assegnato a \"What If\" un voto totale di quattro stelle e mezzo su un totale di cinque, invece nel libro di recensioni professionali, The Rolling Stone Jazz Record Guide, John Swenson assegn\u00f2 nel 1985 un totale di tre stelle su cinque.\nNella cultura di massa.\nIl 2 giugno 2009 il gruppo progressive metal Dream Theater ha pubblicato come singolo una reinterpretazione della canzone \"Odyssey\", inserito in seguito nell'edizione speciale del loro decimo album in studio Black Clouds &amp; Silver Linings.\nTracce.\nMusiche di Steve Morse eccetto dove indicato."}
{"id": "8005949", "revid": "61051", "url": "https://it.wikipedia.org/wiki?curid=8005949", "title": "UEFA Women's Champions League 2019-2020", "text": "La UEFA Women's Champions League 2019-2020 \u00e8 stata la diciannovesima edizione del campionato europeo di calcio femminile per club. Il torneo \u00e8 iniziato il 7 agosto 2019 e si sarebbe dovuto concludere il 24 maggio 2020 con la finale prevista al Franz Horr Stadion di Vienna, in Austria.\nLa competizione \u00e8 stata ufficialmente sospesa dalla UEFA il 17 marzo 2020 a causa della pandemia di COVID-19 in Europa. La finale, inizialmente fissata per il 24 maggio 2020, \u00e8 stata ufficialmente posticipata il 23 marzo 2020. La riorganizzazione delle partite da disputare per chiudere il torneo \u00e8 stata affidata a un gruppo di lavoro della UEFA.\nIl 17 giugno 2020 il Comitato Esecutivo UEFA ha comunicato il nuovo format, calendario e sedi per i turni rimanenti per completare la competizione sospesa nel mese di marzo. \u00c8 stato deciso che tutte le rimanenti partite vengano disputate come un torneo a eliminazione diretta in gara unica dal 21 al 30 agosto 2020 allo stadio di San Mam\u00e9s di Bilbao e allo stadio di Anoeta di San Sebasti\u00e1n, in Spagna. La finale, prevista il 30 agosto, \u00e8 stata disputata allo stadio di Anoeta di San Sebasti\u00e1n.\nL'Olympique Lione ha vinto il trofeo per la settima volta nella sua storia, la quinta consecutiva, battendo in finale il . Con questo risultato ha eguagliato il record di vittorie consecutive, stabilito a livello maschile dal tra le stagioni 1955-1956 e 1959-1960.\nFormato.\nPartecipano al torneo 2019-2020 un totale di 62 squadre provenienti da 50 diverse federazioni affiliate alla UEFA, risultando essere l'edizione col maggior numero di squadre partecipanti. Il coefficiente UEFA viene utilizzato per determinare il numero di partecipanti per ogni federazione:\nRanking.\nPer l'edizione 2019-2020 della UEFA Women's Champions League, alle squadre sono assegnati posti in base al loro coefficiente all'anno 2018, il quale tiene conto delle loro prestazioni in competizioni europee dalla stagione 2013-2014 a quella 2017-2018.\nLegenda:\nSquadre partecipanti.\nLa seguente lista contiene le squadre qualificate per il torneo e che competeranno per l'edizione in corso. Con \"DT\" si \u00e8 indicata la detentrice del titolo, con \"CN\" la squadra campione nazionale, con \"2\u00aa\" la seconda classificata. L'Armenia torna a iscrivere la squadra campione nazionale per la prima volta dall'edizione inaugurale 2001-2002.\nTurni e sorteggi.\nLa UEFA ha fissato il calendario della competizione e gli abbinamenti che saranno necessari nello svolgersi del torneo nella sua sede di Nyon, Svizzera.\nQualificazioni.\nIl sorteggio per il turno di qualificazione si \u00e8 tenuto il 21 giugno 2019. Le 40 squadre che partecipano ai preliminari sono state divise in quattro fasce da dieci per il sorteggio in base al coefficiente UEFA del club, il quale tiene conto delle prestazioni nelle competizioni europee dalla stagione 2013-2014 alla 2017-2018 pi\u00f9 il 33% del valore del coefficiente assegnato alla federazione nello stesso intervallo di tempo. In ogni gruppo, le squadre giocano una contro l'altra in un mini-torneo all'italiana con le teste di serie preselezionate. Le dieci vincitrici dei gironi acquisiscono il diritto di accedere ai sedicesimi di finale.\nIn caso di parit\u00e0 di punti tra due o pi\u00f9 squadre di uno stesso gruppo, le posizioni in classifica verranno determinate prendendo in considerazione, nell'ordine, i seguenti criteri:\nN.B. \"Nella dicitura dei gironi viene indicata in corsivo la squadra ospitante.\"\nFase a eliminazione diretta.\nAlla fase a eliminazione diretta partecipano 32 squadre, di cui 20 squadre qualificate direttamente ai sedicesimi e le 12 squadre qualificatesi dal turno preliminare. Le fasce per il sorteggio vengono composte in base al coefficiente UEFA dei club. Nei sedicesimi e negli ottavi di finale non possono essere accoppiate squadre dello stesso Paese. In questa fase le squadre si affrontano in partite di andata e ritorno, eccetto che nella finale.\nTeste di serie:\nNon teste di serie:\nSedicesimi di finale.\nIl sorteggio degli accoppiamenti per i sedicesimi si \u00e8 tenuto a Nyon il 16 agosto 2019. L'andata si \u00e8 disputata l'11-12 settembre 2019, mentre il ritorno si \u00e8 disputato il 25-26 settembre 2019.\nOttavi di finale.\nIl sorteggio degli accoppiamenti per gli ottavi di finale si \u00e8 tenuto a Nyon il 30 settembre 2019. L'andata si \u00e8 disputata il 16-17 ottobre 2019, mentre il ritorno si \u00e8 disputato il 30-31 ottobre 2019.\nQuarti di finale.\nIl sorteggio degli accoppiamenti per i quarti di finale si \u00e8 tenuto a Nyon l'8 novembre 2019. L'andata era inizialmente prevista per il 24-25 marzo 2020, mentre il ritorno per l'1-2 aprile 2020, successivamente rinviate a causa della pandemia di COVID-19 in Europa. I quarti di finale sono stati riprogrammati per il 21-22 agosto 2020 e disputati in gara unica a Bilbao e a San Sebasti\u00e1n.\nSemifinali.\nIl sorteggio degli accoppiamenti per le semifinali si \u00e8 tenuto a Nyon l'8 novembre 2019. L'andata era inizialmente prevista per il 25-26 aprile 2020, mentre il ritorno per il 2-3 maggio 2020, successivamente rinviate a causa della pandemia di COVID-19 in Europa. Le semifinali sono state riprogrammate per il 25-26 agosto 2020 e disputate in gara unica a Bilbao e a San Sebasti\u00e1n."}
{"id": "8005951", "revid": "1543377", "url": "https://it.wikipedia.org/wiki?curid=8005951", "title": "Twerking Queen", "text": "Twerking Queen \u00e8 il primo album in studio della cantante italiana Elettra Lamborghini, pubblicato il 14 giugno 2019.\nDescrizione.\nAnnunciato il 27 maggio 2019 dopo aver firmato il contratto con la Universal, l'album \u00e8 stato anticipato da tre singoli lanciati tra il 2018 e il 2019: \"Pem Pem\", pubblicato a febbraio 2018 come singolo apripista, \"Mala\", estratto a settembre dello stesso anno ed infine \"T\u00f3came\", rilasciato nel giugno 2019 e realizzato in collaborazione con i rapper Pitbull e Childsplay.\nIl nome dell'album \u00e8 un'allusione all'abilit\u00e0 della Lamborghini nel ballare il twerking.\nIl 14 febbraio 2020 \u00e8 stata messa in commercio la ristampa dell'album, intitolata \"Twerking Queen (el resto es nada)\": come primo estratto dalla nuova versione \u00e8 stato pubblicato il 6 febbraio il brano \"Musica (e il resto scompare)\" con cui la Lamborghini ha partecipato al Festival di Sanremo 2020."}
{"id": "8005954", "revid": "15756", "url": "https://it.wikipedia.org/wiki?curid=8005954", "title": "Urshu", "text": "Urshu, anche come conosciuta come Warsuwa, Urshum, Ursa'um, Uris e Uressi era una citt\u00e0-stato hurrita-amorrea situata nel sud dell'odierna Turchia, probabilmente sulla riva occidentale dell'Eufrate e a nord di Karkemi\u0161.\nStoria.\nUrshu era una citt\u00e0 commerciale governata da un EN (sacerdote, ). Era un'alleata di Ebla e appare negli Archivi reali di Ebla col nome Ursa'um. In seguito fu menzionata nelle iscrizioni di Gudea (c.2144\u20132124 a.C. secondo la Cronologia media) come citt\u00e0 dove si potevano acquistare resine di legno. In una lettera assira risalente al XIX secolo a.C. viene menzionato un tempio dedicato al dio Assur eretto proprio a Urshu. \nAll'inizio del XVIII secolo a.C., la citt\u00e0 si alle\u00f2 con Yamkhad contro Yahdun-Lim di Mari.\nAnche le relazioni con l'Assiria furono tese e gli uomini di Urshu furono convocati da Yapah-Adad e da Habiru per attaccare le terre di Shamshi-Adad I. I testi di Mari menzionano un conflitto tra Urshu e Karkemi\u0161: le trib\u00f9 di Upra-peans e Ra-beans attaccarono Urshu attraverso la terra di Karkemi\u0161, che costrinse Urshu ad attaccare le truppe carchemisee che avanzarono lungo la riva dell'Eufrate.\nIn seguito, Ursu divenne rivale economica di Yamkhad e strinse un'alleanza con Qatna e Shamshi-Adad I per attaccare Sumu-Epuh (c.1810-1780 a.C.). Dopo la morte di Shamshi-Adad e l'ascesa al trono di Yarim-Lim I, Urshu si alle\u00f2 Yamkhad, senza per\u00f2 essere annessa, che impose la sua autorit\u00e0 in tutta la Siria. Nelle Tavole di Mari vengono menzionati a alcuni re di Urshu, tra i quali Shennam e Atru-Sipti, che visit\u00f2 Mari nel dodicesimo anno del re Zimri-Lim.\nHattu\u0161ili I attacc\u00f2 Urshu durante il suo secondo anno di regno, assediando la citt\u00e0 per sei mesi con 80 carri e condusse le sue operazioni da Lawazantiya (nell'odierna Elbistan) ai piedi del Tauro in Cilicia.\nNonostante l'aiuto di Yamhad e Carchemish, Urshu venne rasa al suolo; le sue terre furono depredate e il bottino fu portato nella capitale ittita \u1e2aattu\u0161a.\nNel XV secolo a.C. la citt\u00e0 viene menzionata nelle Tavole di Alalakh col nome \"Uris\" o \"Uressi\", ed \u00e8 chiamata \"Urussa\" nel trattato tra Tudhaliya II e Sunassura II come parte del territorio di quest'ultimo. In seguito la citt\u00e0 entr\u00f2 a far parte dell'Impero ittita e fu menzionata negli archivi dell'ultimo periodo dell'impero."}
{"id": "8005956", "revid": "950226", "url": "https://it.wikipedia.org/wiki?curid=8005956", "title": "Urshum", "text": ""}
{"id": "8005960", "revid": "1602064", "url": "https://it.wikipedia.org/wiki?curid=8005960", "title": "Dama con scoiattolo e storno", "text": "La Dama con scoiattolo e storno di Hans Holbein il Giovane \u00e8 un dipinto ad olio su tavola (56x38.8cm) di Hans Holbein il Giovane, databile tra il 1526 ed il 1528 e conservato nella National Gallery di Londra.\nIl dipinto mostra una giovane donna vestita pudicamente seduta, attorniata da uno sfondo blu che porta in grembo uno scoiattolo alla catena mentre mangia una noce; uno storno siede su un ramo dell'albero di fico sullo sfondo e punta il suo becco al suo orecchio destro. Il soggetto \u00e8 ritenuto essere be Anne Lovell, moglie di Sir Francis Lovell (m.\u00a01551), scudiero di Enrico VIII d'Inghilterra. \nHolbein dipinse questo ritratto durante la sua prima permanenza in Inghilterra, che perdur\u00f2 dall'estate del 1526 all'estate del 1528. David J. King suggerisce che potrebbe essere stato realizzato in inverno dal momento che il soggetto indossa un cappuccio con paraorecchie di lana. Durante la sua prima permanenza in Inghilterra, Holbein lavor\u00f2 alacremente per il circolo di Thomas More e delle persone a lui collegate: il suo mostra il medesimo tipo di cappello. Holbein dipinse anche i ritratti di e , con un simile apparato decorativo di sfondo.\nLo storico dell'arte John Rowlands ha giudicato quest'opera come il \"pi\u00f9 bello tra i ritratti della prima permanenza di Holbein in Inghilterra\".\nIdentificazione.\nL'evidenza dell'identificazione del personaggio con Anne Lovell venne sollevata per la prima volta dallo storico esperto di vetrate istoriate David J. King mentre studiava le finestre della chiesa parrocchiale di East Harling, Norfolk, sede della famiglia Lovell. King not\u00f2 come lo stemma della famiglia Lovell dipinto sulla vetrata includesse degli scoiattoli. Quella dello storno era una figura diffusa nell'area dove la famiglia viveva ed inoltre il luogo all'epoca era detto \"Estharlyng\", molto simile alla parola \"starling\" che significa appunto storno in inglese.\nAnne (nata Ashby) era moglie del proprietario terriero del Norfolk, Sir Francis Lovell. Questi era nipote ed erede di Sir Thomas Lovell, cavaliere dell'Ordine della Giarrettiera, che aveva combattuto nella battaglia di Bosworth Field. Thomas prest\u00f2 servizio come speaker della Camera dei Comuni, Segretario del tesoro e Cancelliere dello Scacchiere.\nPropriet\u00e0.\nIl ritratto si trovava a Houghton Hall dal 1761 ma venne acquistato dalla National Gallery nel 1992 col contributo del National Heritage Memorial Fund, il fondo artistico istituito da John Paul Getty Jr.."}
{"id": "8005977", "revid": "729019", "url": "https://it.wikipedia.org/wiki?curid=8005977", "title": "\u00c1tila I\u00f3rio", "text": "Biografia.\nDi ascendenze italiane, \u00e8 ricordato soprattutto per aver recitato da protagonista nella pellicola di Ruy Guerra \"I fucili\", che venne premiata con l'Orso d'argento al Festival del cinema di Berlino. Nel 1985 fu nel cast del film britannico \"La foresta di smeraldo\".\nPrese parte ad alcune telenovelas, tra cui \"La schiava Isaura\", dove imperson\u00f2 il padre della protagonista.\nDi salute cagionevole (era affetto da una grave forma d'asma e da bronchite cronica), fu costretto per diversi periodi all'inattivit\u00e0 artistica."}
{"id": "8005999", "revid": "37401", "url": "https://it.wikipedia.org/wiki?curid=8005999", "title": "Daubenton", "text": ""}
{"id": "8006001", "revid": "21583", "url": "https://it.wikipedia.org/wiki?curid=8006001", "title": "Margine di fase", "text": ""}
{"id": "8006007", "revid": "767487", "url": "https://it.wikipedia.org/wiki?curid=8006007", "title": "Arete-hime", "text": " \u00e8 un film d'animazione del 2001 diretto da Sunao Katabuchi.\nPellicola prodotta dallo studio di animazione giapponese Studio 4\u00b0C e basata sul romanzo di Diana Coles del 1983 \"The Clever Princess\". Il film \u00e8 un approccio non tradizionale alle storie classiche delle principesse delle fiabe, ed \u00e8 noto in Giappone come una delle opere di maggior successo dell'animazione femminista.\nTrama.\nSotto il dominio del suo solenne padre re, la giovane principessa Arete cresce in una torre solitaria in attesa di un degno pretendente. Mentre i corteggiatori portano a termine innumerevoli ricerche per il sovrano, lei inizia a sperimentare una curiosit\u00e0 verso il mondo esterno. Uscendo furtivamente dal castello pi\u00f9 volte, inizia a riconoscere che ha perso una parte della sua vita mentre si trovava nell'isolamento della sua torre. Una notte, indaga sui regali che le sono stati dati dal suo pretendente e trova un libro che le racconta le storie di antiche creazioni di streghe e maghi. Quando la sua vita viene sconvolta dall'arrivo di due pretendenti molto entusiasti, a cui lei non mostra alcun interesse, Arete si decide a fuggire, venendo per\u00f2 catturata dalle guardie e inviata a suo padre.\nPoco prima di essere portato da lei, il re ha incontrato un potente stregone di nome Boax, il quale chiede la mano della figlia. Sebbene esiti all'inizio, alla fine si arrende dopo che Boax ha incantato sua figlia facendola diventare remissiva ed ubbidiente. Boax quindi la porta nel suo castello lontano prima del matrimonio. L\u00ec rivela che lui non la ama e che l'unica ragione per cui l'ha portata l\u00e0 \u00e8 di imprigionarla in una cella, poich\u00e9 ha familiarit\u00e0 con una profezia secondo cui una principessa di nome Arete avr\u00e0 il potere di portargli via la sua vita eterna.\nMentre Arete si ambienta nel suo nuovo mondo solitario, lentamente diventa amica di un abitante del villaggio di nome Ample, che le spiega che Boax ha stretto un patto con gli abitanti di una vicina citt\u00e0 per provvedere a fornire loro acqua per i campi finch\u00e9 gli daranno da mangiare. Nonostante questo accordo, Ample rivela che hanno iniziato a trovarla da soli e che presto saranno liberi dalla dipendenza dalla magia di Boax. Incoraggiata da Ample, Arete alla fine perde l'incantesimo e ritrova il suoi vecchio spirito ribelle. Subito dopo chiede a Boax, fingendo ancora d'essere sotto incantesimo, di uscire dal castello per poter fare una ricerca magica. Ritornando in segreto al maniero, Arete scopre invece la fonte della magica abilit\u00e0 di Boax di creare acqua per la citt\u00e0. Nel tentativo di recuperare la fonte di tale abilit\u00e0, Arete viene scoperta da Boax che in un impeto di sconforto distrugge il suo castello e rilascia acqua nella terra. Viene rivelato che non \u00e8 davvero un grande mago e pu\u00f2 usare solo un potere limitato. Mentre corre per sfuggire all'acqua, la sua gemma che gli d\u00e0 la vita eterna viene distrutta.\nArete \u00e8 finalmente libera di partire e di farsi una vita vera. Il film si conclude con Boax che guarda le sue stesse mani pensando alle parole della principessa.\nProduzione.\n\"Arete-hime\" \u00e8 stato distribuito nelle sale nel 2001 dallo Studio 4\u00a0\u00b0C. \u00c8 stato premiato con il \"New Century Tokyo International Anime Fair 21\" per l'eccellenza nella categoria \"Uscita cinematografica\". Basato su un romanzo di Diana Coles intitolato \"The Clever Princess\", ribattezzato in Giappone, presenta uno sviluppo della trama sostanzialmente diverso rispetto all'originale, soprattutto perch\u00e9 il regista Sunao Katabuchi, quando \u00e8 entrato a far parte del progetto, si \u00e8 sentito a disagio nel raccontare una storia femminista da un punto di vista maschile e quindi focalizzato su temi pi\u00f9 generali come l'individualismo, il rispetto e la diversit\u00e0.\nL'opera \u00e8 stata spesso accostata a quelle prodotte dallo Studio Ghibli e criticata per il suo ritmo lento."}
{"id": "8006036", "revid": "124115178", "url": "https://it.wikipedia.org/wiki?curid=8006036", "title": "Zaccaria Tevo", "text": "Biografia.\nIl 14 marzo 1665 entr\u00f2 nella comunit\u00e0 dei frati minori conventuali nel convento di S. Francesco a Treviso, ricevendo gli ordini minori nel 1667.&lt;br&gt;\nEbbe la sua formazione culturale e musicale all'interno dell'ordine francescano. Lui stesso afferma di aver appreso i primi rudimenti di composizione da un trattato del padre Francesco Maria Angeli, custode del Sacro Convento di Assisi\nStudi\u00f2 filosofia e teologia nei conventi dell'ordine di varie citt\u00e0: Padova, Macerata, Fermo, dove ottenne il baccellierato l'8 dicembre 1670, Treviso, di nuovo Padova, dove studi\u00f2 anche il fagotto, e Venezia.&lt;br&gt;\nNel febbraio 1678, fu accettato come padre nel convento di S. Francesco di Treviso, dove svolse diverse mansioni in ambito musicale: maestro del coro, organista e, all'occorrenza, maestro di cappella, fino al luglio 1705.&lt;br&gt;\nLasci\u00f2 Treviso dopo il luglio 1705. Il suo nome appare ancora nei documenti del convento nel 1706, per scomparire dopo il 1 maggio 1709.\nOpere.\nLa sua fama \u00e8 legata al trattato \"Il musico testore\", terminato di scrivere nel 1700, ma stampato nel 1706 a Venezia, presso Antonio Bortoli. L'opera, dedicata al nobile veneto Andrea Stazio, podest\u00e0 di Treviso fino al 1691, si presenta nella forma di un ponderoso compendio teorico e pratico di straordinaria erudizione, ricco di citazioni che vanno dagli autori dell'antichit\u00e0 greca e romana a quelli del Medioevo, e dei secc. XVI e XVII.&lt;br&gt;\nPubblic\u00f2 anche due raccolte di musica sacra:"}
{"id": "8006041", "revid": "1841892", "url": "https://it.wikipedia.org/wiki?curid=8006041", "title": "Classificatore ad aria", "text": "Un classificatore ad aria \u00e8 un macchinario che smista materiali sulla base di una combinazione di peso, forma e densit\u00e0.\nFunziona per ingetto di un flusso del materiale da separare all'interno di una camera contenente una colonna di aria verticale. All'interno della camera di smistamento, l'aria applica sul materiale una forza diretta verso l'alto che contrasta la forza di gravit\u00e0 e solleva il materiale da smistare verso l'alto. Grazie alla dipendenza della forza richiesta per sollevare un dato materiale dal suo peso e dalla sua forma, gli oggetti vengono separati verticalmente lungo la colonna d'aria.\nI classificatori ad aria sono comunemente impiegati in processi di elutriazione industriali, che richiedono la separazione veloce ed efficace di grandi quantit\u00e0 di materiali. I classificatori ad aria sono impiegabili per il cemento, per il controllo della qualit\u00e0 dell'aria, per la trasformazione dei prodotti alimentari, i pigmenti, i prodotti farmaceutici, cosmetici e nelle industrie chimiche. Uno di questi esempi \u00e8 rappresentato dallo smistamento all'interno di centrali per il riciclaggio, dove i diversi tipi di metallo, carta e plastica richiedono un accurato smistamento prima dei essere ulteriormente trattati."}
{"id": "8006044", "revid": "33751", "url": "https://it.wikipedia.org/wiki?curid=8006044", "title": "Coppa di Turchia 2018-2019", "text": ""}
{"id": "8006046", "revid": "137928", "url": "https://it.wikipedia.org/wiki?curid=8006046", "title": "Cena a casa di Levi", "text": ""}
{"id": "8006047", "revid": "663330", "url": "https://it.wikipedia.org/wiki?curid=8006047", "title": "Episodi di The Chi", "text": ""}
{"id": "8006048", "revid": "1714743", "url": "https://it.wikipedia.org/wiki?curid=8006048", "title": "Vittorio Amedeo di Savoia (1723 - 1725)", "text": "Era nato sotto il regno di suo nonno Vittorio Amedeo II di Savoia, re di Sardegna.\nBiografia.\nNascita.\nIl principe Vittorio Amedeo era nato al Palazzo Reale di Torino, figlio di Carlo Emanuele III di Savoia e della sua prima moglie Maria Eleonora d'Assia-Rotenburg. Fu designato come Duca d'Aosta dalla nascita fino alla sua morte. Era il figlio maggiore e l'erede apparente del Regno di Sardegna dalla nascita, quando fu accolto con molte celebrazioni.\nMorte.\nMor\u00ec l'11 agosto 1725, all'et\u00e0 di 2 anni.\nIl primogenito di suo padre con la seconda moglie fu anch'egli chiamato Vittorio Amedeo in suo onore.\nTitoli e trattamento.\n7 marzo 1723 - 11 agosto 1725: \"Sua Altezza Reale, il Duca d'Aosta\""}
{"id": "8006070", "revid": "21583", "url": "https://it.wikipedia.org/wiki?curid=8006070", "title": "Classe Challenger (incrociatore)", "text": "La classe Challenger consistette in una coppia di incrociatori protetti di seconda classe costruiti per la Royal Navy nel primo decennio del XX secolo. Una delle navi, l'HMS \"Encounter\", fu in seguito trasferita alla Royal Australian Navy.\nProgetto e descrizione.\nGli incrociatori classe \"Challenger\" furono essenzialmente repliche della precedente classe \"Highflyer\", anche se con un apparato propulsivo pi\u00f9 potente. Furono progettati per dislocare 5970 t. Le navi avevano una lunghezza tra le perpendicolari di 108,2 m, un baglio massimo di 17,1 m e un'immersione di progetto di 6,5 m. L'equipaggio consisteva in 490 tra ufficiali e marinai.\nLe navi erano propulse da una coppia di motori a vapore a triplice espansione da 4 cilindri, ognuno collegato ad un'elica. Il funzionamento avveniva grazie al vapore prodotto da 18 caldaie a tubi d'acqua tipo Babcock &amp; Wilcox (sulla \"Challenger\") o tipo D\u00fcrr (sulla \"Encounter\"). Queste caldaie erano pi\u00f9 pesanti ed ingombranti ma anche pi\u00f9 efficienti delle caldaie tipo Belleville usate sulla classe \"Highflyer\". Sir William White, Director of Naval Construction, fu incerto se, per raggiungere la velocit\u00e0 di 21 nodi, la potenza in pi\u00f9 sarebbe bastata a coprire il peso aggiuntivo imbarcato; diede quindi alle navi una velocit\u00e0 di progetto di 20,75 nodi. Le caldaie erano state progettate per consentire ai motori di erogare 9300 kW di potenza. Le navi superarono facilmente la loro velocit\u00e0 e potenza di progetto durante le prove in mare. Potevano trasportare un massimo di 1170 t di carbone.\nL'armamento principale delle \"Challenger\" consisteva in 11 cannoni a tiro rapido da 152/40 Mk I. Un cannone era montato sul castello di prua e due sul castello di poppa. I rimanenti otto erano posti a met\u00e0 nave, sulle fiancate. I loro proiettili da 45\u00a0kg avevano una gittata massima di circa 9000 m. Per la difesa contro le torpediniere le navi erano dotate di otto cannoni a fuoco rapido da 12 lb 12 cwt. Un cannone addizionale da 12 lb 8 cwt poteva essere smontato per l'utilizzo a terra. Le navi trasportavano anche tre cannoni Hotchkiss da 47 mm e due tubi lanciasiluri sommersi da 450 mm.\nIl ponte corazzato delle navi variava in spessore tra i 38 e i 76 mm. I cofani motore erano protetti con corazzatura da 127 mm. Le armi principali erano dotate di scudi da 76 mm e la torre di comando aveva una corazzatura spessa 152 mm."}
{"id": "8006073", "revid": "1714743", "url": "https://it.wikipedia.org/wiki?curid=8006073", "title": "Emanuele Filiberto di Savoia (1731 - 1735)", "text": "Biografia.\nNascita.\nIl principe Emanuele Filiberto nacque al Palazzo Reale di Torino. Era il secondo figlio di Carlo Emanuele III di Savoia e della sua seconda moglie, Polissena d'Assia-Rheinfels-Rotenburg, e fu designato Duca d'Aosta dalla nascita fino alla sua morte.\nTra i suoi cugini materni vi erano Vittorio Amedeo di Savoia, principe di Carignano e sua sorella minore, la futura principessa di Lamballe, entrambi nati alla corte dei Savoia. I suoi cugini paterni includevano Ferdinando VI di Spagna, che era re di Spagna al tempo della sua nascita.\nMorte.\nIl principe Emanuele mor\u00ec il 23 aprile 1735, all'et\u00e0 di 3 anni.\nTitoli e trattamento.\n17 maggio 1731 - 23 aprile 1735: \"Sua Altezza Reale, il Duca d'Aosta\""}
{"id": "8006076", "revid": "107135680", "url": "https://it.wikipedia.org/wiki?curid=8006076", "title": "Fuga nelle tenebre", "text": "Fuga nelle tenebre (\"Flucht in die Finsternis\") \u00e8 un racconto lungo dello scrittore austriaco Arthur Schnitzler, redatto tra il 1912 e il 1917, pubblicato tra il 10 e il 30 maggio 1931 sulla rivista berlinese \"Vossischen Zeitung\" e poi dal 19 luglio al 19 agosto sul \"Neuen Wiener Tagblatt\", prima di apparire, in quello stesso anno, in volume presso l'editore S. Fischer.\nTrama.\nRobert, un funzionario ministeriale viennese, torna in citt\u00e0 dopo aver trascorso lontano da Vienna un periodo di congedo dal lavoro, accordatogli per motivi di salute in seguito a un esaurimento nervoso. A Vienna alloggia provvisoriamente in un albergo e ritrova l'amato fratello Otto, al quale si \u00e8 sempre sentito molto legato. In passato, rimasto profondamente turbato dal progressivo precipitare di un amico nella follia, proprio a Otto, medico, aveva fatto firmare un foglio in cui Robert chiedeva gli fosse data la morte, qualora fosse impazzito.\nA Vienna ritrova le sue vecchie compagnie, ma il suo stato psichico continua a dare segni di squilibrio. Qualche tempo prima, Robert ha rotto con la fidanzata Alberta, lasciandola partire con un americano. Tuttavia, pur ricordando il civile colloquio di quell'ultima sera, non riesce a rammentare nulla delle ore successive, ed \u00e8 cos\u00ec colto dal sospetto di averla uccisa in preda alla pazzia, cancellando poi sapientemente le prove. Gli sembra allora possibile aver ucciso anche la giovane consorte Brigitte anni addietro, avvelenandola, nonostante fosse stata dichiarata deceduta per cause naturali.\nRobert riprende a lavorare e si fidanza con Paula Rolf, che ha conosciuto nel periodo di convalescenza trascorso sul lago dei Quattro Cantoni. Riceve anche una lettera da Alberta, in cui la donna gli racconta gli sviluppi della sua vita, che l'hanno poi portata a lasciare l'americano e a sposare un altro uomo. La missiva smentisce i tormentosi dubbi di Robert, che si sente sollevato. \nBen presto, per\u00f2, viene colto da un nuovo sospetto. La cognata Marianne gli rivela che il marito, Otto, negli ultimi tempi \u00e8 piuttosto stanco. Questo elemento, unito ad altri dettagli del tutto neutri, instilla in Robert la convinzione che il fratello stia impazzendo, e che, a causa della sua mente non pi\u00f9 lucida, ravvisi in lui i tratti della follia, portando a compimento la promessa fatta. Robert si fa portare il foglio, che brucia davanti agli occhi di Otto, ma neanche questo lo tranquillizza: Otto potrebbe averne conservata una copia. Per salvarsi, gli resta allora solo la fuga.\nSi reca cos\u00ec dalla fidanzata, a cui comunica che la sera prima l'americano ha passeggiato minacciosamente sotto le sue finestre e vuole attentare alla sua vita: per questo devono scappare. La attender\u00e0 alla stazione per prendere il treno delle sei. Sentendosi sempre pi\u00f9 minacciato, tuttavia, Robert non la aspetta e prende il treno delle tre, immaginando che Paula lo raggiunga pi\u00f9 tardi, ma ci\u00f2 non avviene. A notte fonda, nella stanza d'albergo che ha preso, arriva invece Otto, inquieto e desideroso di capire cosa abbia indotto Robert a lasciare precipitosamente la citt\u00e0. Comprendendo, dalla reazione del fratello, quale assurdo pensiero gli baleni in mente, lo guarda con compassione e fa per abbracciarlo, ma Robert, terrorizzato, lo uccide con una pistola, per poi fuggire nella boscaglia, tra le piante e gli sterpi. Verr\u00e0 ritrovato morto, con il volto insanguinato, essendosi tolto la vita con la stessa arma usata per assassinare suo fratello.\nRicezione critica.\nIl 1\u00ba dicembre 1917, poco dopo aver ultimato la stesura del racconto, l'autore se ne dichiar\u00f2 insoddisfatto in una pagina del suo \"Diario\", affermando di voler rinunciare alla pubblicazione. Il 29 luglio 1924 si mostr\u00f2 invece pi\u00f9 indulgente: \u00abPomeriggio. Ho riletto la mia novella \"Delirio\". [\u2026] La novella non \u00e8 artisticamente priva di pregio\u00bb.\nSprengel, Scheffel e Le Rider riscontrano nel racconto elementi autobiografici. In particolare, Schnitzler avrebbe alluso ai suoi tesi rapporti con il fratello Julius, anch'egli medico.\nFarese si chiede come mai l'autore abbia esitato sino alla fine per dare il racconto alle stampe, e trova nei difficili anni della \"finis Austriae\" una possibile ragione, peraltro in qualche modo ravvisabile nel libro. Due giorni prima della morte, Schnitzler ebbe modo di leggere una prima recensione del suo libro, che gli forn\u00ec motivo di soddisfazione.\nMarie Kolkenbrock analizza a fondo il racconto, enucleando alcuni tratti secondo lei determinanti per comprenderlo meglio: Robert si situa al confine tra norma e \"altro\", tra la normalit\u00e0, rappresentata dalle convenzioni della societ\u00e0 borghese, e ci\u00f2 che invece si situa al di fuori di esse, in un territorio indefinito e ignoto. Importante, secondo la studiosa, \u00e8 la dimensione del Doppelg\u00e4nger (doppio), cara a Schnitzler e ultima propaggine romantica (anche in Hoffmann \u00e8 spesso presente), che porta Robert a identificarsi con il fratello, fino a perdere coscienza della propria identit\u00e0."}
{"id": "8006083", "revid": "426017", "url": "https://it.wikipedia.org/wiki?curid=8006083", "title": "Carlo Francesco di Savoia", "text": "Biografia.\nNascita.\nIl principe Carlo nacque alla Reggia di Venaria, presso Torino. Era il primo figlio di suo padre Carlo Emanuele III di Savoia e di Elisabetta Teresa di Lorena, sua terza moglie. Sua madre mor\u00ec dando alla luce suo fratello, il principe Benedetto, dal nome del papa Benedetto XIV, che era stato eletto papa l'anno prima della sua nascita.\nAl momento della nascita, era il terzo nell'ordine di successione al trono sardo, dopo suo padre e il fratellastro maggiore, Vittorio Amedeo, duca di Savoia. I suoi cugini paterni includevano Luigi XV di Francia, il futuro Ferdinando VI di Spagna e il Principe di Carignano. Tra i suoi cugini materni vi erano la futura regina di Napoli e Maria Antonietta, futura regina di Francia.\nMorte.\nMor\u00ec all'et\u00e0 di 7 anni e fu sepolto nella Basilica di Superga, a Torino.\nTitoli.\n1 dicembre 1738 - 25 marzo 1745: Sua Altezza Reale, il Duca d'Aosta"}
{"id": "8006096", "revid": "663330", "url": "https://it.wikipedia.org/wiki?curid=8006096", "title": "Episodi di The Chi (seconda stagione)", "text": "La seconda stagione della serie televisiva The Chi, composta da dieci episodi, \u00e8 stata trasmessa sul canale statunitense via cavo Showtime dal 7 aprile al 16 giugno 2019.\nNegli Stati Uniti, il primo episodio \u00e8 stato reso disponibile in anteprima il 4 aprile 2019 sul sito web di Showtime.\nIn Italia, la stagione \u00e8 andata in onda sul canale satellitare Fox dal 20 giugno al 18 luglio 2019."}
{"id": "8006097", "revid": "1186766", "url": "https://it.wikipedia.org/wiki?curid=8006097", "title": "Pernice dorsobarrato", "text": ""}
{"id": "8006099", "revid": "640277", "url": "https://it.wikipedia.org/wiki?curid=8006099", "title": "UH88", "text": "L'University of Hawaii 88 inch telescope (\"telescopio dell'Universit\u00e0 delle Hawaii da 88 pollici\") \u00e8 un telescopio riflettore con specchio principale del diametro di 2,2\u00a0m ad uso dell'omonima universit\u00e0.\nSviluppo.\nL'interesse per la costruzione del telescopio inizi\u00f2 nel 1964, per poi essere effettivamente costruito nel 1970, risultando il primo telescopio dell'Osservatorio di Mauna Kea. Il successo avuto dall'UH88 ha portato all'installazione di altri strumenti e di conseguenza all'attuale osservatorio. Una notevole scoperta del telescopio \u00e8 stato 15760 Albion, il primo oggetto individuato proveniente dalla Fascia di Kuiper, che non fosse Plutone."}
{"id": "8006105", "revid": "122246", "url": "https://it.wikipedia.org/wiki?curid=8006105", "title": "Abbazia di Santa Maria di Cadossa", "text": "L'Abbazia di Santa Maria di Cadossa \u00e8 un complesso monastico benedettino situato a Montesano sulla Marcellana di origine medievale. Venne definitivamente soppressa nel 1866. Fu il luogo dove San Cono da Teggiano trascorse la sua vita come monaco.\nStoria.\nSecondo alcune fonti l'abbazia nel 1086 divenne un possedimento della Badia di Cava de' Tirreni, ma recenti studi affermano che il monastero non fu donato all'abate cavense Pietro Pappacarbone. Nei primi anni essa era soggetta all'autorit\u00e0 della Badia di Venosa. Al territorio dell'abbazia appartenevano il Casale di Cadossa, i cui abitanti erano soggetti alla diretta autorit\u00e0 dell'abate e Casalnuovo (Casalbuono), dove l'abate esercitava il proprio potere sui vassalli locali. Nel 1272 il monastero sub\u00ec l'occupazione di Onorato Fornerio, signore locale, che ne rivendic\u00f2 i territori, e i monaci si affidarono a Carlo I d\u2019Angi\u00f2 che ripristin\u00f2 la propriet\u00e0. Fu attorno alla fine del XII secolo che l'abate Costa accolse nel monastero Cono da Diano, che si avviava al noviziato: secondo la tradizione San Cono si rifugi\u00f2 nel forno del monastero, per nascondersi dai propri genitori che volevano riportarlo a casa, ma nonostante il fuoco acceso, rimase illeso. Il 27 settembre 1261, alla morte, il corpo venne traslato dall'abbazia alla citt\u00e0 natale con un carro trainato da buoi.\nDal 1294 al 1306 l'abbazia pass\u00f2 sotto il controllo dell'Ordine dei cavalieri di Malta. Alla struttura venne annesso anche un ospedale che rimase distrutto in un terremoto del 1688. Attorno il 1436 il monastero venne convertito a commenda, restando sotto il controllo di abati commendatari, che non vi risiedevano. L'ultimo commendatario fu Giovanni di Gesualdo, nobile napoletano, che accolse la proposta di cessione del priore della Certosa di San Lorenzo, nella vicina Padula, che ne ottenne il controllo con la bolla papale di Leone X del 17 novembre 1514: il monastero fu definitivamente convertito in grancia, nel 1519. I certosini fecero rinnovare l'edificio, in grande degrado, facendo costruire una nuova chiesa nel 1578, e adibendo quella vecchia ad alloggio.\nL'abbazia fu soppressa per la prima volta durante la dominazione napoleonica, ma fu riaperta e ripristinata nel 1818. Fu definitivamente soppressa nel 1866, e acquistata dalla famiglia Gerbasio, che ne fece una tenuta."}
{"id": "8006107", "revid": "1566286", "url": "https://it.wikipedia.org/wiki?curid=8006107", "title": "Niamh Cusack", "text": "Biografia.\nNiamh Cusack \u00e8 entrata nel mondo dello spettacolo come flautista, dopo gli studi alla Royal Academy of Music e la collaborazione con la RT\u00c9 National Symphony Orchestra, prima di studiare recitazione alla Guildhall School of Music and Drama, dove non termin\u00f2 gli studi perch\u00e9 a un anno dal diploma fece il suo debutto sulle scene al Gate Theatre di Dublino. Successivamente cominci\u00f2 a recitare con la Royal Shakespeare Company (RSC), come Desdemona accanto all'Otello di Ben Kingsley e come la Giulietta del Romeo di Sean Bean. La fama arriv\u00f2 negli anni 90 con la serie televisiva \"Heartbeat\", in cui recit\u00f2 per 49 episodi dal 1992 al 1995. \nL'attrice tuttavia non abbandon\u00f2 mai l'attivit\u00e0 teatrale e continu\u00f2 a recitare in produzioni di alto profile in importanti teatri britannici. Negli anni 90 \u00e8 stata diretta da un giovane Sam Mendes in \"The Plough and the Stars\", in scena al Young Vic con Judi Dench, oltre ad interpretare i ruoli principali di Rosalind e Porzia negli allestimenti della Royal Shakespeare Company di \"Come vi piace\" ed \"Il mercante di Venezia\". Nel 2012 ha recitato nella prima produzione dell'adattamento teatrale de \"Lo strano caso del cane ucciso a mezzanotte\" in scena al National Theatre di Londra, mentre l'anno successivo ha interpretato Paulina nella produzione del Globe Theatre de \"Il racconto d'inverno\". Nel 2017 ha interpretato Len\u00f9 nella riduzione teatrale della saga di Elena Ferrante \"L'amica geniale\", mentre nel 2018 \u00e8 tornata a recitare con la RSC nel ruolo di Lady Macbeth.\nVita privata.\nFiglia di Cyril Cusack e sorella di Sorcha e Sin\u00e9ad Cusack, Niamh Cusack \u00e8 sposata con Finbar Lynch, da cui ha avuto il figlio Calam. Suo cognato \u00e8 l'attore Jeremy Irons ed \u00e8 la zia di Max Irons."}
{"id": "8006117", "revid": "124123", "url": "https://it.wikipedia.org/wiki?curid=8006117", "title": "Peter Dam", "text": "Carriera.\nCon i ha disputato i Campionati europei del 1989."}
{"id": "8006122", "revid": "31886", "url": "https://it.wikipedia.org/wiki?curid=8006122", "title": "Gary Burrell", "text": ""}
{"id": "8006128", "revid": "465169", "url": "https://it.wikipedia.org/wiki?curid=8006128", "title": "Lover (album Taylor Swift)", "text": "Lover \u00e8 il settimo album in studio della cantautrice statunitense Taylor Swift, pubblicato il 23 agosto 2019 dalla Republic Records.\nAntefatti.\nSwift ha pubblicato il singolo apripista dell'album, \"Me!\", in collaborazione con Brendon Urie dei Panic! at the Disco il 26 aprile 2019, insieme al suo video musicale. La cantante aveva avvertito i suoi fan di guardare attentamente il video per trovare indizi sul titolo dell'album. Molti avevano cos\u00ec scoperto che in un preciso istante del video era possibile intravedere un cartello con la scritta \"Lover\" situato in cima ad una costruzione. Il 13 giugno, Swift ha confermato questa voce durante una livestream su Instagram. In quest'ultima ha anche rivelato il pre-ordine dell'album e che il secondo singolo estratto dall'album, \"You Need to Calm Down\" sarebbe uscito il 14 giugno, seguito dal suo video musicale tre giorni dopo. Swift ha scelto la data di commercializzazione dell'album, il 23 agosto, perch\u00e9 la somma dei numeri della data (otto, due e tre) d\u00e0 come risultato il suo numero preferito, 13.\nCopertina e versioni.\nLa foto di copertina dell'album \u00e8 stata scattata dall'artista colombiana Valheria Rocha. Essa raffigura la cantante su uno sfondo particolarmente colorato, composto dai colori giallo chiaro, rosa e blu. Sulle labbra ha un rossetto di una tonalit\u00e0 magenta chiaro, attorno all'occhio destro ha disegnato un cuore di glitter rosa e le punte dei suoi capelli sono tinte di blu. Il programma PicsArt, in collaborazione con Swift, ha reso disponibile un filtro speciale nel quale poter inserire foto di se stessi nella copertina di \"Lover\".\nIn concomitanza con la sua messa in commercio, sono stati resi disponibili nei negozi Target americani e sul sito ufficiale della cantante quattro versioni deluxe dell'album, tutte con del contenuto bonus diverso. Parte del contenuto include: vecchie pagine di diario di Swift, un libro con i testi delle canzoni, un CD della versione standard, un poster, una collezione di testi e foto, un giornale vuoto e due registrazioni.\nComposizione.\n\"Lover\" \u00e8 stato registrato in meno di tre mesi, e al 24 febbraio 2019 era completo. Tra i vari studi di registrazione occupati sono compresi anche gli Electric Lady Studios di New York. \"Only the Young\" doveva far parte dell'album ma \u00e8 stata in seguito pubblicata in promozione del documentario \"Miss Americana\".\nDurante la live stream della cantante del 13 giugno 2019, Swift ha definito l'album \u00abromantico\u00bb, pur spiegando che \u00abnon \u00e8 semplice tematicamente. L'idea di qualcosa romantico non deve essere per forza una canzone felice. Si pu\u00f2 trovare il romanticismo nella solitudine, nella tristezza o mentre si attraversano periodi difficili della vita... guarda tutte quelle cose attraverso uno sguardo romantico\u00bb. In un'intervista per \"Vogue\", la cantante ha dichiarato che l'album \u00e8 una \u00ablettera d'amore, in tutta la sua esasperante, passionale, eccitante, incantevole, orribile, tragica, meravigliosa gloria\u00bb. In una diretta del 22 agosto 2019, ha rivelato che il disco inizialmente si intitolava \"Daylight\", prima di scrivere la traccia \"Lover\" che le ha fatto cambiare idea. In un'intervista con Zane Lowe per Beats 1 ha spiegato che nell'album ha scritto per la prima volta di amore \u00abin modo reale\u00bb, a differenza di canzoni come Love Story.\nDescrizione.\nCon diciotto tracce, il disco \u00e8 il pi\u00f9 lungo dell'intera discografia di Swift. \"Lover\" prende le distanze dal sound pi\u00f9 oscuro e influenzato dall'hip hop di \"Reputation\", e ritorna al synth pop influenzato dagli anni ottanta di \"1989\". \"Lover\" rivisita anche la musica country dei precedenti album di Swift, e si espande ad un gruppo di generi tra cui pop rock, pop punk, ed R&amp;B. Molte pubblicazioni hanno anche notato che Swift ha affrontato questioni politiche e sociali nell'album, dopo aver ricevuto critiche per il suo mantenimento di un'immagine pubblica apolitica.\nLa traccia d'apertura \"I Forgot That You Existed\" \u00e8 un allegro addio agli eventi che hanno ispirato \"Reputation\", e comprende un arrangiamento minimalista basato su un pianoforte e schiocchi di dita. \"Cruel Summer\" \u00e8 una canzone synth-pop scritta con St. Vincent, e secondo la cantante riguarda una storia d'amore estiva. \"Lover\", la traccia che d\u00e0 il nome all'album nonch\u00e9 terzo singolo, \u00e8 un lento valzer country che \u00e8 stato paragonato a \"Fade into You\" dei Mazzy Star. In \"The Man\", su una base synth-pop uptempo, la cantante immagina il modo in cui i media l'avrebbero trattata se fosse stata un uomo. Il singolo promozionale \"The Archer\" \u00e8 una canzone dream pop in cui Swift esamina i suoi difetti. In \"I Think He Knows\", una traccia influenzata dal funk, Swift osserva lo sbocciare di una relazione, facendo riferimento anche al Music Row di Nashville.\nIl testo di \"Miss Americana &amp; the Heartbreak Prince\" ricorda il precedente singolo di Swift \"You Belong with Me\" ed \u00e8 stata confrontata ai lavori di Bruce Springsteen e Lana Del Rey. La frizzante \"Paper Rings\" contiene elementi pop punk e parla dell'impegnarsi in una relazione. \"Cornelia Street\" prende il nome da una strada del Greenwich Village in cui Swift affitt\u00f2 un appartamento; nella ballata, accompagnata dal pianoforte, la cantante esprime il timore che la sua relazione attuale non durer\u00e0 a lungo. \"Death by a Thousand Cuts\" \u00e8 stata ispirata dal film targato Netflix \"Someone Great\", che a sua volta \u00e8 stato ispirato dall'album di Swift \"1989\". \"London Boy\" presenta: un'introduzione parlata da parte di Idris Elba e James Corden, che recitano con Swift nel film \"Cats\", riferimenti alla stilista Stella McCartney, con la quale Swift ha lanciato una linea di moda connessa all'album, e si presume che riguardi il partner di Swift, l'attore londinese Joe Alwyn. Alcuni critici l'hanno paragonata a \"Galway Girl\" di Ed Sheeran. Nella ballata country \"Soon You'll Get Better\" la cantante, insieme alle Dixie Chicks, affronta la battaglia di sua mamma, Andrea, contro il cancro.\n\"False God\" \u00e8 una sensuale canzone d'amore influenzata dall'R&amp;B, in cui un sassofono si intreccia con versi che invocano l'immaginario religioso. Il secondo singolo \"You Need to Calm Down\" \u00e8 un inno LGBT-friendly che prende in giro sia i troll che gli omofobi. Nella ballata \"Afterglow\" Swift si scusa con un vecchio partner per il fallimento di una relazione. Nel primo singolo \"Me!\", in collaborazione con Brendon Urie, la cantante tratta temi di autoaffermazione ed individualismo. Inoltre, nella versione contenuta nell'album, non \u00e8 presente la frase \"hey kids, spelling is fun!\", recitata prima del bridge, a causa delle critiche ricevute. La ballata \"It's Nice to Have a Friend\" parla della progressione di una storia d'amore dall'infanzia all'et\u00e0 adulta. La ballata di chiusura \"Daylight\" \u00e8 un richiamo alla canzone di Swift \"Red\" dal suo omonimo album; alcune pubblicazioni lo hanno interpretato come segno della crescita personale di Swift e della sua comprensione pi\u00f9 matura dell'amore.\nPromozione.\nIl primo singolo estratto dall'album \u00e8 stato \"Me!\", brano inciso in collaborazione con Brendon Urie dei Panic! at the Disco e pubblicato il 26 aprile 2019 insieme al relativo videoclip. La canzone ha ottenuto molti record, tra cui il pi\u00f9 grande salto in una settimana nella Billboard Hot 100. Ha raggiunto la seconda posizione negli Stati Uniti d'America e in Canada, e la terza nel Regno Unito. Il successivo singolo \u00e8 stato \"You Need to Calm Down\", uscito il 14 giugno insieme a un lyric video; il videoclip ufficiale \u00e8 invece uscito tre giorni pi\u00f9 tardi e ha visto la presenza diverse celebrit\u00e0, per la maggior parte provenienti dalla comunit\u00e0 LGBTQ+, tra cui Ellen DeGeneres e RuPaul.\nIl 22 luglio 2019 la cantante ha pubblicato come primo e unico singolo promozionale \"The Archer\", seguito il 16 agosto dal terzo singolo \"Lover\", annunciato cinque giorni prima dalla cantante durante la premiazione per l'Icon Award ai Teen Choice Awards. Il relativo videoclip \u00e8 stato invece presentato dall'artista attraverso suo canale YouTube il 22 dello stesso mese.\nPoche settimane prima della pubblicazione di \"Lover\", la cantante ha invitato un gruppo di fan per far ascoltar loro privatamente l'album in anteprima, durante una serie di eventi chiamati \"Secret Sessions\". La prima sessione si \u00e8 tenuta il 2 agosto 2019 a Londra, seguita il 4 a Nashville. L'ultima ha invece avuto luogo il 6 agosto 2019 a Los Angeles. Il 19 agosto \u00e8 stato diffuso un trailer animato dell'album per Amazon.com, in cui \u00e8 presente un riferimento al brano \"Cruel Summer\" attraverso l'easter egg di una farfalla bianca e nera. Il titolo del brano era gi\u00e0 stato mostrato in un tatuaggio realizzato da Adam Lambert sul braccio di Ellen DeGeneres nel video di \"You Need to Calm Down\".\nIl 22 agosto 2019 l'artista si \u00e8 esibita in un concerto a Central Park, New York, trasmesso su Good Morning America, cantando \"You Need to Calm Down\" e \"Me!\", oltre a \"Shake It Off\", tratto da \"1989\".\nIl 9 settembre 2019 Taylor Swift si \u00e8 esibita all'Olympia di Parigi con le canzoni dell'album in un evento denominato \"City of Lover\".\nIl 19 settembre 2019 \u00e8 stato annunciato il tour di supporto all'album, denominato \"Lover Fest\", che sarebbe dovuto iniziare a Werchter il 20 giugno 2020; tuttavia, a causa dell'emergenza sanitaria COVID-19, \u00e8 stato rimandato nel 2021, a date da destinarsi.\nAccoglienza.\nRob Sheffield del \"Rolling Stone\" ha definito l'album \u00abschiacciante\u00bb e un \u00abpunto alto\u00bb nella carriera della cantante. Sempre per la stessa pubblicazione, Nick Catucci ha scritto che \"Lover\" \u00e8 \u00abpi\u00f9 evolutivo piuttosto che rivoluzionario\u00bb, lodandone la libert\u00e0 artistica di Swift. Jon Caramanica del \"New York Times\" ha descritto l'album come \u00abforte e rassicurante\u00bb, \u00abuna ricalibrazione e una riaffermazione dei vecchi punti di forza\u00bb rispetto al precedente album \"Reputation\". Jason Lipshutz di \"Billboard\" ha parlato dell'album come \u00abstravagante, commovente, imperfetto, esilarante\u00bb, notando che \u00abmerita sia un'attenta analisi che essere cantato a squarciagola allo stadio\u00bb.\nNick Levine del \"NME\" ha considerato \"Lover\" \u00abpi\u00f9 imperfetto\u00bb rispetto al quinto album \"1989\", ma ha affermato anche che non fallisce grazie alle melodie \u00abfrequentemente abbaglianti\u00bb di Swift e i commoventi testi. Ha concluso spiegando che l'album \u00e8 un \u00abgradito promemoria delle sue abilit\u00e0 come cantautrice e delle sue capacit\u00e0 di creare musica pop invitante\u00bb. Alexandra Pollard di \"The Independent\" ha assegnato all'album quattro stelle su cinque, pur criticandone l'eccessiva durata. Mikael Wood del \"Los Angeles Times\" ha elogiato la maturit\u00e0 e la saggezza emotiva di \"Lover\", definendolo \u00abmolto impressionante\u00bb.\nIn una recensione meno positiva, Alexis Petridis di \"The Guardian\" ha criticando anch'egli la lunghezza dell'album e lo ha definito un tentativo da parte della cantante di \u00abriconquistare la propria influenza commerciale\u00bb. Nonostante ci\u00f2, ha riconosciuto le abilit\u00e0 da cantautrice di Swift, ritenendole migliori \u00abdi qualsiasi suo competitore\u00bb ed elogiando inoltre le tracce \"False God\" ed \"It's Nice to Have a Friend\". Scrivendo per \"The Observer\", Kitty Empire ha sintetizzato l'album come \u00abun insieme di umorismo, pastelli, farfalle e il desiderio di non essere giudicati dalle persone negative\u00bb, ma ha anche definito \"Lover\" come un possibile passo indietro per la cantante, assegnandogli infine tre stelle su cinque.\nRiconoscimenti.\nI singoli hanno ricevuto diverse nomination in occasione degli MTV Video Music Awards 2019: \"You Need to Calm Down\" \u00e8 stata candidata in sette categorie, come video dell'anno, canzone dell'anno, miglior video pop, miglior video con un messaggio sociale, miglior regia, migliore direzione artistica e miglior montaggio, vincendo due premi, mentre \"Me!\" \u00e8 stata candidata in tre categorie, come miglior collaborazione, migliori effetti speciali e miglior fotografia, vincendo nella seconda categoria. L'album ha ricevuto tre candidature ai Grammy Awards 2020: in s\u00e9 l'album \u00e8 stato candidato come miglior album pop vocale, \"You Need to Calm Down\" \u00e8 stata candidata nella categoria miglior interpretazione pop solista, mentre \"Lover\" ha ricevuto la candidatura come canzone dell'anno, rendendo la Swift la seconda donna nella storia del premio a ricevere quattro candidature in questa categoria.\nSuccesso commerciale.\nPrima della sua pubblicazione, \"Lover\" era diventato l'album pi\u00f9 pre-salvato nel suo primo giorno di disponibilit\u00e0 alle prevendite su Apple Music per quanto riguarda gli artisti pop e quelli femminili, per un totale di oltre pre-aggiunte in tutto il mondo sulla piattaforma. Il 20 agosto \"Variety\" ha riportato che le pre-vendite complessive sfioravano il milione. Tre giorni dopo, Target ha confermato che \"Lover\" era diventato il loro album pi\u00f9 preordinato di sempre, battendo il record detenuto dalla stessa Swift con il suo precedente album, \"Reputation\". Il 30 agosto, una settimana dopo la sua commercializzazione, \"Lover\" ha superato le 3 milioni di unit\u00e0 vendute globalmente.\nStati Uniti e Canada.\nNegli Stati Uniti l'album ha venduto copie nel giorno dalla sua uscita, conquistando, in soltanto ventiquattro ore, il record delle maggiori copie vendute nell'arco di una settimana nel 2019 in territorio statunitense. In cinque giorni ha venduto copie. Ha infine debuttato al primo posto nella Billboard 200 con unit\u00e0 vendute, di cui copie pure, diventando il sesto album numero uno della cantante e il pi\u00f9 grande debutto nella classifica dal suo stesso \"Reputation\" a fine 2017. Grazie a \"Lover\", Taylor Swift \u00e8 diventata l'artista femminile con pi\u00f9 album al numero uno nel decennio, in un \"ex-aequo\" con Lady Gaga, e la seconda, dopo Eminem, a totalizzare sei dischi che hanno venduto almeno mezzo milione di copie in una singola settimana. Con 226 milioni di riproduzioni in streaming accumulate, l'album ha anche segnato il secondo pi\u00f9 grande debutto in streaming per un'artista femminile e dell'anno, in entrambi casi dietro \"Thank U, Next\" di Ariana Grande. Ha inoltre totalizzato il 27% delle vendite digitali statunitensi degli album in quella settimana e ha venduto pi\u00f9 degli altri 199 album presenti in classifica combinati; la cantante aveva gi\u00e0 conseguito questo risultato con \"Reputation\" nel 2017. Nella stessa settimana, nella \"Billboard\" Hot 100 tutte le tracce di \"Lover\" hanno debuttato, facendo ottenere alla cantante il record di pi\u00f9 canzoni presenti simultaneamente in questa classifica. Il record era precedentemente detenuto da Billie Eilish, grazie ai brani del suo album di debutto. La traccia dell'album ad aver avuto un ingresso in classifica pi\u00f9 alto \u00e8 stata \"The Man\" al 23\u00ba posto. Inoltre, la traccia \"Soon You'll Get Better\" \u00e8 entrata al 10\u00ba posto nella Hot Country Songs, segnando il primo ingresso di Taylor Swift nella classifica dal 2013. Nella seconda settimana, \"Lover\" \u00e8 sceso alla seconda posizione con altre unit\u00e0 vendute, segnando un calo del 79% rispetto ai primi sette giorni. Nella terza settimana il disco \u00e8 rimasto alla medesima posizione vendendo altre unit\u00e0, registrando un calo di vendite del 42% ma diventando il secondo album dell'anno, dopo \"Thank U, Next\" di Ariana Grande, a vendere almeno unit\u00e0 per tre settimane in territorio statunitense. Quattro settimane dopo la sua pubblicazione, \"Lover\" \u00e8 stato certificato disco di platino dalla Recording Industry Association of America per aver superato il milione di copie vendute. Nella settimana terminata il 30 novembre il vinile di Target di \"Lover\" ha venduto copie, segnando la maggiore settimana per un vinile di un'artista femminile dal 2015, quando \"25\" di Adele ne distribu\u00ec . A quasi quattro mesi dalla sua pubblicazione, \u00e8 diventato il primo album del 2019 a raggiungere il milione di copie pure vendute in territorio statunitense.\nIn Canada l'album ha fatto il suo ingresso direttamente alla prima posizione della classifica degli album con unit\u00e0 vendute, diventando il sesto album consecutivo della cantante a riuscirci e segnando il secondo miglior debutto dell'anno, dietro a \"DNA\" dei Backstreet Boys. \"Lover\" ha registrato il secondo pi\u00f9 alto debutto digitale del 2019 e il quarto per quanto riguarda sia le vendite fisiche che lo streaming. \u00c8 inoltre stato responsabile del 16% delle vendite digitali canadesi degli album in quella settimana. Nella pubblicazione seguente \u00e8 scesa di un gradino al secondo posto, pur mantenendo il primato tra le riproduzioni in streaming.\nEuropa.\nNel Regno Unito \"Lover\" ha debuttato alla prima posizione con unit\u00e0 vendute, di cui vendite pure. \u00c8 diventato il quarto album consecutivo di Taylor Swift ad esordire in cima alla Official Albums Chart e l'ha aiutata a diventare la prima artista femminile e la settima in assoluto ad ottenere quattro album in vetta alla classifica durante questo decennio. Nella seconda settimana l'album \u00e8 sceso alla terza posizione con unit\u00e0 di vendita, ottenendo un disco d'argento dalla British Phonographic Industry per aver superato il traguardo delle copie.\nIn Irlanda la cantante ha ottenuto il suo quarto album consecutivo al numero uno grazie a \"Lover\", che ha anche goduto della settimana migliore in termini di dischi fisici e copie digitali per un'artista femminile nel 2019, e che l'ha resa la terza artista ad avere pi\u00f9 album in cima alla Irish Albums Chart negli anni dieci dopo gli One Direction e Nathan Carter. Ha trascorso due settimane consecutive in cima alla classifica.\nIn Francia \"Lover\" ha debuttato alla quinta posizione con unit\u00e0 vendute, di cui copie pure.\nAsia e Oceania.\nIn Australia \"Lover\" \u00e8 entrato direttamente in vetta della classifica degli album, diventando il suo quinto disco consecutivo a riuscirci e conquistando il debutto settimanale pi\u00f9 alto dell'anno in termini di vendite. Grazie al disco, Taylor Swift \u00e8 diventata inoltre la cantante ad aver avuto pi\u00f9 album in cima alla classifica australiana negli anni dieci. Inoltre, il debutto di \"Lover\" \u00e8 stato accompagnato dalle entrate delle sue tracce nella classifica dei singoli australiana nella medesima settimana: tutte le tracce sono riuscite a fare il proprio ingresso in quest'ultima, e la pi\u00f9 alta \u00e8 stata \"The Man\" alla 17\u00aa posizione. La settimana successiva \u00e8 sceso alla seconda posizione, ma ha ottenuto un disco d'oro dalla Australian Recording Industry Association per le oltre unit\u00e0 vendute.\nIn Cina \"Lover\" \u00e8 diventato il primo album internazionale a superare il milione di unit\u00e0 vendute nella sua prima settimana. In Giappone l'album ha debuttato alla terza posizione della classifica delle vendite fisiche e digitali Oricon con copie vendute nei primi tre giorni."}
{"id": "8006130", "revid": "125695612", "url": "https://it.wikipedia.org/wiki?curid=8006130", "title": "BBC World Service", "text": "BBC World Service, il pi\u00f9 grande broadcaster internazionale del mondo, trasmette notizie, dichiarazioni e dibattiti, radiofonici e televisivi in oltre 40 lingue in molte parti del mondo su piattaforme analogiche e digitali DRM, streaming in Internet, podcast, satellite, DAB, FM e AM. Nel novembre 2016 la BBC annunci\u00f2 l'inizio delle trasmissioni in nuove lingue, tra cui Amarico e Igbo, nella pi\u00f9 grande espansione dagli anni '40. Nel 2015 World Service ha raggiunto una media di 210 milioni di spettatori a settimana (via TV, radio e online). Il servizio in lingua inglese trasmette 24 ore al giorno.\nWorld Service \u00e8 finanziato dal canone televisivo del Regno Unito, una limitata quota pubblicitaria e i profitti di BBC Worldwide Ltd. Il servizio \u00e8 sostenuto anche dal governo britannico per 289 milioni di sterline (ripartiti su un periodo di cinque anni che termina nel 2020). Il World Service \u00e8 stato finanziato per decenni da aiuti concessi dal Foreign Office e dal Commonwealth del governo britannico fino al 1\u00ba aprile 2014.\nBBC World Service English mantiene otto diversi flussi regionali con diverse varianti di programma, che coprono rispettivamente l'Africa Orientale e Meridionale; Africa Occidentale e Centrale; Europa e Medio Oriente; Americhe e Caraibi; Asia orientale; Asia del sud; Australasia; Regno Unito. Ci sono anche due flussi separati solo online, uno dei quali \u00e8 specializzato notizie, noto come \"News Internet\".\nA seguito di una riorganizzazione nazionale del multiplex EuroDab nell'ottobre 2019, la stazione in lingua inglese \u00e8 disponibile in DAB+ Stereo HE-AAC v1 in tutta Italia.\nIl \"controller\" di BBC World Service English \u00e8 Mary Hockaday.\nStoria.\nIl BBC World Service inizi\u00f2 nel 1932 come BBC Empire Service, trasmettendo su onde corte e rivolto principalmente a utenti di lingua inglese in tutto l'Impero britannico. Nel suo primo Messaggio di Natale (1932), re Giorgio V descrisse il servizio come rivolto a \"men and women, so cut off by the snow, the desert, or the sea, that only voices out of the air can reach them\" (\"uomini e donne, cos\u00ec isolati nella neve, nel deserto, o per mare, che solo le voci dall'aria possono raggiungerli\"). Le aspettative iniziali per l'Empire Service erano basse. Il direttore generale, Sir John Reith (in seguito Lord Reith) dichiar\u00f2 nel programma di apertura:\"Non aspettatevi troppo nei primi giorni; per qualche tempo trasmetteremo programmi relativamente semplici, per dare la migliore possibilit\u00e0 di una ricezione comprensibile e fornire prove sul tipo di materiale pi\u00f9 adatto per il servizio in ciascuna zona. I programmi non saranno n\u00e9 molto interessanti n\u00e9 molto buoni.\" Questa dichiarazione \u00e8 stata letta cinque volte mentre la BBC lo trasmetteva in diretta in diverse parti del mondo.\nIl 3 gennaio 1938 fu lanciato il primo servizio in lingua straniera: in arabo. I programmi in tedesco iniziarono il 29 marzo 1938 e alla fine del 1942 la BBC aveva iniziato le trasmissioni in tutte le principali lingue europee. In seguito l'Empire Service fu ribattezzato BBC Overseas Service nel novembre 1939, integrato da un specifico BBC European Service nel 1941.\nI servizi trasmisero propaganda durante la Seconda Guerra Mondiale. Il servizio in lingua francese Radio Londra invi\u00f2 messaggi in codice alla Resistenza francese. George Orwell trasmise molti notiziari sul Eastern Service durante la seconda guerra mondiale.\nAlla fine degli anni '40 il numero delle lingue trasmesse era aumentato e la ricezione era migliorata, in seguito all'apertura di un rel\u00e8 nella Malesia moderna e del rel\u00e8 di Limassol a Cipro nel 1957. Il 1 maggio 1965 il servizio assunse il nome attuale di BBC World Service. Ampli\u00f2 la portata con l'apertura del rel\u00e8 nelle Isole di Ascensione nel 1966, offrendo al pubblico africano un segnale pi\u00f9 forte e una ricezione migliore, e pi\u00f9 tardi con il rel\u00e8 sull'isola di Masirah in Oman.\nNell'agosto del 1985 il servizio fu interrotto per la prima volta quando i dipendenti entrarono in sciopero in segno di protesta contro la decisione del governo britannico di vietare un documentario con l'intervista a Martin McGuinness dello Sinn F\u00e9in.\nSuccessivamente, a causa delle pressioni finanziarie si sono ridotti il numero e il tipo di servizi offerti dalla BBC. Le trasmissioni in tedesco terminarono nel marzo 1999, dopo che una ricerca mostr\u00f2 che la maggior parte degli ascoltatori tedeschi si sintonizzava al servizio in lingua inglese. Le trasmissioni in olandese, finlandese, francese, ebraico, italiano, giapponese e malese terminarono per ragioni analoghe.\nIl 25 ottobre 2005, la BBC annunci\u00f2 che le trasmissioni in bulgaro, croato, ceco, greco, ungherese, kazako, polacco, slovacco, sloveno e tailandese si sarebbero concluse entro il marzo 2006, per finanziare il lancio nel 2007 di servizi televisivi in arabo e persiano. Inoltre, le trasmissioni in rumeno cessarono il 1 \u00b0 agosto 2008.\nNel gennaio 2011 fu annunciata la chiusura dei servizi albanese, macedone, portoghese per l'Africa, la serba e l'inglese per i Caraibi. Questo rifletteva il nuovo riassetto finanziario affrontato dall'azienda con il termine del controllo da parte del Foreign Office e un maggiore affidamento ai profitti delle licenze. I servizi russo, ucraino, cinese mandarino, turco, vietnamita, azero e spagnolo per Cuba hanno quindi cessato le trasmissioni radiofoniche e i servizi hindi, indonesiano, kirghiso, nepalese, swahili, kinyarwanda e kirundi hanno cessato le trasmissioni a onde corte. Il governo britannico ha poi annunciato che tre paesi balcanici avevano un ampio accesso alle informazioni internazionali le trasmissioni nelle lingue locali erano diventate inutili. 650 posti di lavoro furono inclusi nel taglio del 16% del budget.\nAttivit\u00e0.\nBBC World Service trasmette dal Broadcasting House di Londra, che funge anche da quartier generale della societ\u00e0. Ha sede nella nuova sezione dell'edificio, che contiene studi radiofonici e televisivi disponibili ai vari servizi linguistici. L'edificio contiene anche una redazione integrata utilizzata dal World Service internazionale, dal canale televisivo internazionale BBC World News, dai notiziari televisivi e radiofonici di BBC News, da BBC News Channel e BBC Online.\nAl momento del lancio, il Service era ospitato in Broadcasting House assieme agli altri servizi radiofonici. Tuttavia, a causa dell'esplosione di una bomba paracadute nelle vicinanze, l'8 dicembre 1940, le attivit\u00e0 furono trasferite perch\u00e9 Broadcasting House era un facile obiettivo. L'Overseas Service fu spostato in Oxford Street, mentre European Service si trasferirono temporaneamente nelle strutture di trasmissione di emergenza dei Maida Vale Studios. Gli European Service si trasferirono definitivamente a Bush House verso la fine del 1940, completando il trasferimento nel 1941, con gli Overseas Services che si unirono a loro nel 1958. Bush House divenne quindi la sede di BBC World Service e l'edificio stesso acquis\u00ec una reputazione globale da parte del pubblico. Tuttavia, l'edificio fu lasciato nel 2012 a seguito della ristrutturazione della Broadcasting House e del termine del contratto di locazione in quell'anno; il primo servizio a trasferirsi fu il Burmese Service l'11 marzo 2012 e l'ultima trasmissione da Bush House fu un notiziario trasmesso alle 11.00 GMT il 12 luglio 2012.\nIl BBC World Service \u00e8 composta da una radiodiffusione globale in inglese, 24 ore su 24, e servizi distinti in 27 altre lingue. Le notizie e le informazioni sono disponibili in queste lingue sul sito web della BBC, anche attraverso feed RSS, versioni specifiche da utilizzare su dispositivi mobili oppure notifiche di storie via e-mail. Oltre al servizio in inglese, 18 dei servizi in lingua trasmettono servizi radio utilizzando le bande di onde corte, AM o FM. Questi sono disponibili per l'ascolto dal vivo o possono essere accessibili su Internet (di solito per sette giorni) e, nel caso di sette servizi linguistici, possono essere scaricati come podcast. Le notizie sono disponibili anche nell'app BBC News, disponibile sia su iTunes che su Google Play Store. Negli ultimi anni, contenuti video sono stati resi disponibili anche dal World Service: 16 servizi linguistici mostrano servizi video sul sito Web e i servizi in arabo e persiano hanno i propri canali televisivi. La TV \u00e8 anche usata per trasmettere il servizio radio, con gli operatori locali via cavo e via satellite che forniscono gratuitamente le trasmissioni in inglese (e occasionalmente in altre lingue locali). Il servizio in inglese \u00e8 disponibile anche su radio digitale nel Regno Unito e in Europa.\nNel passato, il BBC World Service utilizzava trasmissioni ad onde corte, grazie alla loro capacit\u00e0 di aggirare le barriere di censura, distanza e scarsit\u00e0 di spettro. La BBC mantenne una rete mondiale di stazioni di rel\u00e8 ad onde corte dagli anni '40, principalmente nelle ex colonie britanniche. Queste trasmissioni transfrontaliere sono state utilizzate anche in particolari circostanze per i messaggi di emergenza verso cittadini britannici all'estero, come il consiglio di evacuare la Giordania durante gli incidenti del Settembre Nero del 1970. Queste strutture sono state privatizzate nel 1997 col nome di Merlin Communications e successivamente acquisite e gestite come parte di una rete pi\u00f9 ampia di emittenti da parte di VT Communications (ora parte di Babcock International Group). \u00c8 frequente anche che i programmi della BBC vengano trasmessi da una stazione situata nel Regno Unito anche su trasmettitori di Voice of America o ORF. Tuttavia, dagli anni '80, la distribuzione satellitare ha permesso anche alle stazioni locali di trasmettere i programmi della BBC.\nIl World Service vuole essere \"la voce pi\u00f9 conosciuta e rispettata del mondo nelle trasmissioni internazionali, portando cos\u00ec benefici al Regno Unito, alla BBC e al pubblico di tutto il mondo\", pur mantenendo una \"visione britannica equilibrata\" degli sviluppi internazionali. Come il resto della BBC, il World Service \u00e8 una Crown Corporation del governo britannico. Per l'esercizio finanziario 2011-12, ha ricevuto 255,2 milioni di sterline. Oltre alle trasmissioni, il Servizio dedica anche risorse al BBC Learning English il programma di apprendimento della BBC."}
{"id": "8006151", "revid": "599013", "url": "https://it.wikipedia.org/wiki?curid=8006151", "title": "Jos Kuipers", "text": "Carriera.\nCon i ha disputato quattro edizioni dei Campionati europei (1983, 1985, 1987, 1989)."}
{"id": "8006155", "revid": "895542", "url": "https://it.wikipedia.org/wiki?curid=8006155", "title": "Fyzabad", "text": "Fyzabad \u00e8 una citt\u00e0 nel sud-ovest di Trinidad, 13 km (8,1 miglia) a sud di San Fernando, a ovest di Siparia e a nord-est di Point Fortin. Prende il nome dalla citt\u00e0 di Faizabad in India. Colloquialmente \u00e8 conosciuto da molti come \"Fyzo\" e famosa per essere il luogo di nascita di Bill Ocean.\nStoria.\nFyzabad fu fondata nel 1871 dal reverendo Kenneth J. Grant, un missionario presbiteriano, attivo a Trinidad sin dal 1869. \nIn seguito all'abolizione della schiavit\u00f9 nel 1838, numerosi lavoratori a contratto provenienti dall'India si trasferirono a Trinidad a partire dal 1845. Questi lavoratori, impiegati nella coltivazione e nella lavorazione della canna da zucchero, si impegnavano a rimanere nell'isola per un periodo di almeno tre anni, in seguito portato a cinque anni. A partire dal 1869, l'amministrazione coloniale britannica inizi\u00f2 ad offrire terreni ed esenzioni fiscali per gli Indiani al fine di favorire un loro insediamento permanente. Grant condusse la propria attivit\u00e0 missionaria presso coloro che si erano insediati a Trinidad in maniera permanente, ottenendo buoni risultati. Al fine di minimizzare i contatti tra i neo convertiti e coloro che avevano mantenuto la fede induista, fece trasferire i primi in terreni, che aveva acquistato dal demanio pubblico per la sua missione. Il nome dell'insediamento che venne fondato fu scelto dagli abitanti stessi. Fino al 1917 l'insediamento bas\u00f2 la sua sussistenza esclusivamente sull'attivit\u00e0 agricola, basata sulla produzione di ortaggi e cacao nonch\u00e9 in misura minore di caff\u00e8. \nDurante la prima guerra mondiale il petrolio, che era stato gi\u00e0 individuato a Trinidad, acquis\u00ec un'importanza strategica enorme. Si supponeva che ulteriori giacimenti fossero situati nei pressi di Fyzabad, in virt\u00f9 della sua vicinanza al Pitch Lake, importante deposito naturale di asfalto. Il geologo Arthur Beeby-Thompson identific\u00f2 un sito adeguato di esplorazione nei pressi di Fyzabad. In seguito a riscontri positivi, le compagnie petrolifere Apex Trinidad Oilfields e Trinidad Leaseholds Ltd stabilirono i loro impianti in loco. La citt\u00e0 crebbe notevolmente nel corso degli anni '20 del XX secolo, attirando un gran numero di immigrati da Grenada e dalle altre isole delle Piccole Antille.\nNegli anni '30 vi erano cinque compagnie petrolifere operative a Fyzabad. Le condizioni lavorative erano in genere mediocri e causarono scioperi e scontri. In particolare il 19 giugno del 1937 Fyzabad fu il centro di disordini sindacali, guidati da Tubal Uriah Butler, nel corso dei quali persero la vita due poliziotti. Tali eventi sono considerati la nascita del movimento laburista a Trinidad e Tobago. Dal 1973 il 19 giugno viene celebrata a Trinidad la festa dei lavoratori. \u00c8 stato eretto a Fyzabad inoltre un monumento in onore di Butler. \nIl crollo dei prezzi del petrolio negli anni '80, insieme al calo della produzione petrolifera onshore, hanno determinato il declino della citt\u00e0 di Fyzabad.\nLa coalizione elettorale People's Partnership, composta da cinque partiti \u00e8 stata creata a Fyzabad nel 2010. Tale coalizione \u00e8 divenuta in seguito alle elezioni generali del 2010 la forza di governo."}
{"id": "8006161", "revid": "300067", "url": "https://it.wikipedia.org/wiki?curid=8006161", "title": "Milko Lieverst", "text": "Carriera.\nCon i ha disputato i Campionati europei del 1989."}
{"id": "8006165", "revid": "2117439", "url": "https://it.wikipedia.org/wiki?curid=8006165", "title": "Premier League 2019-2020", "text": "La Premier League 2019-2020 \u00e8 stata la 121\u00aa edizione della massima divisione del campionato inglese di calcio, nonch\u00e9 la ventottesima della Premier League. La stagione \u00e8 iniziata il 9 agosto 2019 ed \u00e8 terminata il 26 luglio 2020.\nIl campionato \u00e8 stato vinto dal , che si \u00e8 aggiudicato il titolo nazionale per la diciannovesima volta, a distanza di trent'anni dall'ultimo successo.\nCapocannoniere del torneo \u00e8 stato Jamie Vardy (), autore di 23 gol.\nStagione.\nFormula.\nPer la terza stagione consecutiva accedono alla fase a gironi della UEFA Champions League 2020-2021 le prime quattro classificate. Entrano in Europa League la 5\u00aa squadra classificata e le vincenti di FA Cup e League Cup. Nel caso in cui le vincenti delle due coppe nazionali siano gi\u00e0 qualificate alle coppe europee tramite il campionato, al loro posto si qualificheranno la 6\u00aa in campionato ed eventualmente la 7\u00aa. Le ultime tre squadre classificate retrocedono in Championship.\nAvvenimenti.\nGirone d'andata.\nDopo le prime due giornate, la coppia di testa \u00e8 formata dal di J\u00fcrgen Klopp e dall' di Unai Emery. Alla 3\u00aa giornata i \"Reds\" battono proprio i \"Gunners\" nello scontro diretto e si prendono la vetta solitaria della classifica. Il di Pep Guardiola e il di Mauricio Pochettino sono invece protagoniste di un avvio con risultati altalenanti. Il del nuovo allenatore Frank Lampard, dopo la pesante sconfitta esterna per 0-4 all'esordio contro il di Ole Gunnar Solskj\u00e6r, infila una striscia di risultati utili che lo riporta in lotta per un posto Champions. Il girone d'andata \u00e8 dominato dal Liverpool che, grazie ad un rendimento senza precedenti nella sua storia in Premier League dopo 19 turni, crea un solco tra s\u00e9 e le due pi\u00f9 immediate inseguitrici. Alla caccia dei \"Reds\" ci sono infatti il Manchester City (battuto 1-3 in trasferta nello scontro diretto) e il sorprendente di Brendan Rodgers, che approfitta del rendimento inferiore alle aspettative di alcune \"big\" per alimentare sogni Champions. Tra queste figurano il Tottenham e l'Arsenal che, attanagliate da una crisi di risultati, cambiano guida tecnica affidandosi rispettivamente a Jos\u00e9 Mourinho e Mikel Arteta. Cambia guida tecnica anche l' che, risucchiato nella parte bassa della classifica, riporta in Premier League Carlo Ancelotti. Bene il e il neopromosso , in lotta per i piazzamenti europei con le pi\u00f9 blasonate ma discontinue e , mentre stazionano nelle ultime posizioni , e .\nGirone di ritorno.\nIl girone di ritorno conferma la supremazia del Liverpool, che continua ad ottenere vittorie in serie. Alla 28\u00aa giornata la capolista vede interrompersi la sua striscia di successi consecutivi a 18, a causa della sconfitta in trasferta contro il Watford per 0-3. Alle sue spalle segue il Manchester City, mentre il Leicester City e il Chelsea devono fare i conti con il ritorno del Manchester United nella lotta per i posti Champions. Dopo la 29\u00aa giornata il campionato viene sospeso a causa della pandemia di COVID-19 nel Regno Unito. Alla ripresa del torneo dopo pi\u00f9 di tre mesi, il Liverpool pu\u00f2 festeggiare la vittoria del 19\u00ba titolo della sua storia (il primo dopo trent'anni e il primo nell'era della Premier League) con sette giornate di anticipo, stabilendo in tal modo un record per la competizione. Decisiva per i \"Reds\" la vittoria per 4-0 contro il alla 31\u00aa giornata e la sconfitta per 1-2 del Manchester City contro il Chelsea nello stesso turno. L'ultima giornata sancisce le retrocessioni del Watford, scavalcato nella giornata precedente dall'Aston Villa e tornato in cadetteria dopo cinque anni, e del Bournemouth, che termina la sua prima esperienza in massima serie dopo quattro stagioni. L'altra retrocessione \u00e8 del neopromosso Norwich City, sceso con largo anticipo. Per quanto riguarda i piazzamenti europei, il Leicester City perde nello scontro diretto con il Manchester United all'ultima giornata e vede sfumare la qualificazione in Champions League a vantaggio proprio dei \"Red Devils\". Quarto posto per il Chelsea, vittorioso sul Wolverhampton, che ha la peggio per la qualificazione all'Europa League a beneficio del Tottenham, prevalso sui \"Wolves\" per una migliore differenza reti. Il Liverpool, pur sconfiggendo in rimonta il all'ultima giornata, non riesce a superare il record dei 100 punti stabilito due anni prima dal Manchester City, secondo alle spalle dei \"Reds\" in questa stagione, fermandosi a quota 99.\nClassifica finale.\nLegenda: \nNote:\nRisultati.\nTabellone.\nOgni riga indica i risultati casalinghi della squadra segnata a inizio della riga, contro le squadre segnate colonna per colonna (che invece avranno giocato l'incontro in trasferta). Al contrario, leggendo la colonna di una squadra si avranno i risultati ottenuti dalla stessa in trasferta, contro le squadre segnate in ogni riga, che invece avranno giocato l'incontro in casa.\nCalendario.\nRisultati della Premier League 2019-2020 sul sito ufficiale.\nStatistiche.\nSquadre.\nPrimati stagionali.\nSquadre\nPartite\nIndividuali.\nClassifica marcatori.\n "}
{"id": "8006169", "revid": "767487", "url": "https://it.wikipedia.org/wiki?curid=8006169", "title": "Social Register", "text": "Social Register \u00e8 un film del 1934 diretto da Marshall Neilan che ha come protagonista Colleen Moore. Neilan era stato uno dei registi che avevano contribuito, negli anni venti, a fare della giovane Moore una star di Hollywood; qui, i due si ritrovano di nuovo insieme, dopo una parentesi che aveva visto l'attrice, ritiratasi per qualche anno a vita privata, ritornare sugli schermi.\nLa sceneggiatura di Clara Beranger si basa sull'omonimo lavoro teatrale di Anita Loos e John Emerson andato in scena a Broadway il 9 novembre 1931.\nTrama.\nIl noioso party che si svolge nella ricca residenza di Henry Breene viene scombussolato dall'arrivo di Patsy Shaw che, per vincere una caccia al tesoro, ruba una cravatta e, vittoriosa, se ne torna alla sua festa, organizzata nella casa di Robert Benchley dall'altra parte della strada. Il figlio di Breene, Charlie, andato a recuperare la cravatta, si innamora di Patsy. Comincia a frequentare la ragazza alla quale, tre mesi dopo, d\u00e0 un prezioso braccialetto. Tornata a casa, nel suo modesto appartamento, Patsy ascolta le lamentele di Lester, un sassofonista, che le racconta di essere malato e di avere perso il lavoro. Lei, allora, per aiutarlo, gli affida in prestito il bracciale, nonostante gli avvertimenti dei suoi amici che nutrono pi\u00f9 di un dubbio su quel \"povero\" sassofonista.\nIntanto Maggie, la signora Breene, contraria al fatto che il figlio frequenti una ragazza di umili origini come Patsy, cerca di mettere a disagio la ragazza invitandola a un elegante ricevimento a casa sua. Patsy, per reagire al clima soporifero della serata, si reca presto al bar dove, dopo qualche bicchiere, si mette a intrattenere amichevolmente gli altri ospiti che cercano di sfuggire anche loro al tedioso party.&lt;br&gt;La signora Breene, convinta di tenere Patsy gi\u00e0 in pugno, va anche lei al bar, portando con s\u00e9 Jefferson Breene, il patriarca della famiglia, per averlo come testimone delle sconsideratezze dell'amichetta di suo figlio Charlie. Ma rimane basita quando vede Patsy abbracciare amichevolmente il vecchio che la ragazza conosce come Jonesie, l'amico di una sua coinquilina.\nPer mettere definitivamente fine alla storia, Maggie decide di affidarsi ad Albert Wiggins, l'avvocato di famiglia, dandogli carta bianca. Wiggins contatta Lester: il sassofonista, da lui pagato, dovr\u00e0 chiedere ancora l'aiuto di Patsy. Charlie, informato della faccenda del braccialetto, accusa la ragazza di essergli stata infedele. Lester, intanto, approfittando dei rapporti tesi tra i due, \u00e8 tanto convincente che riesce a persuadere Patsy a sposarlo. Ma, subito dopo la cerimonia, Patsy trova l'assegno di 5.000 dollari di Wiggins e capisce quello che sta succedendo. Strappa l'assegno proprio mentre arriva Charlie in compagnia dello zio Jefferson, ovvero Jonesie. Quest'ultimo non ci mette molto per riconciliare i due innamorati e, poich\u00e9 il matrimonio non \u00e8 durato pi\u00f9 di dieci minuti, Wiggins, incaricato da Charlie, non ha problemi per disporne l'annullamento.\nProduzione.\nIl film, prodotto dalla Columbia Pictures, venne girato negli Eastern Service Studios di Astoria, nel Queens, a New York City. Le riprese durarono dal 24 novembre al 6 dicembre 1933.\nDistribuzione.\nIl copyright del film, richiesto dalla Associated Film Productions &amp; Columbia Pictures Corp., fu registrato il 24 febbraio 1934 con il numero LP4514.\nDistribuito dalla Columbia Pictures, il film usc\u00ec nelle sale cinematografiche statunitensi il 10 marzo 1934."}
{"id": "8006170", "revid": "599013", "url": "https://it.wikipedia.org/wiki?curid=8006170", "title": "Frans Houben", "text": "Carriera.\nCon i ha disputato i Campionati europei del 1989."}
{"id": "8006178", "revid": "599013", "url": "https://it.wikipedia.org/wiki?curid=8006178", "title": "Bert Kragtwijk", "text": "Carriera.\nCon i ha disputato due edizioni dei Campionati europei (1977, 1979)."}
{"id": "8006179", "revid": "163662", "url": "https://it.wikipedia.org/wiki?curid=8006179", "title": "I canti di Maldoror", "text": ""}
{"id": "8006183", "revid": "253269", "url": "https://it.wikipedia.org/wiki?curid=8006183", "title": "Pierre Trabaud", "text": "Biografia.\nTrascorse l'infanzia a Neuilly-sur-Seine. Dopo un rapido passaggio all'\u00c9cole nationale sup\u00e9rieure des beaux-arts, inizi\u00f2 a frequentare i corsi di recitazione di Ren\u00e9 Simon. Nel 1945 debutt\u00f2 al cinema nel film \"Le Jugement dernier\" di Ren\u00e9 Chanas, a fianco di Jean Desailly e Louis Seigner. Lavor\u00f2 poi in due film di Jacques Becker, \"Amore e fortuna\" (1947) e \"Le sedicenni\" (1949), sul set del quale incontr\u00f2 Capucine, che divent\u00f2 poi sua moglie per qualche mese.\nNel 1954 vinse il premio \"Triomphe du Cin\u00e9ma\" per la sua interpretazione del giovane prete mistico nel film \"Lo spretato\" di L\u00e9o Joannon. Ma fu il ruolo dell'insegnante nel film \"La guerra dei bottoni\" (1962), che gli diede la notoriet\u00e0. Parallelamente, fu molto attivo in radio, alla televisione e nel doppiaggio, prestando la sua voce in molti film e cartoni animati.\nDopo vent'anni di assenza dal cinema, ritorn\u00f2 nel film \"Le Voleur de feuilles\" (1983) come attore e regista, l'unica volta in carriera, con Denise Grey, Jean-Pierre Castaldi, Jean-Pierre Darras. L'insuccesso commerciale di questo film lo porter\u00e0 a debiti che pagher\u00e0 per diversi anni. \nInterpret\u00f2 i suoi ultimi ruoli al cinema nei film \"Round Midnight - A mezzanotte circa\" (1986) e \"La vita e niente altro\" (1989), entrambi diretti da Bertrand Tavernier.\nLa sua ultima apparizione fu nel documentario francese \"Carnet de naufrage\" (2004) di Claude Bourbigot. Pierre Trabaud mor\u00ec un anno dopo, il 26 febbraio 2005, ed \u00e8 sepolto al nuovo cimitero di Neuilly-sur-Seine.\nDoppiaggio.\nNoto nel doppiaggio francese soprattutto per aver dato voce a Joe Dalton dal 1971 al 1984 e altri cartoni per l'edizione francese come Braccio di Ferro e Daffy Duck. Era la voce ufficiale di Maestro Muten in \"Dragon Ball\" e \"Dragon Ball Z\" doppiando personaggi vari come Re Kaioh del nord, V\u00e9g\u00e9ta (1\u00aa voce), C-19 e altri.\nIl suo ultimo doppiaggio \u00e8 stato \"Dragon Ball Z\".\nVita privata.\nPierre Trabaud \u00e8 stato sposato due volte: con Capucine nel 1950, ma la loro unione dur\u00f2 solo sette mesi; si rispos\u00f2 con Nicole Trabaud madrina del \"Festival de cin\u00e9ma en plein air de Visan\".\nDoppiaggio.\nLista parziale del doppiaggio di Pierre Trabaud per l'edizione francese.\nDoppiatori italiani.\nDa doppiatore \u00e8 stato sostituito da:"}
{"id": "8006184", "revid": "599013", "url": "https://it.wikipedia.org/wiki?curid=8006184", "title": "Al Faber", "text": "Carriera.\nCon i ha disputato tre edizioni dei Campionati europei (1977, 1979, 1983)."}
{"id": "8006191", "revid": "913245", "url": "https://it.wikipedia.org/wiki?curid=8006191", "title": "Shelayna Oskan-Clarke", "text": ""}
{"id": "8006195", "revid": "137928", "url": "https://it.wikipedia.org/wiki?curid=8006195", "title": "Devon Van Oostrum", "text": ""}
{"id": "8006199", "revid": "1305772", "url": "https://it.wikipedia.org/wiki?curid=8006199", "title": "You Need to Calm Down", "text": "You Need to Calm Down \u00e8 un singolo della cantante statunitense Taylor Swift, pubblicato il 14 giugno 2019 come secondo estratto dal settimo album in studio \"Lover\".\nDescrizione.\n\"You Need to Calm Down\" \u00e8 una canzone elettropop e synth pop scritta da Taylor Swift e Joel Little, con cui ha collaborato anche per la realizzazione del singolo precedente, \"Me!\". Nel testo si rivolge prima alle persone che pubblicano attraverso la rete sociale commenti offensivi nei suoi confronti e in seguito a coloro che hanno pregiudizi omofobi, affermando che vivono ancora in un'\u00abera buia\u00bb e che dovrebbero \u00abcontrollare il loro desiderio di lamentarsi di tutte le persone che [odiano]\u00bb.\nPubblicazione.\nIl 13 giugno 2019 Taylor Swift ha organizzato una diretta su Instagram dove ha fornito dettagli sul suo prossimo singolo e sul seguente album. Qui ha annunciato il nome dell'album, \"Lover\", e del singolo, nonch\u00e9 le loro date di pubblicazione.\nIl lyric video \u00e8 stato pubblicato sul canale YouTube della cantante in concomitanza con la messa in commercio del singolo. Il video contiene riferimenti al mondo LGBT, come la parola \"glad\" cambiata in GLAAD, e le lettere \"EA\" evidenziate in riferimento all'Equality Act, la legge statunitense che, se passata, renderebbe illegale la discriminazione contro persone LGBT negli Stati Uniti. Dopo la pubblicazione del video, l'associazione GLAAD ha riportato un incremento nelle donazioni dall'ammontare di $13, il numero preferito della cantante.\nIl 20 agosto 2019 \u00e8 stato pubblicato un remix di \"You Need to Calm Down\" realizzato dai Clean Bandit.\nAccoglienza.\n\"You Need to Calm Down\" ha ricevuto recensioni contrastanti dai critici musicali. Scrivendo per il \"NME\", Dan Stubbs ha definito la canzone \u00abuna contagiosa creazione pop\u00bb. Gwen Ihnat di \"The A.V. Club\" ha affermato che il brano \u00abcombatte in modo chiaro e originale l'omofobia e i pregiudizi contro le persone gay\u00bb. Nella loro recensione pubblicata su \"USA Today\", Maeve McDermott e Joshua Bote l'hanno descritto come \u00abun miglioramento\u00bb rispetto al singolo precedente, e \u00abun esempio pi\u00f9 promettente di quello che i fan si aspettano dall'album\u00bb. Anche per Mikael Wood del \"Los Angeles Times\" \"You Need to Calm Down\" \u00e8 \u00abun grande miglioramento creativo\u00bb rispetto a \"Me!\", commentando che \u00abl'esplicito messaggio pro-LGBT \u00e8 certamente apprezzato, anche se ha un non so che di cinico\u00bb.\nMichelle Kim di Pitchfork ha argomentato che mentre ci sono \u00abbuone intenzioni\u00bb nella canzone per quanto riguarda il suo messaggio, \u00e8 \u00absconcertante e deludente allo stesso tempo\u00bb. Justin Kirkland di \"Esquire\" ha scritto che il brano \u00abnon coglie il significato dell'essere un alleato della comunit\u00e0 LGBT\u00bb poich\u00e9 \u00abmette sullo stesso piano gli hater online e le sfide personali e sociali che affrontano le persone LGBTQ+\u00bb. Constance Grady di \"Vox\" ha definito il pezzo \u00abestenuante\u00bb, paragonandolo in modo negativo a \"Blank Space\", il secondo singolo estratto dall'album della Swift del 2014, che la Grady considera di livello superiore. Will Gottsegen della rivista \"Spin\" ha scritto che \u00abl'inoffensivo testo della canzone sembra creato a tavolino per andare incontro ai gusti di quanta pi\u00f9 gente possibile\u00bb, e che il brano \u00abnon ha nulla di rischioso\u00bb.\nVideo musicale.\nIl video ufficiale del singolo \u00e8 stato girato a Santa Clarita in California. Diretto da Drew Kirsch e dalla stessa Taylor Swift, \u00e8 stato presentato il 17 giugno successivo durante il programma televisivo \"Good Morning America\" ed \u00e8 stato caricato subito dopo sul canale YouTube della cantante. In esso compaiono varie celebrit\u00e0, molte delle quali appartenenti alla comunit\u00e0 LGBT. In ordine cronologico appaiono Dexter Mayfield, Hannah Hart, Laverne Cox, Chester Lockhart, Todrick Hall, Hayley Kiyoko, Jesse Tyler Ferguson, Justin Mikita, Ciara, le Fab Five di \"Queer Eye\" (Tan France, Bobby Berk, Karamo Brown, Antoni Porowski e Jonathan Van Ness), Adam Rippon, Adam Lambert, Ellen DeGeneres, Billy Porter, RuPaul, Katy Perry e Ryan Reynolds. La comparsa della Perry \u00e8 volta a siglare la fine della faida fra le due iniziata nel 2014 e largamente discussa dai mass media.\nSinossi.\nIl video \u00e8 ambientato in un colorato campo caravan. Si apre con Taylor Swift che si sveglia nella sua roulotte e lancia il suo telefono, che inizia a bruciare. La cantante ignora le fiamme e si dirige verso la sua piscina. La scena si sposta verso gli altri residenti del campo: vengono mostrati Mayfield che balla, Hart che fa sollevamento pesi con uno stereo, e la Cox che innaffia il suo giardino e saluta Lockhart, che sviene per l'emozione. A questo punto viene mostrata la Swift che balla con Hall in mezzo alla strada, mentre Kiyoko lancia una frecca in un bersaglio e dei manifestanti protestano con in mano cartelloni con slogan omofobi. Nel frattempo, Ciara ufficializza il matrimonio fra Ferguson e Mikita, e Rippon serve granite da una bancarella. Nella scena successiva, la Swift organizza un tea party con le Fab Five e Hall. In un'altra roulotte, Lambert tatua le parole \"Cruel Summer\" sul braccio destro della DeGeneres. La Swift e alcuni vicini si abbronzano ignorando i manifestanti, mentre Porter gli cammina a fianco indossando un abito. La scena si sposta ad un \"concorso di bellezza per regine del pop\", dove le partecipanti indossano outfit iconici di cantanti famose (Ariana Grande, Lady Gaga, Adele, Cardi B, Beyonc\u00e9, Katy Perry e Nicki Minaj). RuPaul cammina fra le partecipanti con una corona, ma invece che incoronare la vincitrice, tira il premio in aria. Inizia una battaglia di cibo, dove Taylor Swift appare indossando un costume da patatine fritte mentre Katy Perry ne indossa uno da hamburger. Le due si notano a vicenda camminano l'una verso l'altra. In un altro luogo, Ryan Reynolds sta lavorando su un dipinto raffigurante lo Stonewall Inn. La Swift e la Perry sorridono, ballano e si abbracciano. Alla fine del video compare un messaggio in cui gli spettatori sono invitati a firmare la petizione creata dalla Swift su Change.org per incoraggiare il Senato degli Stati Uniti a passare l'Equality Act.\nAccoglienza.\nIl video ha scatenato reazioni contrastanti fra i critici. Ha ottenuto plauso soprattutto per l'attivismo della cantante, mentre le critiche sono state specialmente rivolte all'esecuzione, in modo particolare per il modo in cui sono rappresentati gli attivisti anti-LGBT. Molte pubblicazioni, fra cui il \"New York Times\", il \"Washington Post\", CNN e l\"Irish Times\", hanno notato che questo \u00e8 il video pi\u00f9 politicizzato della carriera di Taylor Swift. Jon Caramanica del \"New York Times\" ha apprezzato la presenza di celebrit\u00e0 LGBT e drag queen, definendola \u00abuna valida celebrazione\u00bb della comunit\u00e0. Nella stessa recensione Wesley Morris ha criticato il fatto che la pubblicazione del video sia caduta proprio in pieno giugno, il mese del pride, criticando questa mossa in quanto \u00abtrita\u00bb e \u00abopportunista\u00bb, pur ammettendo di apprezzare l'opera nel suo complesso. Craig Jenkins, editore per la rivista \"Vulture\", ha scritto che nel video ci sono \u00abnobili intenzioni\u00bb, ma si \u00e8 chiesto se la cantante abbia cercato di sfruttare il mese del pride per il suo profitto personale.\nDave Holmes di \"Esquire\" ha apprezzato i cameo delle celebrit\u00e0, ma ha criticato l'aspetto \u00abbrutto e poco istruito\u00bb dei protestanti e la \u00abfrigida\u00bb raffigurazione della vita gay. In un articolo per NBC, Michael Arceneaux ha scritto che anche se la Swift ha \u00abbuone intenzioni\u00bb, ha trovato scorretta la rappresentazione dei attivisti anti-LGBT come \u00abpoveri bifolchi\u00bb, e ha affermato che la scena di rappacificazione con Katy Perry distrae dal messaggio del video. Nathan Ma di \"The Independent\" ha scritto che fra i protestanti ci sarebbero dovuti essere sosia di politici che in passato hanno votato per leggi omofobe. Emily Jashinsky di \"The Federalist\" ha ritenuto il video elitista in quanto \u00absi prende gioco delle persone di estrazione sociale pi\u00f9 bassa e si appropria dello stile di vita di chi abita nei campi caravan\u00bb.\nAlcune pubblicazioni e celebrit\u00e0 LGBT hanno difeso il video. Emma Grey Ellis di \"Wired\" ha sostenuto che \u00abla canzone ha generato pi\u00f9 opinioni di quante parole essa contenga\u00bb, aggiungendo che \u00able stesse persone che prima criticavano Taylor Swift per il suo scarso impegno politico ora la criticano sostenendo che si sia politicizzata eccessivamente\u00bb. De Elizabeth di \"InStyle\" ha notato che \u00abil poco attivismo esplicito dimostrato in passato dalla Swift l'ha resa un bersaglio facile\u00bb. L'attore Brian Jordan Alvarez ha mostrato apprezzamento per il video in un'intervista con IndieWire, affermando di essere \u00abassolutamente grato in qualunque momento a chiunque, specialmente con una piattaforma cos\u00ec vasta, esprima positivit\u00e0, amore e supporto per la comunit\u00e0 LGBT\u00bb. Anche l'attore Billy Eichner ha lodato l'opera, dicendo che \u00abla comunit\u00e0 LGBT ha bisogno di tutti gli alleati che riesce ad attrarre\u00bb.\nRiconoscimenti.\nIl video ha vinto il premio Video dell'anno e Miglior video con un messaggio sociale agli MTV Video Music Awards 2019, venendo inoltre candidato nelle categorie Canzone dell'anno, Miglior video pop, Miglior regia, Migliore direzione artistica e Miglior montaggio. Taylor Swift ha cos\u00ec vinto il premio principale dello show per la seconda volta, dopo aver trionfato nel 2015 con \"Bad Blood\", ed \u00e8 diventata la seconda artista femminile a vincere due volte nella categoria, dopo Beyonc\u00e9, e la quarta in assoluto.\nImpatto.\nIl 1\u00ba giugno 2019 Taylor Swift ha avviato una petizione su Change.org, intitolata \"Support the Equality Act\", nel tentativo di ottenere il sostegno del Senato degli Stati Uniti nel far concretizzare l'Equality Act al Congresso del paese; la legge vieta la discriminazione \"basata su sesso, orientamento sessuale, identit\u00e0 di genere o gravidanza, condizione medica di un individuo e stereotipi sessisti\". Alla fine del video musicale della canzone appare un messaggio che sollecita gli spettatori a firmare la petizione. Ha ricevuto oltre firme, tra cui quelle di senatori democratici ed ex candidati presidenziali quali Elizabeth Warren, Amy Klobuchar, Ed Markey, Kirsten Gillibrand, Tim Kaine, Cory Booker e Beto O'Rourke. La cantante ha inoltre inviato una lettera al senatore repubblicano Lamar Alexander del Tennessee, suo stato d'origine, chiedendogli, insieme agli altri senatori, di sostenere la petizione.\nLa pubblicazione del singolo ha portato anche ad un picco di donazioni all'organizzazione non governativa GLAAD, nominata nel testo. Sarah Kate, presidente e amministratrice delegata dell'associazione, ha pubblicamente ringraziato la cantante per il suo lavoro.\nIl 26 agosto 2019 Taylor Swift ha vinto il premio per il Video dell'anno agli MTV Video Music Awards; durante il suo discorso ha esortato il pubblico e gli spettatori a firmare la sua petizione e ha accusato la Casa Bianca di averla completamente ignorata. Il discorso televisivo ha portato ad un ulteriore incremento del numero di firme. Il giorno successivo la Casa Bianca ha rilasciato una dichiarazione: Judd Deere, ai tempi portavoce della Casa Bianca, ha affermato che, nonostante la presidenza Trump \"si opponga assolutamente alla discriminazione di qualsiasi tipo e sostiene la parit\u00e0 di trattamento di tutti\", un'approvazione della legge avrebbe potuto danneggiare la potest\u00e0 genitoriale.\nEsibizioni dal vivo.\nTaylor Swift ha eseguito \"You Need to Calm Down\" dal vivo per la prima volta l'11 luglio 2019 in occasione dell'Amazon Prime Day Concert. Il giorno seguente, ha portato una versione acustica del singolo al SiriusXM Town Hall. Ha aperto gli MTV Video Music Awards 2019 con un'esibizione della canzone, che ha presentato in un mash-up insieme a \"Lover\". Ha inoltre cantato la canzone alla \"Live Lounge\" per la BBC Radio 1 il 2 settembre, il 9 settembre ad un concerto evento a Parigi, intitolato \"City of Lover\" e il 18 ottobre a \"We Can Survive\", un concerto di beneficenza. Il 10 novembre la cantante si \u00e8 esibita con il singolo, assieme agli altri due estratti da \"Lover\", all'Alibaba Singles' Day Gala a Shanghai, in Cina. La performance ha segnato la sua prima esibizione nel paese da oltre quattro anni.\nSuccesso commerciale.\n\"You Need to Calm Down\" ha debuttato al 2\u00ba posto nella Billboard Hot 100, diventando il suo 24\u00ba singolo ad entrare nella top ten statunitense. Proprio come successo a \"Me!\" meno di due mesi prima, \u00e8 stata bloccata dalla vetta della classifica da \"Old Town Road\" di Lil Nas X. \"You Need to Calm Down\" \u00e8 stata la canzone pi\u00f9 scaricata della settimana a livello nazionale con download, debuttando in cima alla Digital Songs e divenendo la 17\u00aa numero uno della Swift nella classifica digitale, risultato che le ha permesso di estendere il suo stesso record. Grazie al singolo, la cantante ha raggiunto Madonna come l'artista femminile ad aver accumulato pi\u00f9 canzoni alla seconda posizione, precisamente sei, grazie alle precedenti \"You Belong with Me\", \"Today Was a Fairytale\", \"I Knew You Were Trouble\", \"I Don't Wanna Live Forever\" e \"Me!\". Il singolo \u00e8 inoltre entrato nella Radio Songs al 50\u00ba posto con un'audience radiofonica di 24,2 milioni di persone, e al 3\u00ba nella classifica dello streaming con 39 milioni di riproduzioni audio e video. Nella seconda settimana \u00e8 sceso al 13\u00ba posto, pur salendo dal 50\u00ba al 26\u00ba nella classifica radiofonica con un'audience di 34,5 milioni di ascoltatori. Nella settimana del 7 settembre 2019, grazie alla pubblicazione del suo album di provenienza \"Lover\", la canzone \u00e8 risalita dalla 14\u00aa alla 4\u00aa posizione, piazzandosi inoltre alla 9\u00aa posizione nella classifica dello streaming, con 24,6 milioni di riproduzioni, un incremento del 49% rispetto alla settimana precedente.\nNel Regno Unito il singolo \u00e8 entrato al 5\u00ba posto della Official Singles Chart con unit\u00e0 vendute. \u00c8 stato inoltre il brano pi\u00f9 scaricato sulle piattaforme digitali in Scozia. In Australia ha debuttato al 3\u00ba posto nella classifica dei singoli basata su vendite e riproduzioni in streaming, diventando la diciottesima top ten della cantante nel paese; ha inoltre fatto il suo ingresso al 18\u00ba posto nella classifica radiofonica con 458 passaggi totalizzati nella sua prima settimana."}
{"id": "8006228", "revid": "729019", "url": "https://it.wikipedia.org/wiki?curid=8006228", "title": "Coppa del Mondo di combinata nordica 2020", "text": "La Coppa del Mondo di combinata nordica 2020, trentasettesima edizione della manifestazione organizzata dalla Federazione Internazionale Sci, \u00e8 iniziata il 29 novembre 2019 a Kuusamo, in Finlandia, e si \u00e8 conclusa il 7 marzo 2020 a Oslo Holmenkollen, in Norvegia.\nSono state disputate 20 delle 24 gare in programma, in 9 diverse localit\u00e0: 17 individuali Gundersen e 3 a squadre (una gara a squadre 4x5\u00a0km, due sprint a squadre 2x7,5\u00a0km); 8 gare si sono svolte su trampolino normale, 12 su trampolino lungo.\nIl norvegese Jarl Magnus Riiber si \u00e8 aggiudicato la coppa di cristallo, il trofeo assegnato al vincitore della classifica generale. Non sono state stilate classifiche di specialit\u00e0; Riiber era il detentore uscente della Coppa generale.\nRisultati.\nLegenda:\nIN = individuale Gundersen\nSP = sprint\nT = gara a squadre\nNH = trampolino normale\nLH = trampolino lungo"}
{"id": "8006229", "revid": "287204", "url": "https://it.wikipedia.org/wiki?curid=8006229", "title": "FINA Water Polo World League 2019 (femminile)", "text": "La World League femminile di pallanuoto 2019 (\"FINA Water Polo World League 2019\") \u00e8 stata la 16\u00aa edizione della manifestazione che viene organizzata annualmente dalla FINA. Il torneo si \u00e8 svolto in due fasi, un turno di qualificazione e la \"Super Final\", che si \u00e8 tenuta alla Duna Ar\u00e9na di Budapest in Ungheria dal 4 al 9 giugno 2019.\nLa competizione \u00e8 partita ufficialmente il 3 novembre 2018 con i gironi di qualificazione europei, mentre il torneo intercontinentale di qualificazione \u00e8 stato giocato tra il 23 e il 31 marzo 2019. La squadra vincitrice, gli Stati Uniti, ha ottenuto la qualificazione al torneo olimpico di Tokyo 2020.\nTurno di qualificazione.\nEuropa Cup.\nLe 8 squadre europee sono state suddivise in due gironi con gare di andata e ritorno dal 3 novembre 2018 al 19 marzo 2019. Le prime tre di ogni girone hanno giocato le finali di Europa Cup e le prime 4 si sono qualificate alle \"Super Final\".\nFase finale.\nLe Final Six di Europa Cup si sono giocate a Torino, in Italia dal 29 al 31 marzo 2019.\nTorneo intercontinentale.\nIl torneo di qualificazione intercontinentale si \u00e8 svolto dal 23 al 31 marzo a Perth, in Australia. Le squadre sono state suddivise in due gironi all'italiana, al termine dei quali \u00e8 stato giocato un torneo ad eliminazione diretta con quarti di finale, semifinali e finali. Le prime quattro classificate si sono qualificate alla \"Super Final\".\nSuper Final.\nSi \u00e8 disputata alla Duna Ar\u00e9na di Budapest dal 4 al 9 giugno 2019."}
{"id": "8006230", "revid": "767487", "url": "https://it.wikipedia.org/wiki?curid=8006230", "title": "\u00c9lisabeth Loisel", "text": "Nel corso della sua carriera ha giocato nel campionato francese di calcio femminile vestendo le maglie dello e ; fu anche membro della nazionale francese con la quale disput\u00f2 due campionati europei e un Mondiale prima del suo ritiro, nel 1989, a 26 anni. Di seguito ha presieduto il Committee for Women's Football e la FIFA Women's World Cup nella Federazione calcistica della Francia.\nCarriera.\nAllenatrice.\nNel 1997 \u00e8 stata nominata nuovo Commissario tecnico della nazionale francese. Sotto la sua direzione la Francia si \u00e8 qualificata per il Mondiale degli Stati Uniti 2003 e per gli Europei di Germania 2001 e Inghilterra 2005. Dopo essere stata esonerata dopo la mancata qualificazione al Mondiale di Cina 2007, lo stesso anno venne ingaggiata dalla Federazione calcistica della Cina per dirigere la nazionale cinese al torneo di calcio femminile dell'Olimpiade di Pechino 2008. Tuttavia a cinque mesi dal torneo, in seguito ad una prestazione deludente all'Algarve Cup 2008, venne esonerata dalla federazione cinese."}
{"id": "8006231", "revid": "137928", "url": "https://it.wikipedia.org/wiki?curid=8006231", "title": "Elisabeth Loisel", "text": ""}
{"id": "8006240", "revid": "37401", "url": "https://it.wikipedia.org/wiki?curid=8006240", "title": "Blumenbach", "text": ""}
{"id": "8006245", "revid": "547034", "url": "https://it.wikipedia.org/wiki?curid=8006245", "title": "Translations", "text": "Translations \u00e8 un'opera teatrale del drammaturgo irlandese Brian Friel, debuttata a Guildhall, nel Derry, nel 1980. Ambientato in un'immaginaria cittadina della Contea di Donegal nel XIX secolo, la pi\u00e8ce affronta il tema dell'imperialismo culturale.\nTrama.\nBaile Beag, 1833. Owen, il figlio dell'insegnante alcolizzato Hugh e fratello di Manus, ritorna a casa dopo sei anni a Dublino. Owen \u00e8 accompagnato da una compagnia di inglesi - che lo chiamano Roland - e tra loro ci sono anche il capitano Lacey, un cartografo di mezz'et\u00e0, ed il tenente Yolland, un linguista giovane ed idealista. I due stanno lavorando alla stesura di una dettagliata mappa dell'Irlanda per l'Ordnance Survey ed Owen lavora per loro come traduttore ed interprete, facendo da ponte tra gli inglesi e gli irlandesi, irrimediabilmente separati dalle barriere linguistiche. Yolland ed Owen lavorano per tradurre in inglesi i nomi irlandesi del luogo per la mappa. Druim Dubh, che significa \"spalla nera\", viene anglicizzato in Poolkerry, mentre Poll nan Caorach, \"buco delle pecore\", diventa Poolkerry. Owen non si fa scrupoli nell'anglicizzare i nomi della sua terra natia, ma Yolland, che si \u00e8 innamorato dell'Irlanda, si chiede se cos\u00ec facendo non sta distruggendo la lingua e cultura irlandese.\nUn triangolo amoroso tra Yolland, Manus e una ragazza del luogo, M\u00e1ire, complica la situazione. Nonostante Yolland parli solo inglese e M\u00e1ire solo irlandese, i due riescono a comunicarsi il proprio amore e si baciano; Manus, che avrebbe voluto sposare M\u00e1ire, \u00e8 furioso e vorrebbe battersi con Yolland, ma rinuncia all'idea. Tuttavia, Yolland sparisce misteriosamente durante la notte, probabilmente catturato da una segreta armata di liberazione guidata dai gemelli Donnelly. Manus, che non riesce a sopportare di vivere nel paesino sapendo di non poter essere riamato da M\u00e1ire, ha lasciato Baile Beag ma la sua sparizione viene scambiata per colpevolezza ed implicazione nella sparizione del tenente dagli inglesi. M\u00e1ire si rifiuta di credere che Yolland sia stato ucciso e spera nel ritorno del tenente. Gli inglesi non sono altrettanto speranzosi e minacciano gli abitanti di uccidere tutto il bestiame nel caso che Yolland non venisse ritrovato entro 24 ore e di bruciare tutte le case se il tenente non torner\u00e0 entro due giorni. Rendendosi conto di aver fraternizzato con l'invasore, Owen fugge per unirsi alla resistenze.\nLa pi\u00e8ce termina ambiguamente con Hugh che, ubriaco, recita il proemio dell\"'Eneide\", versi che suggeriscono l'inevitabilit\u00e0 della conquista, ma anche la sua impermanenza.\nStoria delle rappresentazioni.\n\"Translations\" ha fatto il suo debutto sulle scene il 23 settembre 1980, prodotto dalla Field Day Theatre Company e diretto da Art \u00d3 Briain. Il cast originale comprendeva Liam Neeson (Doalty), Stephen Rea (Owen) e Ray McAnally (Hugh). La vicinanza a Derry del teatro del debutto non fu casuale: cos\u00ec come nella pi\u00e8ce, la citt\u00e0 era divisa dal dibattito per la scelta del nome, con i nazionalisti che volevano Derry e gli unionisti Londonderry.\nNel 1981 \"Translations\" debutt\u00f2 negli Stati Uniti alla Cleveland Play House e nello stesso anno fece il suo debutto a New York in una produzione del Manhattan Theatre Club con Barnard Hughes. Nel 1995 il dramma fu brevemente riproposto a Broadway in un revival con Brian Deenehy. Ian Rickson ha curato la regia del revival londinese dell'opera, andato in scena al Royal National Theatre nel 2018, con Colin Morgan e Ciar\u00e1n Hinds nel cast. L'allestimento fu un grande successo di critica, tanto da essere riproposto nella stagione successiva."}
{"id": "8006253", "revid": "830939", "url": "https://it.wikipedia.org/wiki?curid=8006253", "title": "Andrew Martin (scrittore)", "text": "Biografia.\nNato nel 1962 a York, dopo la laurea in legge all'Universit\u00e0 di Oxford, \u00e8 diventato barrister.\nA partire dal suo esordio nel 1998 con \"Bilton\" ha pubblicato numerosi romanzi tra i quali si ricorda la serie gialla avente per protagonista il ferroviere Jim Stringer ambientati nell'Inghilterra di fine '700.\nGiornalista per numerose testate quali l'Evening Standard, il Sunday Times, l'Independent e il Daily Telegraph, nel 2011 \u00e8 stato insignito dell'Ellis Peters Historical Award per il romanzo \"The Somme Stations\"."}
{"id": "8006267", "revid": "179521", "url": "https://it.wikipedia.org/wiki?curid=8006267", "title": "Coppa del Mondo di salto con gli sci 2020", "text": "La Coppa del Mondo di salto con gli sci 2020 \u00e8 stata la quarantunesima edizione della manifestazione organizzata dalla Federazione Internazionale Sci, la nona a prevedere un circuito di gare femminili. La stagione \u00e8 stata interrotta anticipatamente a causa alla pandemia di COVID-19.\nLa stagione maschile \u00e8 iniziata il 23 novembre 2019 a Wis\u0142a, in Polonia, e si \u00e8 conclusa il 10 marzo 2020 a Lillehammer, in Norvegia. Sono state disputate 27 delle 30 gare individuali e 5 delle 6 gare a squadre in programma, in 19 differenti localit\u00e0: 26 su trampolino lungo, 4 su trampolino normale, 2 su trampolino per il volo. L'austriaco Stefan Kraft ha vinto sia la Coppa del Mondo generale sia la Coppa del Mondo di volo; il polacco Dawid Kubacki ha vinto il Torneo dei quattro trampolini. Il giapponese Ry\u014dy\u016b Kobayashi era il detentore uscente sia della Coppa generale, sia del Torneo.\nLa stagione femminile \u00e8 iniziata il 7 dicembre 2019 a Lillehammer, in Norvegia, e \u00e8 conclusa 10 marzo 2020 nella medesima localit\u00e0. Sono state disputate 16 delle 21 gare individuali e tutte le 2 gare a squadre in programma, in 8 differenti localit\u00e0: 8 su trampolino lungo, 10 su trampolino normale. La norvegese Maren Lundby, detentrice uscente della Coppa generale, si \u00e8 nuovamente aggiudicata la Coppa del Mondo generale; non sono state assegnate coppe di specialit\u00e0.\nUomini.\nRisultati.\nLegenda:\nNH = trampolino normale\nLH = trampolino lungo\nFH = volo con gli sci\nTL = gara a squadre\nDonne.\nRisultati.\nLegenda:\nNH = trampolino normale\nLH = trampolino lungo\nTL = gara a squadre"}
{"id": "8006276", "revid": "6923", "url": "https://it.wikipedia.org/wiki?curid=8006276", "title": "Giovanni Battista Mengardi", "text": "Biografia.\nFiglio di Girolamo e Vittoria Bonafina ebbe la sua prima formazione a Padova e quindi Venezia potendo avere come maestro Giambattista Tiepolo, appena tornato da W\u00fcrzburg. Iscritto alla fraglia dei pittori di Padova dal 1760 al 1767 esegu\u00ec in questa citt\u00e0 i suoi primi lavori. La prima opera di prestigio (1760-1761) fu la decorazione della cappella di san Gregorio Barbarigo di cui rimangono le grisaglie delle \"Virt\u00f9\" nei pennacchi sotto la cupola, invece perduta.\nNel 1767 dopo aver realizzato alcuni affreschi a Palazzo Maldura (\"Flora\" e \"Diana sorprende nel sonno Endimione\") lasci\u00f2 Padova per stabilirsi a Venezia dove si iscrisse all'Accademia.\nTra i primi lavori in area veneziana, in data imprecisata, sono i dipinti ancora acerbi per la parrocchiale di San Pietro a Campagna Lupia. Negli anni settanta del secolo realizzo la pala della \"Sacra Famiglia\" per la chiesa di San Geremia a Venezia. Nel 1776 divenne professore e consigliere dell'Accademia (nel 1784 ne fu anche vicepresidente). Nel 1778 fu nominato ispettore presso gli Inquisitori di Stato per il censimento delle opere pittoriche pubbliche succedendo al defunto Zanetti. L'anno successivo la carica fu divisa tra Mengardi come \"ispettore sopra li quadri delli pittori pi\u00f9 insigni esistenti nelle chiese, scuole, conventi e monasteri della dominante ed isole circonvicine\" ed Edwards invece \"ispettore al ristauro generale delle pubbliche pitture\". Incarico che rallent\u00f2 notevolmente la sua attivit\u00e0 pittorica. Nel 1787 decor\u00f2 i soffitti di quattro stanze di Palazzo Priuli a Cannaregio con soggetti mitologici e allegorici: la \"Caduta di Fetonte\", gli \"Dei che accolgono Ercole nell\u2019Olimpo\", la \"Gloria corona la Virt\u00f9\", la \"Contesa tra Atena e Poseidone\". Tra il 1792 e il 1793 ebbe le ultime commissioni rilevanti: il soffitto a fresco del palazzo Barbarigo della Terrazza con \"Vulcano che consegna le armi di Enea a Venere\", accompagnato nelle lunette dalle figure di \"Apollo\", \"Diana\", \"Giove e Giunone\" mentre per palazzo Bellavite Baffo esegu\u00ec a fresco alcune grisaglie a finto rilievo."}
{"id": "8006284", "revid": "76963", "url": "https://it.wikipedia.org/wiki?curid=8006284", "title": "Daniel Boys", "text": "Biografia.\nDopo la laurea alla Guildford School of Acting nel 2001, fece il suo debutto sulle scene nella tourn\u00e9e britannica del musical Premio Pulitzer \"Rent\", che termin\u00f2 al Prince of Wales Theatre del West End londinese, dove Boys fu promosso al ruolo del protagonista e narratore Mark. L'anno successivo torn\u00f2 in tour con il musical di Andrew Lloyd Webber \"Sunset Boulevard\", prima di tornare a Londra in un revival del musical \"Grease\", in cui interpret\u00f2 Roger per oltre un anno. Boys rimase nel cast anche nel tour nipponico e scandinavo del musical, questa volta nel ruolo di Doody. Nel 2007 recit\u00f2 nella parte di Anthony Hope in uno speciale allestimento semiscenico di \"\" alla Royal Festival Hall, con Maria Friedman, Bryn Terfel, Emma Williams, Daniel Evans, Philip Quast e Rosemary Ashe.\nNel 2007 partecip\u00f2 al talent show della BBC Any Dream Will Do, con lo scopo di selezionare il protagonista di un nuovo revival di Joseph, ma Boys fu il settimo concorrente ad essere elimato. Nel 2008 torn\u00f2 sulle scene londinesi con il musical \"Avenue Q\", nel cui cast rimase per due anni interpretando il duplice ruolo principale di Rod e Princeton. Nel 2009 cant\u00f2 con John Barrowman nel tourn\u00e9e del cantante, cantando con lui \"I Know Him So Well\"\".\" Nel 2011 recit\u00f2 nella prima britannica di \"Ordinary Days\" ai Trafalgar Studios di Londra e recit\u00f2 con Kerry Ellis nella tourn\u00e9e per il quarantesimo anniversario del musical \"Godspell\", in cui interpretava Giuda Iscariota. Nel 2014 torn\u00f2 nel West End con il musical \"Spamalot\", in cui interpretava Lancillotto, mentre nel 2016 recit\u00f2 a Londra e nel tour britannico della pi\u00e8ce \"The Boys in the Band\" con Mark Gatiss. Nel 2019 recita nella prima britannica del musical \"Falsettos\", nel ruolo del protagonista Marvin.\nDaniel Boys \u00e8 dichiaratamente gay."}
{"id": "8006310", "revid": "287204", "url": "https://it.wikipedia.org/wiki?curid=8006310", "title": "Lertora", "text": ""}
{"id": "8006314", "revid": "37401", "url": "https://it.wikipedia.org/wiki?curid=8006314", "title": "Johannes Baptist Franzelin", "text": ""}
{"id": "8006316", "revid": "287204", "url": "https://it.wikipedia.org/wiki?curid=8006316", "title": "Franzelin", "text": ""}
{"id": "8006336", "revid": "767487", "url": "https://it.wikipedia.org/wiki?curid=8006336", "title": "The West~Bound Limited", "text": "The West-Bound Limited \u00e8 un film del 1923, diretto da Emory Johnson, con Ralph Lewis. \nTrama.\nEsther, figlia di Bernard Miller, magnate delle ferrovie, rimane intrappolata col suo cavallo lungo la strada ferrata proprio mentre sta arrivando un treno. Viene tratta in salvo dalla collaborazione del macchinista del treno, Johnny Buckley, e del figlio Bill, addetto alla cabina di controllo della piccola stazione.\nEsther ricompensa Bill donandole il suo cavallo, e pi\u00f9 tardi lo stesso Bernard Miller manifesta la sua gratitudine per la famiglia Buckley facendole dono di una nuova casa, nella prossimit\u00e0 della linea ferroviaria, dove essi abitano insieme al giovane Henry, un ragazzo di buon cuore e dai natali incerti, apparentemente orfano.\nFra Esther e Bill nasce un'attrazione reciproca, malvista da Lawrence Wilton, consigliere di Miller, anch'egli dal passato poco chiaro, che ha delle mire sulla ragazza, e che innalza pretesti di differenza sociale per impedire l'affiatamento della giovane coppia. \nWilton \u00e8 ricattato da un certo Collins, al quale egli procura dei lavori alla ferrovia per quanto Collins si dimostri poco adatto. Un giorno, durante un'assenza prolungata di Bernard Miller e della moglie, Wilton cerca di approfittare di Esther, che, dopo essere stata di nuovo tratta d'impaccio da Bill, si rifugia presso i Buckley.\nWilton non trova altra via d'uscita che progettare un attentato al treno condotto da Johnny, sul quale Bernard e signora stanno facendo ritorno. Con la complicit\u00e0 di Collins, egli manomette i segnali ferroviari, in modo da poter produrre una collusione fra treni. Mentre l'incidente viene sventato da Bill, Wilton, che si \u00e8 introdotto minacciosamente a casa dei Buckley viene messo in condizione di non nuocere da Henry, che gli spara."}
{"id": "8006390", "revid": "486946", "url": "https://it.wikipedia.org/wiki?curid=8006390", "title": "ABC (Filippine)", "text": ""}
{"id": "8006396", "revid": "486946", "url": "https://it.wikipedia.org/wiki?curid=8006396", "title": "ABC Development Corporation", "text": ""}
{"id": "8006398", "revid": "486946", "url": "https://it.wikipedia.org/wiki?curid=8006398", "title": "Bolinao Electronics Corporation", "text": ""}
{"id": "8006399", "revid": "486946", "url": "https://it.wikipedia.org/wiki?curid=8006399", "title": "Banahaw Broadcasting Corporation", "text": ""}
{"id": "8006402", "revid": "767487", "url": "https://it.wikipedia.org/wiki?curid=8006402", "title": "Clara Beranger", "text": "Usando inizialmente lo pseudonimo Charles S. Beranger, scrisse da freelance per la Edison, la Vitagraph e la Kalem. Presa prima sotto contratto dalla Fox Corporation, firm\u00f2 poi i suoi lavori di sceneggiatrice per la Famous Players-Lasky, dove, dal 1921, divenne collaboratrice abituale del regista William C. deMille che, in seguito, sarebbe diventato suo marito.\nBiografia.\nNata nel Maryland, a Baltimora, era figlia di Fannie Kahn e Benjamin Strouse, un tedesco emigrato insieme ai suoi fratelli negli Stati Uniti dove, in Indiana, aveva aperto un negozio. Dopo essersi laureata nel 1907 al Baltimore Women's College (conosciuto poi come Goucher College), Clara si trasfer\u00ec a New York per dedicarsi alla scrittura. Cominci\u00f2 a scrivere per diversi giornali e riviste popolari, dedicandosi anche al teatro. Dopo essersi sposata con Albert Berwanger (dal loro matrimonio nacque nel 1909 una figlia, Frances), cambi\u00f2 il proprio nome, firmando i suoi pezzi come Beranger.\nUsando lo pseudonimo Charles S. Beranger, scrisse delle sceneggiature come freelance per diverse case di produzione, Edison, Vitagraph e Kalem, sia lavori originali che continuity. Il suo lavoro fu notato dalla Fox Corporation che la prese a far parte del proprio staff di sceneggiatori. Insieme a Forrest Halsey, scrisse \"His Chinese Wife\", una commedia in tre atti che and\u00f2 in scena a Broadway nel maggio 1920.\nNel 1921, Clara - prendendo con s\u00e9 Frances, all'epoca dodicenne - part\u00ec per Hollywood dove firm\u00f2 un contratto a lunga scadenza con la Famous Players-Lasky Corporation di Cecil B. DeMille, compagnia per cui avrebbe poi scritto oltre una ventina di sceneggiature, per film che avevano come interpreti alcuni dei nomi pi\u00f9 famosi del momento, come Marguerite Clark, Billie Burke, Mary Miles Minter, Alice Brady, Violet Heming, Dorothy Dalton, Thomas Meighan, Bebe Daniels e John Barrymore.\nA Hollywood, sul set di \"Miss Lulu Bett\", conobbe William C. deMille, il fratello del celebre Cecil. Anche lui regista, anche se di minor peso, William era sposato con Anna Angela George, ma aveva anche delle relazioni extraconiugali, tra le quali quella con la sceneggiatrice Lorna Moon la quale gli diede pure un figlio, Richard. De Mille, per\u00f2, si innamor\u00f2 di Clara Beranger tanto che, nel 1926, decise di chiedere il divorzio alla moglie. Lei, dapprima, glielo rifiut\u00f2 categoricamente ma poi fin\u00ec per concederglielo e, nel 1928, William e Clara, anche lei libera, si sposarono. Lui aveva 50 anni, lei 42. La cerimonia si svolse il 14 agosto nel salone di \"The Chief\" un treno transcontinentale in sosta ad Albuquerque, nel Nuovo Messico. Dopo il matrimonio, Clara, che fino a quel momento aveva collaborato continuativamente con William alle sceneggiature dei suoi film, continu\u00f2 a lavorare per lui. Nel 1929, la Grande depressione colp\u00ec anche de Mille che, nella crisi, perse tutto. Gli unici mezzi di sostentamento erano ormai i proventi dei lavori di Clara finch\u00e9 lei non ricorse a Cecil chiedendogli di far lavorare il fratello, anche lui come sceneggiatore.\nNel 1934, Clara Beranger lasci\u00f2 il mondo del cinema, continuando per\u00f2 a scrivere articoli per riviste come \"Liberty\" e \"Good Housekeeping\". Scrisse anche dei libri."}
{"id": "8006434", "revid": "1543377", "url": "https://it.wikipedia.org/wiki?curid=8006434", "title": "Ligier JS P2", "text": "La Ligier JS P2 \u00e8 una vettura sport prototipo appartenente alla categoria LMP2 progettata dal costruttore francese Onroak Automotive e realizzata in collaborazione con l'ex pilota francese Guy Ligier. Progettato per rientrare nella categoria Le Mans Prototype 2 (LMP2), \u00e8 la prima vettura chiusa nonch\u00e9 anche la prima progettata interamente dalla Onroak. La JS P2 ha debuttato alla 24 Ore di Le Mans del 2014 ed \u00e8 stata impiegata nel Campionato mondiale Endurance, European Le Mans Series, Asian Le Mans Series e United SportsCar Championship."}
{"id": "8006461", "revid": "1543377", "url": "https://it.wikipedia.org/wiki?curid=8006461", "title": "Gy\u00f6rgy Bessenyei", "text": "Biografia.\nGy\u00f6rgy Bessenyei nacque a Tiszabercel nel 1747 in una famiglia nobile.\nDal 1755 al 1760 studi\u00f2 al collegio di S\u00e1rospatak, dopodich\u00e9 suo padre lo tolse dalla scuola. \nRicominci\u00f2 a studiare quando si trasfer\u00ec, come membro della guardia nobiliare, a Vienna nel 1765, raggiungendo i suoi due fratelli; a Vienna studi\u00f2 lingue, effettu\u00f2 molte letture e fece conoscenza dei movimenti letterari e delle idee illuministiche, ed essendosi accorto dell'arretratezza culturale del suo paese, si impegn\u00f2 per migliorare la cultura ungherese e diffondere i nuovi stili letterari e le idee filosofiche occidentali.\nNel 1769 part\u00ec per un viaggio di lavoro in Italia e l'anno seguente inizi\u00f2 a scrivere le sue prime opere, che pubblic\u00f2 dal 1772 in poi. Era in stretto contatto con Adam Koll\u00e1r, un influente consigliere di Maria Teresa d'Austria, con Mikl\u00f3s Beleznai, leader dei protestanti ungheresi, e con gli scrittori, Abraham Barcsay e Lincoln Orczy, appartenenti anche loro alla guardia nobiliare,che assieme a Bessenyei formarono un circolo letterario.\nA Vienna nel 1779 si convert\u00ec alla religione cattolica e l'anno seguente ottenne l'incarico di bibliotecario. \nNel 1781 pubblic\u00f2 un articolo in tedesco intitolato \"Uomo senza pregiudizi\" (\"Der Mann ohne Vorurteil\").\nPer realizzare il suo progetto di politica culturale per il suo paese scrisse tragedie, poemi epici e didattici, trattati storici e pedagogici, romanzi; inoltre effettu\u00f2 numerose traduzioni e rielabor\u00f2 opere straniere.\nL'importanza della sua attivit\u00e0 e la sua influenza risultarono notevoli, anche se rimase una guida culturale per il suo paese per un breve periodo, poich\u00e9 da quando Giuseppe II d'Asburgo-Lorena non gli conferm\u00f2 il vitalizio (1782) ottenuto grazie a Maria Teresa, Bessenyei si ritir\u00f2 nei suoi possedimenti e visse gli ultimi trent'anni un po' isolato.\nQuando nel 1804 apprese che la censura non permetteva la pubblicazione delle sue opere, smise di scrivere e si occup\u00f2 della sopravvivenza dei suoi lavori.\nL'anno in cui inizi\u00f2 la sua attivit\u00e0 letteraria, il 1772, \u00e8 definito l'anno di avvio del \"rinnovamento nazionale ungherese\".\nNel suo opuscolo del 1781, sollecit\u00f2 la creazione dell'Accademia della scienza ed elabor\u00f2 le sue regole operative: \u00abLa povert\u00e0 e l'ignoranza sono pervasive\u00bb, cos\u00ec \u00e8 il compito della futura accademia di diffondere la scienza a tutta la popolazione. \nBessenye sostenne che il mezzo del bene comune \u00e8 \"la scienza\", e la chiave della scienza \u00e8 la lingua, cio\u00e8 il linguaggio non di pochi studiosi, il latino, ma dell'intera nazione, l'ungherese. \nLo scopo dell'intero suo programma era finalizzato anche a ridurre la differenza tra nobilt\u00e0 e classi inferiori in un duplice senso: il miglioramento dell'educazione scientifica contribuisce al progresso sociale, inoltre la diffusione della scienza aumenta anche il livello di felicit\u00e0 generale.\nLe sue opere letterarie non sempre si dimostrarono originali e formalmente impeccabili, ma ebbero il pregio di essere i primi esempi quasi in tutti i generi letterari.\nTra i suoi lavori si ricordano le tragedie \"\u00c1gis trag\u00e9di\u00e1ja\" (1772), \"Hunyadi L\u00e1szl\u00f3\" (1772) e \"Buda\" (1773), le commedie \"Il filosofo\" (\"A filoz\u00f3fus\", 1777) e \"La testarda\" (\"Lais testarda\"), aventi pi\u00f9 valore culturale che estetico. Scrisse un poema su \"Mattia Corvino\" e un poemetto sull\"'Incendio di Debrecen\". I suoi diecimila versi su \"Il mondo della natura\" sono un genere misto tra poema didascalico e descrittivo.Raccolse i suoi scritti filosofici in \"L'eremita di Bihar\" e compose il romanzo utopistico \"Il viaggio di Tarimene\".\nPer le sue opere si ispir\u00f2 a Voltaire, Alexander Pope, Philippe N\u00e9ricault Destouches, Johann Christoph Gottsched, mentre per quanto riguarda la filosofia, segu\u00ec gli insegnamenti di Voltaire, Jean-Jacques Rousseau, Thomas Hobbes, John Locke."}
{"id": "8006463", "revid": "287204", "url": "https://it.wikipedia.org/wiki?curid=8006463", "title": "Catherine Bott", "text": ""}
{"id": "8006470", "revid": "1543377", "url": "https://it.wikipedia.org/wiki?curid=8006470", "title": "Annie L\u00f6\u00f6f", "text": "\u00c8 dal 2006 membro del Riksdag rappresentando il suo collegio elettorale, la contea di J\u00f6nk\u00f6ping, e dal 2011 leader del Partito del centro. \u00c8 stata Ministro delle Imprese dal 2011 al 2014.\nBiografia.\nAnnie L\u00f6\u00f6f \u00e8 nata e cresciuta nel piccolo villaggio di Maram\u00f6, vicino a V\u00e4rnamo. Durante il suo ultimo anno alla Finnvedens Secondary School di V\u00e4rnamo, dove ha studiato scienze sociali, ha sviluppato un interesse per la politica.\nAlla fine del 2001 L\u00f6\u00f6f si un\u00ec al Partito di Centro. Durante le elezioni generali del 2002 \u00e8 stata impiegata come agente elettorale per l'organizzazione giovanile del partito (CUF) nella contea di J\u00f6nk\u00f6ping e nello stesso anno ha vinto una borsa di studio Dag Hammarskj\u00f6ld, che le ha dato la possibilit\u00e0 di immergersi nei temi della pace internazionale e delle questioni ambientali presso la sede delle Nazioni Unite a New York. Dopo l'elezione si \u00e8 iscritta all'Universit\u00e0 di Lund conseguendo una laurea in giurisprudenza (LL.M.) nell'agosto 2011.\nMembro del Parlamento (2006\u2013presente).\nNelle elezioni generali del 2006 L\u00f6\u00f6f \u00e8 stata eletta al Riksdag, all'epoca era il membro pi\u00f9 giovane della legislatura.\nNel gennaio 2007, insieme al suo collega Fredrick Federley, L\u00f6\u00f6f ha avviato il Gruppo liberale, una rete di persone di mentalit\u00e0 liberale sia all'interno che all'esterno del Riksdag. \u00c8 stata anche vicepresidente del CUF. Per diversi anni ha fatto parte del consiglio di amministrazione della Nordic Centre Youth Federation, la seconda pi\u00f9 grande organizzazione giovanile della Scandinavia. \nNel 2008 L\u00f6\u00f6f ha ricevuto la sovvenzione \"Young European Leadership Program\" dall'Ambasciata degli Stati Uniti. \nPrima di diventare ministro e leader del partito, Annie L\u00f6\u00f6f \u00e8 stata membro della commissione per le finanze, della delegazione di guerra e vicepresidente della commissione per la giustizia e prima vice leader della Camera per il gruppo parlamentare del partito di centro e membro del comitato esecutivo del partito. \u00c8 stata membro di diverse commissioni governative, tra cui l'E-Publicity Committee, l'indagine sulle esigenze della polizia di intelligence dei segnali e nel comitato di intelligence dei segnali, che ha valutato le attivit\u00e0 del National Defence Radio Establishment.\nDurante i suoi due mandati, \u00e8 stata attiva nella politica municipale a V\u00e4rnamo, come deputata del Consiglio comunale dal 2002 al 2004, come membro del Consiglio dei cittadini dal 2002 al 2004, nonch\u00e9 consigliere comunale ordinario dal 2006 al 2007. L\u00f6\u00f6f \u00e8 stata anche eletta nei consigli locali di V\u00e4rnamo nel 2010, ma ha lasciato l'incarico a causa dei molti impegni nazionali. Fino al 2008 L\u00f6\u00f6f \u00e8 stata sostituta della delegazione svedese del Consiglio nordico e, in carica per il pre-mandato, ha lavorato per la commissione per la Costituzione.\nDopo le elezioni generali del 2010, L\u00f6\u00f6f \u00e8 stata eletta presidente del National Post-Election Analysis Group, nominata dal Partito di Centro. Il Gruppo di Analisi ha presentato la sua relazione nel gennaio 2011. Lo stesso anno divenne portavoce per gli affari finanziari ed economici del suo partito. Il 31 agosto 2011 il Comitato per le nomine dei partiti di centro ha proposto Annie L\u00f6\u00f6f come presidente del partito.\nLeader del Partito di Centro (2011-presente).\nL\u00f6\u00f6f \u00e8 stata eletta leader e presidente del partito il 23 settembre 2011, subentrando a Maud Olofsson, al congresso del partito ad \u00c5re, diventando cos\u00ec la pi\u00f9 giovane leader di partito del Partito di Centro.\nIl 29 settembre 2011 L\u00f6\u00f6f \u00e8 subentrata a Maud Olofsson come ministro per le Imprese. Ha anche dfeciso di sostituire il ministro dell'Ambiente Andreas Carlgren con Lena Ek, ex eurodeputata, e ha dato vita a un nuovo ministero dell'IT e dell'Energia affidato a Anna-Karin Hatt (ex candidata per la leadership del partito). Ha mantenuto l'incarico il ministro per gli affari rurali e agricoli, Eskil Erlandsson.\nVita privata.\nL\u00f6\u00f6f \u00e8 la figlia del politico del Partito di Centro Hans-G\u00f6ran Johansson, sindaco del comune di V\u00e4rnamo. Il 30 luglio 2011 Annie ha sposato Carl-Johan L\u00f6\u00f6f. Il 10 settembre 2015 ha dato alla luce una figlia di nome Ester. Ha avuto una seconda figlia, Saga, il 3 dicembre 2019. Vivono a Nacka, Stoccolma."}
{"id": "8006483", "revid": "1602064", "url": "https://it.wikipedia.org/wiki?curid=8006483", "title": "Cyornis unicolor", "text": "Il pigliamosche blu chiaro (Cyornis unicolor , 1843) \u00e8 un uccello della famiglia Muscicapidae.\nDescrizione.\nL'aspetto superficiale del maschio \u00e8 apparentemente simile a quello del pigliamosche azzurrino (che spesso si pu\u00f2 trovare nella stessa zona), ma \u00e8 di colore blu pi\u00f9 chiaro, sul dorso varia ad un color cobalto, che si ritrova anche sulla fronte e nelle piume sopra e intorno all'occhio da cui parte una chiazza nera discontinua, le piume maggiori sono nere e con un bordo blu all'esterno, anche la coda \u00e8 di un colore blu ma pi\u00f9 intenso rispetto alle altre tranne quelle centrali che sono nere, le parti inferiori sono azzurre-grigiastre dalla gola al basso ventre dove variano ad un color biancastro mentre il resto della parte inferiore \u00e8 di colore blu chiaro, le penne copritrici invece sono giallognole, le zampe e il becco sono di colore nero.\nLa femmina differisce molto nella colorazione, sopra \u00e8 di colore marrone-cenere scuro, sono di colore marrone tutte quelle penne che nel maschio sono blu, compreso il viso dove ci sono alcune striature, le parti inferiori sono marrone cenere e variano ad un bianco opaco sull'addome, le penne copritrici sono fulve, appena sotto le copitrici variano al marrone.\nI piccoli sono macchiati da chiazze ocracee.\nIl pigliamosche blu chiaro \u00e8 un uccello di piccole dimensioni, un esemplare adulto pu\u00f2 raggiungere una massa corporea di 21.1 g.\nLe dimensioni del maschio sono:\nLe dimensioni della femmina sono:\nBiologia.\nRiproduzione.\nSolitamente costruiscono nidi a forma di tazza a circa 3 m di altezza, utilizzando muschio, radici e felci che vengono fortemente tenute insieme da licheni filamentosi. Come ulteriore rinforzo e riparo, il nido vieno costruito nelle cavit\u00e0 degli alberi e nelle giunzioni tra ramo e tronco. Le dimensioni variano molto dallo spazio a disposizione nella cavit\u00e0 scelta, solitamente sono di circa:\nLa cavit\u00e0 centrale dove depongono le uova ha dimensioni pari a 5 cm di diametro e fonda circa 2 cm.\nDistribuzione e habitat.\nSi trova in Bangladesh, Birmania, Bhutan, Brunei, Cambogia, Cina, Hong Kong, India, Indonesia, Laos, Malaysia, Nepal, Thailandia e Vietnam. \nI suoi habitat naturali sono le foreste umide tropicali e subtropicali di latifoglie e foreste umide montane tropicali e subtropicali.\nTassonomia.\nSottospecie.\nSono state distinte tre sottospecie:\nConservazione.\nLa specie occupa un areale abbastanza vasto, all'interno del quale la popolazione sembra essere in dimuzione. Nonostante questo la Lista rossa IUCN classifica \"Cyornis unicolor\" come specie a rischio minimo (\"Least Concern\")."}
{"id": "8006485", "revid": "287204", "url": "https://it.wikipedia.org/wiki?curid=8006485", "title": "Tenma Shibuya", "text": "Ha iniziato la sua carriera da attore nel 1993 dopo il suo rientro dagli US, dove ha frequentato il college. Ha fatto delle comparse in alcuni film, spettacoli e serie TV nella sua giovane carriera di recitazione in Giappone. Nel 1997, ha partecipato a Bolero (coreografo: Maurice B\u00e9jart), una performance della Tokyo Ballet Company. Nel 1998, entra a far parte della commedia \"Romio e Giulietta\" (regista: Yukio Ninagawa), Nel 2002, un film, \"Agitator (regista: Takashi Miike)\", nel 2004, film d'animazione CG, \"Appleseed (regista: Shinji Aramaki, musica: Ry\u016bichi Sakamoto) \"\nNel 2006, Shibuya, all'et\u00e0 di 36 anni, visit\u00f2 la Cina per la prima volta, instaurando un primo contatto con il mondo dello spettacolo cinese. Nel 2008, Shibuya interpreta il colonnello Sato, un famoso criminale di Ip Man (Yip Man), un film del kung-fu di Hong Kong che vinse il premio cinematografico del 28 \u00b0 Hong Kong Film Awards. Nel 2011 ha recitato nelle serie TV cinese pi\u00f9 popolare, \u201cBorrow Gun\u201d, in cui Shibuya ha interpretato con successo Kato, un personaggio che gli ha conferito successo immediato in tutta la Cina.\nHa recitato nel film classificato al primo posto del 2014 \"KANO\" nella storia dei profitti Taiwanesi dei film box-Office. Nel 2017, \u00e8 apparso nel dramma televisivo nazionale russo \"Sorge\". Nel 2018, Cina, Stati Uniti, Corea, un film in tre paesi \"Air Strike: \u5927\u8f5f\u70b8\" (Art Director: Mel Gibson, Cast: Bruce Willis, Liu Ye, Adrien Brody, Song Seung-heon, ecc.) Interpreta il ruolo del pilota di Zero Fighter come unico ruolo principale giapponese del film.\nFino al 2018 Shibuya ha fatto pi\u00f9 di 100 comparse tra film, serie TV e spettacoli in Giappone, Cina, Hong Kong, Taiwan e negli Stati Uniti, guadagnando una grande popolarit\u00e0 in Asia soprattutto nelle aree di lingua cinese. Oltre ad essere un attore, \u00e8 anche un ballerino di danza classica giapponese e compositore da oltre 20 anni. Da pi\u00f9 di 25 anni Shibuya si occupa di attivit\u00e0 di volontariato per scambi culturali-internazionali. Ha insegnato giapponese come volontario nelle scuole superiori a Eugene (OR). Shibuya nel 2009 ha anche fondato un\u2019organizzazione non-profit, con sede a Tokyo che mira a promuovere lo scambio culturale tra il Giappone e la Cina. Egli \u00e8 stato il direttore generale di questa organizzazione fin dal principio.\nCarriera dello spettacolo.\nShibuya inizi\u00f2 la sua carriera di recitazione nel 1993. Determinato a diventare globalmente attivo, ha sentito prima il bisogno di accumulare esperienze in Giappone fino a quando non si sarebbe verifica un'opportunit\u00e0. Oltre a recitare quotidianamente, Shibuya miglior\u00f2 ulteriormente la sua abilit\u00e0 nell\u2019esibizione in vari modi, tra cui prendendo lezioni di recitazione da Yoko Narahashi che successivamente sarebbe diventata una figura di spicco dell'industria cinematografica giapponese presso la casa di produzione \u201cUnited Performers' Studio\u201d che \u00e8 associata con NY Actors Studio, (metodo di recitazione che in seguito divenne lo stile di recitazione attuale di Shibuya); frequentando lezioni di recitazione cinematografica a Eizoujuku, un collegio cinematografico professionale fondato da Genji Nakamura, direttore di oltre 40 film; frequentando lezioni di danza classica giapponese da Kazuma Nishikawa, il maestro della scuola di Nishikawa; conseguendo una formazione vocale presso la AK MUSIC specializzata in opera, chanson e musica pop. Shibuya oltre ad aver recitato in alcuni loro piccoli film indipendenti, ha preso parte, come ospite, in delle apparizioni per varie produzioni cinematografiche, cos\u00ec da poter familiarizzare con i loro metodi e stili. Nel frattempo, si \u00e8 anche occupato di produzione cinematografica. Inoltre praticava le sue stesse canzoni accompagnate dalla chitarra cercando di migliorare giorno e notte.\nIl debutto commerciale di Shibuya \u00e8 avvenuto in \u201cSadistic Song\u201d (1995), un film diretto da Genji Nakamura. E nel 1997 si presentano delle nuove opportunit\u00e0 teatrali per Shibuya. Nel mese di marzo, ha partecipato a \u201cBolero\u201d, un famoso lavoro di balletto. La performance \u00e8 stata coreografata da Maurice B\u00e9jart, ed \u00e8 stata diretta da Shiro Mizoshita del Tokyo Ballet, come uno dei gruppi di ballo presentati al salotto culturale di Tokyo. A luglio prese parte all\u2019opera \u201cprincipessa Sayo\u201d, sia come personaggio che come ballerino di folk giapponese. Nel mese di agosto 1997, Shibuya \u00e8 stato vicedirettore di \u201cAnnie Get Your Gun\u201d, un famoso musical di Broadway interpretato presso il teatro Chunichi di Nagoya. Nell'anno successivo, ha avuto l'opportunit\u00e0 di lavorare con un famoso regista teatrale. Decide di rifiutare l\u2019offerta e di interpretare Capulet nell\u2019opera teatrale \u201cRomeo e Giulietta\u201d, diretto da Yukio Ninagawa, rimanendo comunque coerente alla sua carriera cinematografica. Nel 2001, Shibuya ha avuto un ruolo in \u201cAgitator\u201d, un film di Takashi Miike, regista particolarmente produttivo. Ha interpretato un membro della mafia, che sosteneva in modo convinto il suo leader, interpretato da Naoto Takenaka. Shibuya, durante questo periodo, ha avuto solo poche occasioni per recitare piccoli pezzi come detective, gangster, medico, e avvocato. La prima esperienza di Shibuya con l'animazione digitale \u00e8 stata in \u201cAppleseed\u201d, i cui 4 personaggi sono prima stati registrati e successivamente elaborati in animazione attraverso la tecnica del \"cattura-movimento \". Il film \u00e8 stato diretto da Shinji Aramaki, ed \u00e8 stato pubblicato nel 2004 a livello globale.\nShibuya aveva progettato di iniziare a esibirsi in Cina, era solo scoraggiato dalle barriere e difficolt\u00e0 linguistiche. Dopo aver appreso il mandarino all'Universit\u00e0 di Lingua e Cultura di Pechino per sei mesi, ha iniziato ufficialmente la sua carriera di recitazione nel mondo dello spettacolo cinese. La prima serie tv cinese a cui ha partecipato \u00e8 stata \u201cCaoyuanchunlaizao\u201d, nell\u2019autunno del 2006 interpretando il ruolo di una persona reale nella storia, Shouji Kanai. L'anno seguente, ha co-guidato il suo primo film in Cina \u201c Feihuduidiezhan\u201d, diretto da Li Shu, \u00e8 stato il programma pi\u00f9 ritrasmesso dell'anno dal canale cinematografico predominante in Cina, CCTV-6. Anche se ancora un volto nuovo per il pubblico cinese, le sue esibizioni sono state presto riconosciute nel settore. Shibuya viene cos\u00ec notato, e viene scelto per un ruolo nel seguente spettacolo del regista Li Shu, che successivamente ha avanzato a Shibuya nuove proposte di recitazione. Shibuya \u00e8 molto grato per tutto il sostegno che i suoi colleghi gli hanno dato.\nNel 2008, Shibuya recita in Ip Man(Yip Man), un film riguardante il Kung-fu di Wilson Yip, che avrebbe poi vinto il premio del 28 \u00b0 \u201cHong Kong Film Awards\u201d. Il ruolo di Shibuya, il colonnello Sato, un cattivo furbo dal sangue freddo, non solo gli permette di affermarsi tra i professionisti, ma gli permette anche il riconoscimento tra il pubblico. In realt\u00e0, il regista Wilson, notando il consenso del pubblico e il successo del film, per met\u00e0 serio e met\u00e0 scherzoso lo avverte di stare lontano dal cinema.\nNel 2009 a Shibuya viene offerta l'opportunit\u00e0 di recitare nella sua prima serie televisiva \u201cYangguifeimishi\u201d, diretta da You Xiaogang, interpretando Yin Tao (Anthony Wong) lo spettacolo \u00e8 stato ambientato nella Cina della dinastia Tang. Come straniero, Shibuya si \u00e8 immedesimato perfettamente nel suo antico personaggio cinese e lo ha interpretato con grande successo.\nNel 2010, Shibuya ha assunto un ruolo principale in \u201cShenhe\u201d, interpreta Minetsugu Yoshida, un ornitologo che \u00e8 andato al lago di Zhalong per cercare due gru, provenienti dal Giappone, che si erano perse. L'intero film \u00e8 stato girato a Qiqihaer, una citt\u00e0 Nord-orientale della Cina, nella quale durante le riprese del film, la temperatura ha raggiunto i -30 \u00b0 centigradi. La successiva serie tv a cui ha preso parte Shibuya \u00e8 \u201cJieqiang\u201d. Quest\u2019ultima \u00e8 stato un importante successo commerciale tuttavia ha suscitato diverse critiche. Il ruolo che ha rappresentato, quello di un antagonista scaltro ed emotivo, Kato Keiji, \u00e8 stato definito dalla critica come malvagio e affascinante. il programma ha raggiunto il record dei pi\u00f9 alti guadagni nella storia dei programmi televisivi cinesi. Partecipando a tale programma in veste di Ip Man(Yip Man) e Jieqiang, Shibuya \u00e8 certamente diventato uno dei pi\u00f9 popolari attori giapponesi in Cina. Dal momento che le sue opere sono andate in onda anche in altri paesi, ha guadagnato popolarit\u00e0 in tutto il mondo.\nNel 2011, Shibuya, subito dopo il successo ottenuto dalla serie TV \u201cJieqiang\u201d e l\u2018attenzione conquistata dei mass media, ha l\u2019occasione di recitare con Christian Bale, vincitore di un Oscar, nel film \u201cI fiori della guerra\u201d.\nLa serie televisiva \u201cDaxifa\u201d, rilasciata nel 2012, ha permesso a Shibuya di interpretare un ruolo complesso e unico, quello di Wutengzhang, mago giapponese che va in Cina per rubare un documento segreto sulla magia tradizionale cinese. Questo personaggio differisce notevolmente dal solito ruolo del soldato a cui Shibuya era abituato a immedesimarsi. Durante lo sviluppo della storia, il personaggio acquisisce diverse identit\u00e0 come quella del giovane onesto, della ballerina sexy di Kabuki, del mago che pratica la magia sul palco, della vecchia pazza o dell\u2019uomo di mezza et\u00e0. Un'altra sfida che Shibuya deve affrontare durante i 40 episodi della serie TV \u00e8 quella di dover parlare cinese mandarino fluentemente. Superate tutte le sfide, Shibuya guadagna riconoscimento per la sua professionalit\u00e0 e abilit\u00e0 nella recitazione.\nNello stesso anno (2012) Shibuya ancora una volta impressiona i suoi fan recitando Ichiro Nakamura, l\u2019aiutante del protagonista nel film \u201cHushed Roar\u201d. Ichiro \u00e8 una persona dalla mentalit\u00e0 semplice che soffre di ipoglicemia, il suo matrimonio con l\u2019amore di una vita era compromesso a causa della paura che la sua malattia fosse ereditaria. Questo film ha partecipato ufficialmente al Montr\u00e9al World Film Festival. Nonostante durante la sua carriera abbia interpretato numerosi ruoli differenti, spesso personaggi monolitici, il personaggio di Ichiro, ricco di emozioni intense e travolgenti, era un nuovo ruolo per Shibuya da impersonare. Shibuya, come richiesto dal contesto del film, recita esclusivamente in inglese. Nonostante la produttrice non lo conoscesse di persona, commenta che la scelta di assegnare a Shibuya un ruolo comico la rassicurava, e che era molto soddisfatta della sua performance.\nNel 2013, Shibuya ottiene un ruolo nel film \u201cKANO\u201d, l\u2019unico cast giapponese presente in Cina continentale. Il film tratta di una squadra di baseball di una scuola superiore a Taiwan. Umin Boya, il regista, ha offerto il ruolo a Shibuya perch\u00e9 viene particolarmente colpito dalla sua performance in Ip Man(Yip Man). Shibuya \u00e8 felice di accettare la sua offerta non solo per l\u2019interesse nel contenuto del copione, ma anche per la reputazione che vanta il regista di essere cooperativo e aperto a opinioni diverse. superando il record al botteghino a Taiwan, il film ha avuto un grande successo anche in Giappone, Hong Kong e altri paesi. Shibuya, inoltre, appare a \u201cXiaobaohelaocai\u201d nel 2013. Questa \u00e8 la sua prima occasione in Cina per recitare un ruolo comico, verso cui egli nutre profondo interesse. Essendo occupato a Taiwan nelle riprese di \u201cKANO\u201d, \u00e8 cos\u00ec riuscito ad andare in giornata a Pechino per partecipare alle riprese. Nonostante il ruolo di aiutante del colonnello Qingtian apparisse in ben poche scene, era abbastanza complicato da interpretare. Il colonnello Qingtian vive la fine della seconda guerra mondiale in Cina e dal momento che la situazione della guerra peggiora egli inizia a disperarsi. Sapendo che sarebbe partito dalla sua stazione il giorno dopo, da una svolta alla trama uccidendo un personaggio. La sua parte \u00e8 troppo breve per descrivere la personalit\u00e0 del personaggio, ma Shibuya improvvisando riesce anche a essere ironico. La sua esibizione viene elogiata sia dal suo team che dal pubblico. Nonostante la sua piccola parte, Shibuya si fa comunque notare.\nShibuya continu\u00f2 a coltivare la sua abilit\u00e0 nel recitare svariati ruoli nelle serie televisive in Cina come \u201cFenghuoshuangxiong\u201d (2013), \u201cYouchai\u201d (2015) e \u201cTiezaishao\u201d (2015). In \u201cFenghuoshuangxiong\u201d si innamora di una ragazza giapponese che poi perde alla fine della storia; in \u201cYouchai\u201d, ha una relazione con una spia giapponese, la cui morte caus\u00f2 la sua brama di vendetta; in \u201cTiezaishao\u201d, si innamora di una ragazza cinese tuttavia \u00e8 costretto ad ucciderla. Attraverso la sua performance, gli spettatori hanno provato diverse emozioni, e visto personalit\u00e0 accurata sotto tutti i punti di vista, che \u00e8 raro vedere su ruoli come quello del soldato giapponese.\nDal 2015, dal momento che la fama e la ricchezza di Shibuya inizia ad aumentare egli ha pi\u00f9 libert\u00e0 nella scelta dei suoi ruoli futuri. Dirige \u201cWanfeng\u201d, un progetto di laurea di un gruppo di studenti all\u2019Accademia del Film di Pechino. Il progetto sopracitato, suscita profondo interesse in Shibuya per la passione sfrenata e il talento innato degli studenti, indipendentemente dal budget del film. Decide di collaborare al film \u201claurea degli studenti\u201d; non solo per la sua passione nel recitare, ma anche per dare consigli su tutti gli aspetti della produzione cinematografica.\nShibuya d\u00e0 molta importanza alla comunicazione con registi e con il team di attori, dirigendo molte collaborazioni con diversi registi, tra cui Xiao Feng. Sono rimasti in contatto da quando hanno lavorato insieme a \u201cHushed Roar\u201d nel 2012 e quando Xiao Feng ha diretto \u201cAir Strike\u201d The Bombing - La battaglia di Chongqing(Dahongzha), quattro anni dopo, ha affidato a Shibuya il principale ruolo giapponese. Il film \u00e8 stato co-prodotto da compagnie cinesi, coreane e di Hollywood. Tra i progettatori ci sono Vilmos Zsigmond, Richard Anderson, e Ronald Bass, vincitori di Oscar in cinematografia, rispettivamente effetto sonoro e sceneggiatura, e Mel Gibson ha partecipato a questo film come Art Director. Raccontando la storia dei bombardamenti giapponesi sulla citt\u00e0 di Chongqing durante la seconda guerra mondiale, gli attori principali provengono da quattro paesi diversi; Liu Ye dalla Cina, Bruce Willis e Adrien Brody dagli Stati Uniti, Song Seung-heon dalla Corea, e Shibuya dal Giappone. Shibuya interpreta un pilota esperto che pilota un combattente \u201cZero\u201d e lotta contro i piani-battaglia cinesi. Tutte le scene di battaglia aerea in cui recita Shibuya sono riprese nello studio degli effetti speciali, cosa che pone dei limiti alla sua recitazione. Essendo nella cabina di pilotaggio, pu\u00f2 solo usare espressioni facciali. Inoltre, la sua recitazione dipende solamente dalla sua immaginazione in quanto non ci sono avversari o oggetti in studio. Shibuya, nonostante tutte le difficolt\u00e0 di recitazione, viene comunque elogiato.\nShibuya appare abbastanza frequentemente in TV in Cina nell\u2019autunno 2015. Includendo anche show ritrasmessi, cinque serie TV in cui ha recitato, \u201cTiezaishao\u201d, \u201cErshisidaoguai\u201d, \u201cJieqiang\u201d, \u201cXuanya\u201d, \u201cXuebao\u201d, e appare in pi\u00f9 di dieci canali TV tra cui Anhui, Beijing, Zhejiang satellite, CCTV-8, Guizhou satellite, Xizang satellite, Shanxi satellite, Anhui satellite, Tianjin satellite. Un gran numero dei fun di Shibuya ha commentato e discusso i ruoli rappresentati da Shibuya, specialmente della sua nuova opera, \u201cTiezaishao\u201d. Il pubblico si \u00e8 commosso quando la sua passione e la sua sensibilit\u00e0 arrivano a una fine e deve uccidere l\u2019amore della sua vita. La recitazione di Shibuya riceve la massima lode per il suo abbondante e complesso flusso di emozioni. Il pubblico rimane impressionato specialmente dall\u2019immagine compassionata che Shibuya ha rappresentato, diversamente dal solito personaggio giapponese terrificante nelle produzioni cinesi.\nTenma Shibuya a volte collabora anche con imprese come un personaggio immagine o un portavoce. A luglio del 2013 ha partecipato a un\u2019esibizione di arte, \u201cun onore incontrarti\u201d.\nA marzo del 2014 ha collaborato con Antique jewelry brand, \u201cHouse of Willow\u201d.\na maggio del 2014, ha lavorato come portavoce per il Millennium Residences Beijing al progetto\u201cTenma Shibuya\u2019s Art Space &amp; Art Life Style.\u201d\nAd aprile del 2015, ha partecipato all\u2019esibizione \u201cYinluchi Art District Fine Brushwork Exhibition\u201d.\na luglio del 2015 ha partecipato all\u2019esibizione \u201cChao Hong's Painting Art Exhibition\u201d, \u201cUnire l\u2019Est con l\u2019Ovest\u201d dove ha tenuto un discorso.\nDa giugno a luglio del 2015, ha fatto il portavoce di una marca Africana, \u201cAfrican Symbol\u201d.\nA febbraio del 2017 ha collaborato con il marchio Fragrance, riclassificata per il progetto della sua promozione, \u201cTenma Shibuya Comprehends Ancient Greek Philosophy through Perfume.\u201d\nFino al 2018, Shibuya ha partecipato ad oltre 100 performance tra cui film, serie TV e spettacoli in Giappone, in Cina, ad Hong Kong, in Russia e negli Stati Uniti. Oggi \u00e8 conosciuto come famoso attore giapponese attivo nelle regioni in cui si parla Cinese, specialmente nella Cina Continentale.\nSpettacolo.\nTeatro.\nMusical\nCarriera delle attivit\u00e0 di scambio culturale internazionale.\nTenma Shibuya ha realizzato l'importanza degli scambi culturali e della comprensione reciproca tra le diverse razze e le diverse culture grazie alla sua esperienza da giovane negli Stati Uniti. Dopo il suo ritorno in Giappone, dedica molto tempo, come volontario, per delle attivit\u00e0 di scambio culturale offrendo lezioni gratuite di giapponese; ha anche istituito una classe di danza classica giapponese gratuita e ha insegnato privatamente giapponese a stranieri.\nDopo essere andato in Cina nel 2006, ha promosso diversi eventi di scambio culturale a Pechino; ha istituito a Tokyo un'organizzazione no-profit, la \u201cJapan-China cultural exchange promotion\u201d (JC-CEP), con l'obiettivo di promuovere lo scambio culturale tra il Giappone e la Cina nel 2009. Come fondatore-direttore generale, Tenma ha organizzato oltre venti attivit\u00e0 di scambio culturale, spesso in stretta collaborazione con le organizzazioni nazionali, l\u2019Ambasciata del Giappone, la Fondazione Giapponese e la Japan culture center, and the society of Sino-Japanese Relations History. Il suo desiderio di promuovere la comunicazione con le diverse culture e la comprensione di esse \u00e8 evidente visto il suo impegno costante fin dagli anni novanta.\nAttivit\u00e0 rilevanti del programma di promozione culturale Giappone-Cina.\nAprile, 2007\nPrima conferenza dell'associazione della cultura giapponese, societ\u00e0 precedente a quella della promozione dello scambio culturale tra Giappone e Cina. Tenma ha partecipato alla conferenza come uno dei rappresentanti e ha condiviso le sue conoscenze riguardo alla sua cultura, come nozioni sulla danza classica giapponese, sulla cerimonia del t\u00e8, sull\u2019arte Kado della disposizione dei fiori-, sull'Aikido, sul karate, sulle anime &amp; fumetti e sulla danza di strada.\nGiugno, 2007\nIncontro con oltre 40 ospiti di varie nazionalit\u00e0 e diversi contesti sociali. Sono state tenute discussioni generali sulle varie culture, esibizioni di danza classica giapponese e letture di anime giapponese e sono state apprezzate dagli ospiti.\nLuglio, 2007\nPubblicazione della cerimonia del t\u00e8 di Urasenke, in cooperazione con la rivista \u201cSuper city\u201d.\nNovembre, 2007\nEvento di scambio culturale; letture sul Kitsuke e sul kimono &amp; esibizioni della danza di strada giapponese, l\u2019evento \u00e8 stato tenuto nella zona residenziale di Pechino, Nanluoguxiang.\nFebbraio, 2008\nSeminario introduttivo sulla cultura giapponese per gli studenti cinesi che vogliono studiare in Giappone. Tenuto a Pechino dall\u2019ambasciata giapponese in Cina.\nFebbraio, 2008\nLetture and workshop sulla\u2019arte e cultura tradizionale giapponese presso la \u201cBeijing Yinghua Japanese language school\u201d.\nMarzo - Aprile, 2008\nSerie di conferenze sulla cultura giapponese presso l'Ambasciata del Giappone in Cina e la Japan International Exchange Foundation, con la cooperazione dell\u2019Ambasciata di informazione giapponese e centro di cultura e la Societ\u00e0 Cinese sulle relazioni storiche Sino-Giapponesi.\nTitoli delle conferenze:\nFashion giapponese: kimono &amp; moda contemporanea\nDanza giapponese: classica &amp; danza di strada\nArti marziali giapponesi: kendo, karate &amp; aikido\nCultura pop giapponese: manga, anime &amp; musica\nLuglio, 2008\nPromozione de Tour giapponese, campagna a chilometro zero, ospitata dall'organizzazione nazionale giapponese del turismo.\nSettembre, 2008\nFestival. \u201cBonodori\u201d \u00e8 una danza tradizionale giapponese. Circa 100 persone hanno partecipato a questo evento di ballo.\nSettembre, 2008\nPartecipazione al festival del turismo giapponese, presso il parco Chaoyang di Pechino. Tenma ha condotto una danza classica giapponese chiamata \u201cSukeroku\u201d.\nSettembre, 2008\nConduce una lettura sul Kitsuke giapponese, introducendo vestiti giapponesi, come il kimono, e come indossarli. Quest\u2019attivit\u00e0 viene tenuta a Fureainoba a Changchun in Cina, e ospitata dalla fondazione \u201cJapan International Exchange Foundation\u201d.\nMarzo - Giugno, 2009\nSeconda serie di conferenze sulla cultura giapponese presso il centro culturale giapponese a Pechino. I congressi sono stati tenuti dalla societ\u00e0 di promozione culturale tra Giappone e Cina e dalla fondazione di scambi internazionali giapponese, in cooperazione con l\u2019Ambasciata Giapponese in Cina, e la \u201cChina Society for People\u2019s Friendship Studies\u201d.\nLe letture sono state tenute in cinque giorni:\nTitoli delle conferenze:\n1. Animazione &amp; musica pop giapponese\n2. T\u00e8 &amp; dolci giapponesi\n3. Fashion &amp; make-up giapponese l\n4. Architettura &amp; design d\u2019interni giapponese\n5. Sak\u00e8 &amp; cucina giapponese\nMaggio, 2009\nCreazione di \u201cTenma-Kai\u201d, un gruppo di danza classica femminile giapponese composto da ballerini giapponesi e cinesi. Organizzato da Tenma, il gruppo faceva parte del secondo Festival di scambio Cina-Giappone, co-ospitato dall'associazione giapponese della Peking University e della \u201cChina-Japan Exchange Association\u201d.\nOttobre, 2009\nPartecipazione all'attivit\u00e0 di scambio culturale Giappone-Cina ospitata da Manbu. La societ\u00e0 di promozione dello scambio culturale Giappone-Cina ha organizzato spettacoli teatrali e ha ingaggiato personale volontario.\nNovembre, 2009\nIncontro con il signor Li Dechun, famoso studioso cinese della letteratura giapponese con cui Tenma, in qualit\u00e0 di rappresentante della promozione dello scambio culturale tra Giappone e Cina, ha scambiato opinioni sulla promozione dello scambio culturale Giappone- Cina. Il signor Li \u00e8 diventato in seguito consulente speciale della promozione dello scambio culturale Giappone-Cina.\nNovembre, 2009\nSet di un film intitolato \u201cvisit of Eergunaheyouan\u201d. Un film sulla minorit\u00e0 etnica in Cina fondata da un club euroasiatico.\nMaggio, 2012\nIncontro con i suoi compagni universitari, dove Tenma ha tenuto un discorso sullo scambio culturale dei film e della televisione, e ha cantato la sua canzone originale \u201cpengyou\u201d accompagnata dalla chitarra.\n28 luglio, 2012\nEvento di scambio culturale tra Giappone e Cina, \u201cSouka! \u2013 \u641c\u5361\uff01, incontro di scambio per promuovere la comprensione tra Giappone e Cina tramite la condivisione delle esperienze delle persone \".\nLa celebrazione del 40 \u00b0 anniversario della normalizzazione delle relazioni sino-giapponesi \u00e8 stata organizzata dalla promozione dello scambio culturale tra Giappone e Cina in collaborazione con il centro di informazione e cultura dell'Ambasciata del Giappone e la Cina, la societ\u00e0 e la storia delle relazioni sino-giapponesi. A questo evento hanno partecipato due ospiti speciali, il signor YujiMiyauchi e il signor Liu Xinhua. Hanno scambiato opinioni ed esperienze prima dell\u2019incontro.\nOttobre, 2012\nPerformance di danza classica giapponese nel 2012 durante l\u2019expo dello scambio sino-giapponese, China National convention center (CCNC). Tenma ha condotto la danza in questo evento che celebra il 40 \u00b0 anniversario della nominalizzazione delle relazioni sino-giapponesi.\nMarzo, 2013\nEsibizione e workshop su Ikebana, una tradizionale disposizione floreale Giapponese, centro di cultura Giapponese, Pechino. Diretto da Koryu bi\u30fbSeikai, organizzato dallo scambio culturale Giappone-Cina, l\u2019evento \u00e8 stato tenuto per due giorni.\nCirca 150 invitati hanno partecipato all\u2019evento. Supportato dall\u2019ambasciata di informazione e cultura Giapponese e dalla Societ\u00e0 Cinese sulle relazioni storiche Sino-Giapponesi, \u00e8 divenuto un evento annuale dal 2013."}
{"id": "8006490", "revid": "827882", "url": "https://it.wikipedia.org/wiki?curid=8006490", "title": "Duchamp (disambigua)", "text": ""}
{"id": "8006491", "revid": "1543377", "url": "https://it.wikipedia.org/wiki?curid=8006491", "title": "Ritratto di Enrico VIII", "text": "Il ritratto di Enrico VIII \u00e8 un'opera perduta di Hans Holbein il Giovane che raffigurava re Enrico VIII d'Inghilterra. Venne distrutta da un incendio nel 1698, ma di essa ad oggi esistono molte copie che hanno contribuito a renderla un dipinto molto famoso. \u00c8 una delle immagini pi\u00f9 iconiche di Enrico ed \u00e8 uno dei ritratti pi\u00f9 famosi di un monarca inglese. L'originale venne creato nel 1536\u20131537 come parte di un affresco avente per tema la dinastia dei Tudor al palazzo di Whitehall di Londra.\nIl dipinto.\nHans Holbein il Giovane, originario della Germania, era stato nominato pittore di corte da Enrico VIII nel 1536. Il dipinto venne commissionato per decorare la camera privata di Enrico al nuovo palazzo di Whitehall. Enrico spese notevoli somme per decorare i 93.000 m2 totali di residenze che aveva confiscato al cardinale Thomas Wolsey dopo la sua caduta. L'affresco originale doveva rappresentare quattro figure su un basamento di marmo: Enrico, sua moglie Jane Seymour, e i suoi genitori, Enrico VII ed Elisabetta di York. L'affresco, commissionato durante il breve matrimonio tra Enrico e Jane Seymour, venne completato nel 1537.\nEnrico \u00e8 raffigurato in posa senza alcun segno reale come una spada, una corona o uno scettro. Questo fatto era comune nella pittura regia del periodo, come accadeva nei ritratti che Tiziano fece ai membri della famiglia degli Asburgo o in altre famiglie reali francesi o tedesche. Holbein era invece intenzionato a mostrare la maest\u00e0 di Enrico attraverso la sua postura aggressiva che lo rappresenta in piedi, orgoglioso, che guarda in faccia lo spettatore. Le sue gambe sono leggermente divaricate e le braccia sono poste quasi sui fianchi come un guerriero in atto di sfida. In una mano tiene i guanti, mentre nell'altra trattiene un cordone di sostegno del pugnale che gli pende dalla cintura. I vestiti di Enrico sono ricchi ed ornati, come segno di opulenza. Da notare in particolare il ricamo dell'abito e la precisione con cui esso \u00e8 raffigurato. Il personaggio indossa molti gioielli tra cui dei grandi anelli e un paio di collane. Il sospensorio che Enrico porta come erano soliti fare i guerrieri medievali, contribuisce ulteriormente ad esaltare la mascolinit\u00e0 dell'immagine.\nIl dipinto \u00e8 stato sovente descritto come un'opera di propaganda progettata per aumentare l'idea della maest\u00e0 di Enrico ed il suo ruolo nello stato e nella religione, motivo per cui Holbein fa di tutto per raffigurarlo in maniera imponente, anche con qualche accorgimento verosimile. Se si fanno dei confronti con le armature di Enrico VIII giunte sino a noi, si pu\u00f2 notare infatti che nella realt\u00e0 le sue gambe erano pi\u00f9 corte di quanto non siano raffigurate nel dipinto. Il dipinto mostra inoltre Enrico giovane e pieno di vitalit\u00e0, anche se in realt\u00e0 egli aveva gi\u00e0 passato i quaranta ed era stato pesantemente ferito l'anno precedente in un incidente avvenuto durante un torneo. Egli soffriva inoltre di problemi di salute che lo affliggeranno nell'ultima parte della sua vita. Non \u00e8 chiaro dove l'affresco fosse posto nel palazzo, ma probabilmente esso si trovava nella camera privata o nello studio del re, dove solo pochi prescelti potevano avere l'opportunit\u00e0 di vederlo.\nEnrico seppe riconoscere il potere dell'immagine creata da Holbein, ed incoraggi\u00f2 altri artisti a realizzare delle copie del dipinto da distribuire in varie versioni in tutto il regno, oppure per farne dono ad amici e ambasciatori. Molti nobili ne fecero realizzare delle copie private per mostrare la loro lealt\u00e0 al sovrano e questo spiega il perch\u00e9 il dipinto sia poi divenuto cos\u00ec famoso, anche malgrado la distruzione del dipinto originale quando il palazzo di Whitehall venne consumato dalle fiamme nel 1698. La fama del dipinto \u00e8 perdurata tanto che anche l'attore Charles Laughton, che interpret\u00f2 il ruolo del sovrano nel suo \"La vita privata di Enrico VIII\", modell\u00f2 la figura del protagonista sul dipinto di Holbein.\nCopie sopravvissute.\nUn cartone preparatorio realizzato da Holbein per il ritratto di gruppo si trova oggi nella National Portrait Gallery di Londra, e mostra Enrico con suo padre. Il cartone venne utilizzato per fornire la traccia sul muro, picchiettando sacchetti di carboncino lungo le linee principali del disegno, bucherellato. Il cartone ad ogni modo si presenta leggermente differente rispetto alla versione finale. Enrico \u00e8 infatti raffigurato pi\u00f9 tradizionalmente di tre quarti anzich\u00e9 frontalmente come nella versione definitiva. \nEsiste anche un ritratto a mezzobusto di Enrico eseguito da Holbein che attualmente si trova nella collezione del Thyssen-Bornemisza Museum di Madrid. Questo \u00e8 l'unico ritratto di Enrico eseguito dalla mano di Holbein, ma potrebbe anche trattarsi di uno studio preparatorio per il dipinto ufficiale. In esso Enrico indossa i medesimi abiti dell'affresco finale, ma \u00e8 raffigurato di tre quarti come nel cartone. Per molti anni questo dipinto ha fatto parte della collezione della famiglia Spencer ed \u00e8 stato conservato ad Althorp. Problemi finanziari hanno costretto il VII conte Spencer a vendere gran parte della propria collezione artistica, ed il quadro in questione venne acquistato da Heinrich Thyssen.\nLe copie del dipinto originale ad oggi presenti sono tutte di altri artisti, anche se in molti casi il nome del copista \u00e8 sconosciuto. Esse variano molto sia nella qualit\u00e0 che nell'aderenza al soggetto originale. Gran parte delle copie raffigurano solo l'immagine di Enrico, ma una copia di Remigius van Leemput dell'intero affresco si trova oggi nella Royal Collection, ed era un tempo in mostra ad Hampton Court Palace. Questa copia venne realizzata nel 1667 per Carlo II d'Inghilterra. La copia di maggiore qualit\u00e0 e certamente la pi\u00f9 nota \u00e8 quella attualmente presente nella collezione della Walker Art Gallery, la quale venne con tutta probabilit\u00e0 commissionata da Edward Seymour, fratello di Jane."}
{"id": "8006492", "revid": "291602", "url": "https://it.wikipedia.org/wiki?curid=8006492", "title": "Guardian (DC Comics)", "text": ""}
{"id": "8006507", "revid": "107580258", "url": "https://it.wikipedia.org/wiki?curid=8006507", "title": "Rinku Gate Tower Building", "text": "Il Rinku Gate Tower Building (\u308a\u3093\u304f\u3046\u30b2\u30fc\u30c8\u30bf\u30ef\u30fc\u30d3\u30eb \"Rink\u016b G\u0113to Taw\u0101 Biru\") \u00e8 un grattacielo alto 256 metri situato a Rinku Town, Izumisano in Giappone. L'edificio, di 56 piani, \u00e8 stato progettato da Nikken Sekkei e Yasui Architects &amp; Engineers e completato nell'agosto 1996. Attualmente \u00e8 il terzo edificio pi\u00f9 alto del Giappone dopo l'Abenobashi Terminal Building e la Yokohama Landmark Tower."}
{"id": "8006513", "revid": "124336440", "url": "https://it.wikipedia.org/wiki?curid=8006513", "title": "Gabriel Bateman", "text": "Biografia e carriera.\nGabriel Michael Bateman \u00e8 nato a Turlock, in California. Figlio di Tim e Jonelle Bateman, \u00e8 il pi\u00f9 piccolo di nove fratelli, tra i quali l'attrice Talitha Bateman. Nel 2012 si trasferisce con la sua famiglia a Sherman Oaks, distretto di Los Angeles. Ottiene il suo primo ruolo cinematografico nel 2014, interpretando il ruolo di Robert nel film \"Annabelle\". Nello stesso anno recita in diverse serie come \"Stalker\" e \"Grey's Anatomy\".\nNel 2016 ritorna sul grande schermo interpretando il ruolo di Martin nel film \"Lights Out - Terrore nel buio.\" Nello stesso anno appare in diverse spot pubblicitari nazionali e appare in due video musicali (\"It's a Job\" e \"A New Beginning\") dell'album \"Wolfie's Just Fine\" di Jon Lajoie.\nNel 2019 interpreta Andy Barclay nel film \"La bambola assassina\", remake dell'omonimo film del 1988.\n\u00c8 protagonista del film \"Il giorno sbagliato\" con Russell Crowe."}
{"id": "8006514", "revid": "736476", "url": "https://it.wikipedia.org/wiki?curid=8006514", "title": "Gaius Appuleius Diocles", "text": ""}
{"id": "8006519", "revid": "287204", "url": "https://it.wikipedia.org/wiki?curid=8006519", "title": "Novelty (disambigua)", "text": ""}
{"id": "8006522", "revid": "1543377", "url": "https://it.wikipedia.org/wiki?curid=8006522", "title": "Impress\u00e3o R\u00e9gia", "text": "L'Impress\u00e3o R\u00e9gia o Imprensa R\u00e9gia (\"Stamperia Regia\") fu la prima casa editrice in Brasile, fondata con decreto del 13 maggio 1808 nella citt\u00e0 di Rio de Janeiro. L\"'Impress\u00e3o R\u00e9gia\" brasiliana fu una filiale dell'omonima casa editrice di Lisbona, la capitale del Portogallo. L'iniziativa fu assunta in conseguenza del trasferimento della corte portoghese in Brasile e la sua prima pubblicazione fu la \"Gazeta do Rio de Janeiro\" (l'organo ufficiale della corte), seguito dal giornale \"O Patriota\", pubblicato fra il 1813 e il 1814. \u00c8 l'attuale Imprensa Nacional."}
{"id": "8006525", "revid": "767487", "url": "https://it.wikipedia.org/wiki?curid=8006525", "title": "Palazzo Natta", "text": "Palazzo Natta \u00e8 un antico palazzo storico-nobiliare della citt\u00e0 di Novara, in Piemonte.\nOggi ospita la Provincia di Novara e la prefettura.\nStoria e descrizione.\nNel luogo, gi\u00e0 in epoca romana in prossimit\u00e0 del Cardo (corrispondente ai corsi Cavour e Mazzini) e del Decumano (corrispondente ai corsi Cavallotti e Italia), vi sorgeva nel Medioevo il quartiere aristocratico della citt\u00e0, detto \"Contrada delle torri lunghe\". Verso il XIII secolo i Conti Caccia di Mandello e Castellazzo, nobile e antica famiglia novarese, vi costruirono la loro residenza, della quale oggi si conserva la torre civica con l'orologio; documentata gi\u00e0 nel 1268 e denominata \"Torre grande\".\nIn seguito l'edificio venne acquisito dalle famiglie Natta d\u2019Alfiano e Natta Isola di Casale, che provvidero a ricostruirlo e ingrandirlo fra il XVI e il XVIII secolo. Il progetto principale del 1580, \u00e8 attribuito al celebre architetto Pellegrino Tibaldi, il quale compose un palazzo a pianta quadrata incentrato sul cortile porticato interno e con giardino retrostante allineati prospetticamente sull'asse principale dell'edificio.\nIl cortile, circondato da un portico su colonne doriche, presenta sulla pavimentazione una rosa dei venti realizzata con ciottoli di fiumi, riproposta anche nel giardino. Uno scalone monumentale conduce al primo piano, dove le sale sono decorate con affreschi del pittore De Giorgi. Dopo l'Unit\u00e0 d'Italia il palazzo venne sopraelevato di un piano e allo scalone vennero aggiunte le due rampe finali.\nIl giardino, restaurato nel 1998, \u00e8 incentrato su una fontana in marmo rosa di Baveno ed \u00e8 chiuso da un'esedra settecentesca di stile \"rocaille\" che inquadra un trompe-l'\u0153il."}
{"id": "8006532", "revid": "1073227", "url": "https://it.wikipedia.org/wiki?curid=8006532", "title": "The Lurch/Wesley", "text": "The Lurch/Wesley \u00e8 un singolo dell'attore statunitense Ted Cassidy, pubblicato nel 1965.\nDescrizione.\nGrazie al successo della serie televisiva \"La famiglia Addams\" (\"The Addams Family\", 1964-1966), nel 1965 Ted Cassidy pubblica il singolo \"The Lurch\", cos\u00ec da sfruttare il personaggio di Lurch da lui impersonato nella serie e il suo particolare tono di voce, che conferisce un carattere particolarmente \"lugubre\" al personaggio. Il disco non ha nulla a che vedere con la colonna sonora della serie televisiva composta da Vic Mizzy, si tratta invece di una \"novelty song\" sul personaggio di Lurch, basata sulla \"Lurch Dance\" presente in un episodio della serie e scritta da Gary Paxton, gi\u00e0 produttore della celeberrima \"The Monster Mash\", \"novelty song\" a tema \"horror\" cantata da Bobby Pickett nel 1962.\nNel testo un coro chiede a Lurch di insegnargli come ballare la \"Lurch Dance\" (\"Yeah, Lurch, we wanna learn to do the Lurch dance\"), al che egli risponde di seguirli e gli insegna le movenze del ballo. Nel finale il coro ringrazia Lurch per avergli insegnato un ballo che si pu\u00f2 applicare a qualsiasi canzone.\nIl lato B del disco, \"Wesley\", \u00e8 invece un brano country scritto da Cliffie Stone e Scott Turner, anch'esso intonato dalla particolare voce di Cassidy.\nIl disco viene stampato in formato 7\" dalla casa discografica Capitol Records nel 1965 e distribuito in vari paesi del mondo, oltre agli Stati Uniti ne vengono distribuite infatti copie anche in Canada e nel Regno Unito, mentre con il titolo \"Largo\", nome con cui \u00e8 conosciuto il personaggio di Lurch nei paesi ispanofoni, viene distribuito in Messico e Argentina."}
{"id": "8006533", "revid": "125804249", "url": "https://it.wikipedia.org/wiki?curid=8006533", "title": "Dear Ex", "text": "Dear Ex () in Italiano \"Caro Ex\" \u00e8 un film taiwanese, a tematica omosessuale, del 2018 diretto da Chih-Yen Hsu e Mag Hsu e sceneggiato da Mag Hsu e Shih-yuan Lu. La prime visione dell'opera \u00e8 avvenuta a Taiwan il 2 novembre 2018 mentre in Italia \u00e8 stato distribuito da Netflix il 1\u00ba febbraio 2019.\nTrama.\nSong Cheng Xi (un ragazzo di 14 anni) dopo circa 3 mesi dalla morte del padre, Song Zheng Yuan, vuole conoscere il suo amante, Jay (attore e produttore teatrale), al quale aveva intestato la sua cospicua polizza assicurativa sulla vita. Subito dopo il primo incontro tra i due l'ex moglie di Zheng Yuan (madre di Cheng Xi) appare sul posto accusando Jay di aver fatto invaghire di lui l'ormai defunto marito solo per i soldi dell'assicurazione. Di loro due Jay non ne vuole sapere nulla ma Cheng Xi vuole conoscerlo meglio, anche nel tentativo di allontanarsi dalla madre eccessivamente oppressiva con la quale vive un rapporto fortemente conflittuale, e per questo decide di andare a vivere da lui (sebbene Jay non sia felice della cosa). La storia continua ripercorrendo il passato tra Jay e Zheng Yuan, i rapporto conflittuale tra Cheng Xi e la madre e l'odio che quest'ultima prova per Jay fin quando non va in scena lo spettacolo a cui Jay stava lavorando il quale porter\u00e0 un cambiamento nelle coscienze di tutti i protagonisti.\nAccoglienza.\nSull'aggregatore di recensioni Rotten Tomatoes ha ricevuto l'89% di giudizi positivi con un voto medio di 5.93/10.\nRiconoscimenti.\nGolden Horse Film Festival 2018\nInternational Film Festival &amp; Awards Macao 2018\nMi Ying Spirit Movie Award 2018\nTaipei Film Festival 2018\nTo Ten Chinese Films Festival 2019"}
{"id": "8006534", "revid": "400694", "url": "https://it.wikipedia.org/wiki?curid=8006534", "title": "The Lurch", "text": ""}
{"id": "8006535", "revid": "1917458", "url": "https://it.wikipedia.org/wiki?curid=8006535", "title": "Gaio Appuleio Diocle", "text": "Primi Anni.\nGaio Appuleio Diocle nacque nel 104 a Lamecum, nella provincia romana di Lusitania (ora Lamego, in Portogallo). Suo padre possedeva una piccola azienda di trasporti e la famiglia era relativamente benestante. Si pensa che Diocle abbia iniziato a correre all'et\u00e0 di 18 anni a Ilerda, (oggi a Lleida, in Catalogna, Spagna). Questa prima vittoria degna di nota al di fuori della sua terra natia, gli port\u00f2 fama internazionale e lo incoraggi\u00f2 a recarsi a Roma. Acquis\u00ec una buona reputazione, tale da permettergli di gareggiare nella capitale dell'impero romano.\nCarriera romana.\nDivenne noto come \"Lamecus\" e da allora in poi port\u00f2 fama alla sua citt\u00e0 natale, Lamecum. All'interno della citt\u00e0, fu eretta una statua in cima alla fontana di fronte al giardino conosciuto oggi come Jardim do Campo, situato nel centro della citt\u00e0. Un altro dei suoi monumenti si trova in Neumagen, in Germania.\nIl pi\u00f9 delle volte correva su carri con quattro cavalli e nella maggior parte delle sue gare partiva da dietro, per vincere in rimonta. Diocle \u00e8 noto per aver posseduto un \"ducenarius\" estremamente raro, un cavallo che aveva vinto almeno 200 gare. Riusc\u00ec a vincere 1.462 delle 4.257 gare a quattro cavalli in cui aveva gareggiato e ottenne piazzamenti in altre 1.438 gare (per lo pi\u00f9 finendo al secondo posto). Il \"campione degli auriga\" \u00e8 uno degli atleti antichi meglio documentati, probabilmente perch\u00e9 era una stella del Circo Massimo.\nDiocle \u00e8 noto anche per la spettacolarit\u00e0 con cui otteneva le vittorie. Molti dei suoi trionfi furono possibili grazie alle vittorie \"in rimonta\" con cui vinceva spesso negli ultimi metri e la folla lo adorava. Ogni gara con Diocle diventava rapidamente l'evento principale del giorno e tale popolarit\u00e0 naturalmente aiut\u00f2 Diocle a consolidare ancora il suo gi\u00e0 ricco patrimonio pecuniario, accumulato con le vittorie negli anni precedenti.\nEbbe una carriera lunga per un auriga; infatti corse per 24 anni e rappresent\u00f2 tre delle quattro scuderie di carri da corsa pi\u00f9 famose a Roma, che erano conosciute dai colori indossati dai loro aurighi (Rossi, Bianchi, Blu e Verdi). Inizi\u00f2 a gareggiare per i \"Bianchi\" all'et\u00e0 di 18 anni; dopo 6 anni, pass\u00f2 ai \"Verdi\" per 3 anni e poi trascorse 15 anni per i \"Rossi\" prima di andare in pensione all'et\u00e0 di 42 anni.\nDenaro vinto.\nLe sue vincite ammontano a 35.863.120 sesterzi, equivalenti a 358.631,20 aureus o 2.600 kg d'oro con un valore stimato di oltre 15 miliardi in dollari ai valori del 2011, basato su un confronto tra i bilanci dell'esercito romano e dell'esercito degli Stati Uniti. Peter Struck lo descrive come \"l'atleta pi\u00f9 pagato di tutti i tempi\". Tenendo conto del potere d'acquisto, la ricchezza di Diocle sarebbe oggi compresa all'incirca tra i 60 e 160 milioni di dollari."}
{"id": "8006541", "revid": "699147", "url": "https://it.wikipedia.org/wiki?curid=8006541", "title": "Central Park (grattacielo)", "text": "Il Central Park \u00e8 un grattacielo adibito a uffici di 51 piani situato a Perth, nell'Australia occidentale . L'edificio misura 226 m dalla sua base, al St Georges Terrace, al tetto, e 249 m alla punta della sua antenna Dopo il suo completamento, nel 1992, la torre divenne il pi\u00f9 alto edificio di Perth. Attualmente, \u00e8 anche il decimo edificio pi\u00f9 alto dell'Australia.\nL'approvazione della torre ha causato numerose controversie per le concessioni fatte agli sviluppatori da parte del Consiglio cittadino di Perth. Tali concessioni permettevano agli sviluppatori di costruire una torre alta oltre il doppio di quanto consentito su quel sito. Ci furono anche opposizioni alla decisione del Consiglio di non fare eseguire controlli ai propri esperti di urbanistica per la costruzione di un ampio parcheggio sottostante il sito.\nL'edificio ha una struttura di acciaio composito e calcestruzzo, con vari intoppi nel suo profilo, il che ha comportato che i piani superiori sono molto pi\u00f9 piccoli di quelli inferiori. Capriate a bilanciere in cima all'edificio e nei vari intoppi contribuiscono a irrigidire l'anima dell'edificio in cemento armato anima contro il forte vento, frequente nella zona. Alla base dell'edificio c'\u00e8 un piccolo parco che d\u00e0 il nome alla torre."}
{"id": "8006544", "revid": "1409041", "url": "https://it.wikipedia.org/wiki?curid=8006544", "title": "Nazionale italiana calcio amputati", "text": ""}
{"id": "8006547", "revid": "125610219", "url": "https://it.wikipedia.org/wiki?curid=8006547", "title": "Medicina di genere", "text": "La medicina di genere \u00e8 una branca della medicina che studia le differenze biologiche e socioculturali tra uomini e donne e l'influenza di questi fattori sullo stato di salute e di malattia, nonch\u00e9 sulla risposta alle terapie.\nLo scopo della medicina di genere \u00e8 conseguentemente quello di garantire l'appropriatezza diagnostico-terapeutica rendendo possibili trattamenti su misura del singolo individuo.\nVa segnalato che questo tipo di approccio non si basa comunque sulla semplice distinzione sessuale. Infatti:\nStoria.\nLa medicina ha sempre avuto un'impostazione androcentrica: la donna veniva considerata come un \"piccolo uomo\" e l'attenzione alle specificit\u00e0 femminili riguardava solo aspetti legati alla riproduzione. Uno dei primi studi di impostazione diversa risale comunque al 1932, quando Nicholas e Barrow notarono che nelle ratte femmine la dose ipnoinducente di barbiturici era inferiore del 50% rispetto a quella dei ratti maschi.\nSolo negli anni Ottanta del Novecento si diffuse la consapevolezza che le donne non ricevevano cure adeguate alle proprie caratteristiche, con gravi diseguaglianze di trattamento. \nNel 1991 Bernardine Healy, cardiologa statunitense e direttrice del National Institute of Health, pubblic\u00f2 sul New England Journal of Medicine un editoriale intitolato \"The Yentl syndrome\", nel quale evidenziava le differenze nella gestione dell'infarto nei due generi. Il numero di interventi diagnostici e terapeutici nelle donne era molto ridotto rispetto a quello degli uomini e l'approccio clinico-terapeutico risultava discriminatorio e insufficiente se confrontato con quello praticato negli uomini. Fu menzionata per la prima volta in medicina la \"questione femminile\". \nNegli anni successivi si afferma quindi la medicina di genere, con l'obiettivo di comprendere come le differenze legate al genere agiscano sull'insorgenza e il decorso di molte malattie, nonch\u00e9 sulla salute in generale e sugli esiti delle terapie.\nL'OMS nel 2000 inser\u00ec la medicina di genere nel documento \"Equity Act\", cercando di aumentare adeguatezza e appropriatezza delle cure secondo il genere del/della paziente, non solo secondo il sesso. Due anni dopo, l'organizzazione cre\u00f2 il Dipartimento per il Genere e la salute della donna.\nNel 2007 l'OMS pose infine tra i propri obiettivi quello di creare strategie nazionali per includere il genere nei programmi e nella ricerca, quello di sostenere e promuovere la ricerca e la formazione di genere in tutte le sedi istituzionali nazionali e internazionali e quello di aiutare lo sviluppo di nuovi farmaci e di nuove terapie mirate al genere.\nRiferimenti normativi italiani.\nIn Italia nel 1999 il Ministero per le pari opportunit\u00e0 ha costituito un gruppo di lavoro chiamato \"Medicina Donna-Salute\" con l'obiettivo di superare le disparit\u00e0 di genere e ha attivato il progetto \"Una salute a misura di donna\".\nIl Ministero della salute incaric\u00f2 nel 2003 un'\u00e9quipe di specialisti di formulare linee guida sulle sperimentazioni cliniche farmacologiche, tenendo conto della variabile uomo-donna. Successivamente nel 2005 venne istituito l'Osservatorio Nazionale della Salute della Donna, con l'obiettivo di compiere studi, informare e formare sulla salute della donna, attraverso sinergie con altri Istituti che si occupano del tema.\nNel 2007 l'Istituto superiore di sanit\u00e0 ha creato un gruppo di lavoro per vagliare le differenze biologiche tra i due sessi, e ha coordinato il progetto \"Salute Donna\" che ha coinvolto 25 unit\u00e0 operative sparse sul territorio nazionale, sull'analisi di cinque aree di azione prioritaria (immunit\u00e0 ed endocrinologia, malattie dismetaboliche e cardiovascolari, malattie iatrogene e reazioni avverse, ambiente di lavoro, determinanti della salute della donna).\nNel 2008 \u00e8 stato approvato dal Comitato nazionale di Bioetica il testo sulla sperimentazione farmacologica sulle donne, nel quale veniva affermata la necessit\u00e0 di un equo coinvolgimento dei due sessi nelle sperimentazioni cliniche.\nIl 27 marzo 2012 la Camera dei Deputati del Parlamento italiano ha approvato all'unanimit\u00e0 una mozione che si pone come obiettivo quello di garantire a ogni individuo, donna e uomo, la terapia pi\u00f9 adeguata, investendo sulla medicina di genere per dare concretezza al concetto di centralit\u00e0 del paziente nella ricerca e messa a punto di trattamenti efficaci e innovativi per la tutela della salute. \nIl 5 agosto 2013 il Parlamento Italiano ha presentato alla Camera dei Deputati la proposta di legge n.1485 \u201cNorme in materia di Medicina di Genere\u201d. \nNel 2018 con la legge n.3/2018 (decreto Lorenzin) viene per la prima volta stabilito che il Ministero della salute, con l'Istituto superiore di Sanit\u00e0, dovr\u00e0 pianificare una strategia per la diffusione della medicina di genere attraverso la divulgazione, formazione e promozione di pratiche sanitarie che tengano conto delle differenze derivanti dal genere nella ricerca, prevenzione, diagnosi e cura.\nMedicina di genere e sperimentazione clinica.\nLa sotto-rappresentazione delle donne nelle sperimentazioni cliniche \u00e8 un problema noto da tempo in parte condiviso con bambini, bambine e persone anziane. Il problema \u00e8 dovuto a vari fattori:\nAmbiti di applicazione della medicina di genere.\nMedicina di genere e dolore.\nIl dolore \u00e8 un'esperienza complessa, che dipende oltre che da componenti fisiche (come le dimensioni corporee) anche da componenti psichiche e socioculturali. Per esempio l'ansia e la depressione hanno un ruolo determinante e sono fattori che possono differire in modo sostanziale nell'uomo e nella donna. \nLa ricerca ha accertato che le donne presentano un dolore pi\u00f9 intenso e pi\u00f9 persistente rispetto agli uomini e un maggior numero di ricorrenze nelle malattie croniche.\nIn vari studi effettuati sul dolore post operatorio in pazienti con il sistema di somministrazione controllato direttamente dal paziente (PCA), si \u00e8 visto che gli uomini necessitano di una quantit\u00e0 di morfina superiore del 60% rispetto alle donne per ottenere lo stesso sollievo dal dolore. Gli uomini sono quindi meno sensibili alla morfina rispetto alle donne.\nSono state condotte delle ricerche riguardo alle differenze nella risposta a due tipi di analgesici presenti in commercio: gli antinfiammatori non steroidei e gli oppioidi. \nLo studio dell'ibuprofene, un antinfiammatorio non steroideo ampiamente usato per ridurre il dolore, ha dimostrato che l'effetto analgesico era assente in soggetti femmine ma presente nei maschi. La concentrazione plasmatica era simile nei due sessi quindi la differenza osservata non poteva essere attribuita ad un'inadeguata dose di ibuprofene e neanche ai livelli iniziali di dolore, dal momento che l'effetto analgesico veniva misurato come variazione dalla baseline. \nLo studio condotto sugli analgesici oppioidi ha dimostrato che nella donna si ha un maggior effetto analgesico, ma l'inizio dell'analgesia \u00e8 pi\u00f9 lento a fronte di un effetto pi\u00f9 duraturo. Non si \u00e8 osservata, invece, nessuna differenza tra i due sessi nella concentrazione plasmatica di morfina o dei suoi metaboliti.\nMedicina di genere in oncologia.\nNumerose classi di farmaci producono risposte e tossicit\u00e0 diverse nelle donne rispetto agli uomini. Questo vale anche per numerosi farmaci antitumorali, quali le fluoropirimidine, le antracicline e l'etoposide.\nFluoropirimidine.\nLe fluoropirimidine [5-fluorouracile (5-FU) e capecitabina] sono farmaci largamente utilizzati in chemioterapia e sono inclusi nella maggior parte dei protocolli terapeutici per il trattamento di numerosi tumori solidi (ad es. carcinomi gastrointestinali, pancreatici, della mammella e della testa-collo), sia in monoterapia sia in regimi di associazione. Gli eventi avversi ad esse associati sono molto comuni e pi\u00f9 frequentemente riportati nel sesso femminile. \nUno studio pubblicato nel 2013 dimostra che nelle pazienti di sesso femminile l\u2019area sotto la curva delle concentrazioni ematiche di farmaco risulta significativamente pi\u00f9 elevata. \nNella stessa casistica, le donne sono andate incontro a pi\u00f9 frequenti episodi di nausea e vomito associati alla chemioterapia. \u00c8 stata, inoltre, rilevata una maggiore presenza nel sesso femminile di varianti di mutazione della diidropirimidinadeidrogenasi (DPD), l\u2019enzima responsabile del catabolismo del 5FU, principale responsabile della tossicit\u00e0 del farmaco.\nAntracicline.\nLe antracicline sono tra i pi\u00f9 potenti farmaci antitumorali e sono impiegati in numerosi protocolli chemioterapici, sia nei tumori ematologici, sia in quelli solidi. Il loro principale effetto collaterale \u00e8 rappresentato dalla cardiotossicit\u00e0. Uno studio ha dimostrato che, in seguito a trattamento con le antracicline, le donne sviluppano meno frequentemente degli uomini cardiomiopatia e nefropatia.\nInibitori della tirosinchinasi.\nPer alcuni tipi di chemioterapia ci sono evidenze di una maggiore risposta clinica nelle donne, che si lega anche ad una sopravvivenza pi\u00f9 lunga. La risposta clinica agli inibitori della tirosinchinasi, erlotinib e gefitinib, \u00e8 superiore nelle pazienti di sesso femminile con adenocarcinoma polmonare. Questa superiore risposta clinica \u00e8 legata alla maggior percentuale di mutazioni del recettore EGFR21 nelle donne rispetto agli uomini, mutazione che attiva il recettore stesso e lo rende sensibile all'inibizione.\nDifferenze di genere nei bambini e nelle bambine.\nAnche nei bambini e negli adolescenti sono state riportate differenze di genere sia nell'efficacia sia nella tossicit\u00e0 di alcuni farmaci antitumorali. In uno studio condotto su 352 bambini trattati con ciclofosfamide e ifosfamide per linfoma anaplastico a grandi cellule, si sono osservati nel sesso femminile tassi pi\u00f9 elevati di tossicit\u00e0 ematologica e di stomatite. Queste differenze sono dovute a un diverso metabolismo di ifosfamide e ciclofosfamide. Infatti, questi due principi attivi sono pro-farmaci inattivi che vengono idrossilati a composti attivi a opera di CYP3A4 e CYP2B6, due isoforme del citocromo P450 che presentano una diversa attivit\u00e0 nel maschio e nella femmina. Il sesso femminile rappresenta anche un fattore di rischio per le conseguenze cognitive nei bambini dopo trattamento del cancro del sistema nervoso centrale. Il tasso di declino del quoziente intellettivo durante la terapia antitumorale \u00e8 associato a diversi fattori di rischio, tra cui la giovane et\u00e0 al momento del trattamento, la durata del trattamento, la presenza di variabili cliniche come l'idrocefalo, l\u2019uso di radioterapia e il volume del cervello. In ogni caso, alcuni studi hanno riportato che, a parit\u00e0 di fattori di rischio, le femmine presentano un rischio significativamente pi\u00f9 alto di declino del quoziente intellettivo rispetto ai maschi.\nMedicina di genere e differente risposta ai farmaci.\nEsistono numerose differenze di genere nelle quattro principali determinanti della variabilit\u00e0 farmacocinetica: biodisponibilit\u00e0, distribuzione, metabolismo ed eliminazione.\nBiodisponibilit\u00e0.\nLa biodisponibilit\u00e0 di un farmaco dipende dalla via di somministrazione del farmaco stesso.\nNei farmaci assunti per bocca, la biodisponibilit\u00e0 dipende dal tempo di svuotamento gastrico, dagli enzimi gastrointestinali e dal pH gastrico, fattori strettamente correlati alle differenze fra i due sessi.\nDistribuzione.\nLa distribuzione di un farmaco \u00e8 influenzata da numerosi fattori tra cui indice di massa corporea, composizione corporea e volume plasmatico, fattori che possono variare molto nei due sessi.\nAd esempio il peso delle donne \u00e8 in media il 25-30% in meno di quello degli uomini. Se il fattore peso non viene considerato nel dosaggio di un farmaco, la quantit\u00e0 di principio attivo che assume una donna in proporzione al peso \u00e8 maggiore.\nInoltre il corpo femminile e quello maschile differiscono anche per la composizione: quello femminile ha una quantit\u00e0 superiore di massa grassa e una minore quantit\u00e0 di massa muscolare e di acqua totale. Quindi le donne hanno un volume di distribuzione minore per quanto riguarda i farmaci idrofili e maggiore per i farmaci lipofili.\nMetabolismo.\nLa superfamiglia del CYP450 \u00e8 uno dei principali sistemi responsabili del metabolismo dei farmaci: circa il 50% dei farmaci sia nella donna che nell'uomo viene metabolizzato dal sistema enzimatico CYP450 che comprende numerosi enzimi la cui singola attivit\u00e0 pu\u00f2 variare in base al sesso.\nSono state dimostrate delle differenze fra i due generi nell'attivit\u00e0 degli enzimi del CYP450. \nEliminazione dei farmaci.\nL\u2019eliminazione dei farmaci avviene pi\u00f9 lentamente nelle donne. La principale via di eliminazione dei farmaci \u00e8 l'escrezione renale. Essa \u00e8 determinata dal tasso di filtrazione glomerulare (GRF), che \u00e8 proporzionale al peso corporeo. Generalmente il GRF ha un valore maggiore negli uomini che nelle donne, per cui si potrebbe pensare che le differenze di genere che si osservano siano esclusivamente dovute al differente peso corporeo e che sarebbe sufficiente fare un aggiustamento con il peso corporeo per non osservare le differenze."}
{"id": "8006574", "revid": "1526664", "url": "https://it.wikipedia.org/wiki?curid=8006574", "title": "Bartolomeo Bettera", "text": "Biografia.\nBartolomeo Bettera nacque a Bergamo il 28 agosto 1639, in una famiglia di costruttori, originaria della Val Seriana, dove un Giovanni Maria Bettera costru\u00ec nel 1630-1640 una grande basilica.\nBettera fu noto agli esperti d'arte solamente dalla seconda met\u00e0 del XIX secolo, perch\u00e9 sino ad allora, le sue opere erano incluse nel catalogo dell'artista coetaneo Evaristo Baschenis.\nBettera fu influenzato dallo stile di Evaristo Baschenis nel genere delle pitture di nature morte, includenti oggetti, soprattutto strumenti musicali, ma anche piatti di biscotti, frutti sparsi e altri oggetti casalinghi, completati da un grande tendone in alto e un grosso tappeto accartocciato sul tavolo.\nLe sue opere assomigliarono talmente a quelle del suo maestro, che spesso gli storici dell'arte e i critici avevano problemi ad attribuirle, anche se molte sue opere, sono firmate come nei dipinti nel castello Camozzi a Costa di Mezzate, all'Accademia Carrara, nel Collegio di Sant'Alessandro a Bergamo, in casa Cicogna a Milano. \nComunque Bettera si differenzi\u00f2 da Baschenis, per le caratteristiche di un colore pi\u00f9 opaco, per un raggruppamento di oggetti peculiare, per le stoffe e i drappeggi di altra finezza,per la reinterpretazione barocca, per un suo linguaggio figurativo, per scelte luministiche, per una personale distribuzione dei pieni e dei vuoti e per la costruzione dell'immagine.\nPur vivendo a Bergamo, Bettera soggiorn\u00f2 anche a Roma, informazione che gli storici dell'arte ricavarono da una precisazione presente in un suo quadro, e si trasfer\u00ec a Milano nel 1687, dove probabilmente rimase fino alla sua morte, avvenuta intorno al 1699. \nL'interesse e l'ambiguit\u00e0 per l'attivit\u00e0 di Bartolomeo Bettera, nasce anche da un gruppo di undici opere conservate in collezioni private di Bergamo e provincia, con l'eccezione di una a Parigi e di due a Dresda, firmate con \"B.B\" oppure con \"B.+B.\", che potrebbero essere attribuite a Bartolomeo oppure a una collaborazione con il figlio Bonaventura.Altre due sue opere sono conservate a Bissone (Cantone Ticino) e tre all'Hofburg di Vienna.\nInfatti, figlio di Bettera fu Bonaventura, anche lui pittore, noto per un quadro firmato e datato (1718) presente a Bergamo, e caratterizzato sempre per la presenza di strumenti musicali.\nLe opere di entrambi i Bettera, dimostrarono il grande fascino che suscit\u00f2 Baschenis nell'ambiente bergamasco."}
{"id": "8006576", "revid": "729019", "url": "https://it.wikipedia.org/wiki?curid=8006576", "title": "Gazeta do Rio de Janeiro", "text": "La Gazeta do Rio de Janeiro, fondata il 10 settembre 1808, fu il primo giornale stampato in Brasile, dalle presse dell'Impress\u00e3o R\u00e9gia di Rio de Janeiro. L'uscita del giornale segn\u00f2 l'inizio della stampa nel paese sudamericano.\nContesto.\nFino alla sua pubblicazione, conseguenze del trasferimento della corte portoghese in Brasile, era esplicitamente proibito agli abitanti della colonia l'accesso alle pubblicazioni.\nCaratteristiche.\nPubblicato a cadenza bisettimanale, era una gazzetta ufficiale e consisteva, essenzialmente, in comunicati del governo. Il suo editore era il frate Tib\u00farcio Jos\u00e9 da Rocha e il suo redattore era Manuel Ferreira de Ara\u00fajo Guimar\u00e3es (il primo giornalista professionista del Brasile).\nVi comparivano anche articoli sulla politica internazionale, soprattutto sulla situazione europea durante le guerre napoleoniche e sull'instabilit\u00e0 delle colonie spagnole in America. A partire dal 29 dicembre 1821 la testata fu abbreviata in Gazeta do Rio. Con l'indipendenza, la \"Gazeta\" cess\u00f2 le pubblicazioni: l'ultimo numero vide la luce nel dicembre del 1822.\nLe succedettero come gazzette ufficiali il \"Di\u00e1rio Fluminense\", di Pietro I e il \"Di\u00e1rio do Governo\", di Pietro II.\nContenuto.\nIl contenuto era limitato agli interessi della Corona, e destinato alla Corte. La faziosit\u00e0 si dimostrava, ad esempio, nell'atteggiamento filobritannico nelle cronache delle guerre napoleoniche. Nel 1818 il bibliotecario reale Lu\u00eds dos Santos Marrocos informava in una lettera inviata a suo padre, in Portogallo:"}
{"id": "8006580", "revid": "1359186", "url": "https://it.wikipedia.org/wiki?curid=8006580", "title": "Scandinavian Touring Car Championship", "text": ""}
{"id": "8006589", "revid": "1803523", "url": "https://it.wikipedia.org/wiki?curid=8006589", "title": "Decisioni dell'Unione europea", "text": ""}
{"id": "8006606", "revid": "757396", "url": "https://it.wikipedia.org/wiki?curid=8006606", "title": "Rokas Jokubaitis", "text": ""}
{"id": "8006617", "revid": "125872491", "url": "https://it.wikipedia.org/wiki?curid=8006617", "title": "Deividas Sirvydis", "text": ""}
{"id": "8006618", "revid": "287204", "url": "https://it.wikipedia.org/wiki?curid=8006618", "title": "Pietrangelo", "text": ""}
{"id": "8006625", "revid": "767487", "url": "https://it.wikipedia.org/wiki?curid=8006625", "title": "Augustas Pe\u010diukevi\u010dius", "text": ""}
{"id": "8006643", "revid": "834", "url": "https://it.wikipedia.org/wiki?curid=8006643", "title": "Batawp", "text": ""}
{"id": "8006644", "revid": "2033069", "url": "https://it.wikipedia.org/wiki?curid=8006644", "title": "BH90210", "text": "BH90210 \u00e8 una serie televisiva trasmessa negli Stati Uniti d'America nel 2019. La serie \u00e8 il reboot di \"Beverly Hills 90210\" in onda dal 1990 al 2000 ed \u00e8 anche la sesta serie del \"franchise\".\nA differenza di \"90210\", in onda dal 2008 al 2013, la serie vede il ritorno di quasi tutti i membri del cast originario di \"Beverly Hills 90210\", tra cui Jason Priestley, Shannen Doherty, Jennie Garth, Ian Ziering, Gabrielle Carteris, Brian Austin Green e Tori Spelling. Nel finale del primo episodio compare anche Luke Perry in immagini tratte dalla serie originale. Nel corso degli episodi compaiono anche altri due attori che hanno fatto parte del cast principale negli anni novanta: Carol Potter e Jamie Walters.\nProduzione.\nNel mese di dicembre 2018, \u00e8 stato riportato da \"Deadline Hollywood\" che diverse reti stavano lavorando su un reboot di \"Beverly Hills 90210\", sviluppato da Tori Spelling e Jennie Garth in collaborazione con CBS Television Studios. Venne confermato tutto il cast originale.\nIl 1\u00ba febbraio 2019 Spelling conferm\u00f2 che era in corso un reboot dello show. Pi\u00f9 tardi venne annunciato che non avrebbe fatto parte del reboot Shannen Doherty e che Luke Perry avrebbe partecipato al maggior numero possibile di episodi, ma evidentemente non a tutti, perch\u00e9 gi\u00e0 impegnato in \"Riverdale\"; il nome di Perry uscir\u00e0 per\u00f2 di scena nella maniera pi\u00f9 tragica, il successivo 4 marzo, quando l'attore \u00e8 morto improvvisamente all'et\u00e0 di 52 anni. A causa di questo evento Shannen Doherty, per omaggiare Perry, ha deciso di prendere parte al revival tornando ad interpretare Brenda in tutti gli episodi. Frattanto il 27 febbraio era stato annunciato l'ordine, da parte della Fox, di 6 episodi previsti per l\u2019estate 2019 della serie.\nL'8 Novembre 2019 viene confermata la cancellazione della serie."}
{"id": "8006656", "revid": "123712948", "url": "https://it.wikipedia.org/wiki?curid=8006656", "title": "Lada X-Ray", "text": "La Lada X-Ray (stilizzato in XRAY) \u00e8 un'automobile con carrozzeria Crossover SUV prodotta dal fine 2015 dalla casa automobilistica russa Lada.\nStoria.\nLa presentazione del modello definitivo avviene il 6 novembre 2015 in Russia in un evento dedicato. La produzione parte il 15 dicembre 2015 mentre le vendite in Russia vengono avviate nel febbraio 2015. \u00c8 il secondo modello sviluppato sotto il nuovo corso stilistico Lada (insieme al modello Vesta). Rispetto ai prototipi, il modello di produzione presenta numerose componenti in comune con la berlina Vesta; nei comunicati ufficiali infatti viene presentata come una vettura con carrozzeria hatchback (due volumi) bench\u00e9 presenti una altezza da terra maggiore (195 mm) tipica da Crossover.\nNel dicembre 2016 parte l\u2019assemblaggio in complete knock down a \u00d6skemen, in Kazakistan nello stabilimento della Asia Auto per essere vendita sul mercato locale; le scocche e i componenti sono inviati dalla fabbrica di Togliatti.\nNel 2018 viene presentata la variante Cross che entra in produzione l\u201911 ottobre nello stabilimento di Togliatti. La Cross \u00e8 caratterizzata esteticamente da scudi paracolpi lungo la carrozzeria e assetto rialzato di 20 mm (l\u2019altezza dal suolo \u00e8 pari a 215 mm). \nIl nome X-Ray \u00e8 un acronimo: X viene inteso come Crossover, R per Recreational, A per Active e Y per Young.\nDesign.\nLunga 4,165 metri la X-Ray \u00e8 stata disegnata da Steve Mattin. La principale caratteristica estetica \u00e8 la griglia frontale a X in plastica nera che intercorre dalle estremit\u00e0 dei fanali fino alle prese d\u2019aria nella parte bassa dei paraurti. La griglia viene caratterizzata dai bordi in plastica grigi o cromati. Il motivo a X \u00e8 presente anche nella fiancata con due profonde nervature presenti tra i parafanghi e le portiere. Nella cosa i fanali disposti orizzontalmente risalgono lungo il lunotto mentre sul portellone \u00e8 presente il nuovo logo Lada a caratteri cubitali. \nLa versione Cross \u00e8 leggermente pi\u00f9 lunga (4,171 metri) e presenta un assetto rialzato da terra con paraurti anteriori e posteriori specifici con protezioni in plastica nera nella parte bassa, scudo paracolpi frontale, fascioni lungo la fiancata e scudo paracolpi posteriore. Le barre sul tetto a contrasto sono optional sui modelli base e di serie sugli allestimenti di punta.\nMeccanica.\nIl pianale di base \u00e8 la piattaforma Dacia B0, comune ai modelli Sandero, Logan e Duster e adottata anche dalla sorella Vesta. La struttura \u00e8 a trazione anteriore con motore in posizione trasversale, le sospensioni anteriori sono a geometria MacPherson con ruote indipendenti e barra stabilizzatrice mentre il retrotreno adotta le ruote interconnesse con ponte torcente e barra stabilizzatrice. Gli ammortizzatori sono a gas e l'impianto frenante sfrutta dei dischi auto ventilati all'avantreno e dei tamburi al retrotreno. I dispositivi di sicurezza di serie sono il sistema anti bloccaggio delle ruote motrici (ABS), il ripartitore di frenata (EBD), dispositivo di frenata assistita (BAS), airbag frontali con quello per il lato passeggero disattivabile. I modello di punta dispongono anche del controllo elettronico della stabilit\u00e0 (ESP) e della trazione (TCS) oltre ai fendinebbia.\nNella versione Cross sono presenti protezioni nel sottoscocca per l\u2019uso fuoristradistico. La trazione integrale non \u00e8 disponibile. \nLa carrozzeria \u00e8 realizzata in acciai alto resistenziali misti ad acciai classici a deformazione programmata, nelle portiere sono dotate di barre d'acciaio anti intrusione con rinforzi aggiuntivi."}
{"id": "8006660", "revid": "105666773", "url": "https://it.wikipedia.org/wiki?curid=8006660", "title": "Lada Xray", "text": ""}
{"id": "8006697", "revid": "599013", "url": "https://it.wikipedia.org/wiki?curid=8006697", "title": "Banca Popolare di Belpasso", "text": "La Banca Popolare di Belpasso S.p.a. \u00e8 stata un istituto di credito italiano di Belpasso, in provincia di Catania, tra i pi\u00f9 antichi e importanti della Sicilia.\nStoria.\nFu costituita come banca cooperativa il 26 maggio 1891 a Belpasso, in provincia di Catania, con la denominazione \"Banca Operaia Cooperativa del Circolo degli Operai\" su iniziativa dei soci del Circolo degli Operai di Mutuo Soccorso, come strumento di solidariet\u00e0 e per contrastare il problema dell'usura.\nDivenuta \"Banca Popolare di Belpasso S.c.a.r.l.\" nel 1973, fu rilevata dalla Banca Popolare di Lodi nel 1997, e trasformata in societ\u00e0 per azioni. Nel 1999, la BPB conflu\u00ec per incorporazione nella banca capogruppo.\nInformazioni e dati.\nLa Banca Popolare di Belpasso era una delle maggiori banche popolari siciliane, che al 1995 contava una rete di 23 sportelli nelle province di Catania e Messina.\nA livello nazionale, nel 1986, si posizionava al 248\u00ba posto nell'elenco delle prime 650 banche italiane, ed impiegava circa 150 dipendenti in 19 sportelli. Notevole era anche la sua attivit\u00e0 di raccolta bancaria, che nel 1987 fu di 314 miliardi di lire."}
{"id": "8006700", "revid": "124123", "url": "https://it.wikipedia.org/wiki?curid=8006700", "title": "Betto di Francesco Betti", "text": "Biografia.\nPoche sono le informazioni biografiche riguardanti l'orafo e smaltatore fiorentino.\nNel 1456 Betti incominci\u00f2 a lavorare, assieme ad altri artisti, per un \"Crocefisso\" d'argento (\"Croce del Tesoro di San Giovanni\") collocato nell'altare di San Giovanni nel battistero di San Giovanni a Firenze (conservato nel Museo dell'Opera del duomo), su richiesta dei consoli dell'Arte dei mercanti. \nCon deliberazione del 30 aprile 1457 la corporazione committente stabilisce che la parte superiore del \"Crocifisso\" (\"Croce del Tesoro di San Giovanni\") sia eseguita da Betti, e l'inferiore, con la base, da Miliano di Domenico Dei e da Antonio di Iacopo del Pollaiolo.\nBetti realizz\u00f2 quindi lo splendido \"Crocefisso\" (\"Croce del Tesoro di San Giovanni\") e le quattro figure in smalto traslucido presenti all'estremit\u00e0 dei suoi bracci (1457-1459), un esempio di oreficeria rinascimentale, mentre la figura del Cristo crocifisso e quelle di Maria e Giovanni, come le sfingi della base, sono state realizzate successivamente, probabilmente verso il XVIII secolo. \nLo stile del Betti nel trattare gli smalti, quale esempio dell'arte fiorentina del XV secolo, fu ispirata e influenzata dagli insegnamenti di Benvenuto Cellini nel suo trattato dell'oreficeria."}
{"id": "8006705", "revid": "110157", "url": "https://it.wikipedia.org/wiki?curid=8006705", "title": "Pro Basketball League 2018-2019", "text": "La Pro Basketball League 2018-2019, nota anche come EuroMillions Basketball League 2018-2019, \u00e8 stata la 92\u00aa edizione del massimo campionato belga di pallacanestro maschile. Detentore del titolo \u00e8 l'Ostenda."}
{"id": "8006714", "revid": "852776", "url": "https://it.wikipedia.org/wiki?curid=8006714", "title": "NBA Development League Finals Most Valuable Player Award", "text": ""}
{"id": "8006717", "revid": "852776", "url": "https://it.wikipedia.org/wiki?curid=8006717", "title": "NBA Development League 2017-2018", "text": ""}
{"id": "8006721", "revid": "755885", "url": "https://it.wikipedia.org/wiki?curid=8006721", "title": "All Fired Up (The Saturdays)", "text": "All Fired Up \u00e8 un singolo del gruppo musicale pop britannico The Saturdays, pubblicato il 4 settembre 2011 dall'etichetta discografica Polydor Records come secondo estratto dall'album \"On Your Radar\".\nIl brano \u00e8 stato scritto da Tim Deal, Brian Higgins, Matt Gray, Annie Yuill, Miranda Cooper, MNEK, Xenomania e Space Cowboy. Presenta al lato B il singolo \"Ladykiller\"."}
{"id": "8006725", "revid": "1065117", "url": "https://it.wikipedia.org/wiki?curid=8006725", "title": "Bianca Vanessa Andreescu", "text": ""}
{"id": "8006729", "revid": "205250", "url": "https://it.wikipedia.org/wiki?curid=8006729", "title": "Pilar Rubio Fern\u00e1ndez", "text": "Dal 14 luglio al 29 agosto 2008, e nel luglio 2009, ha presentato il programma \"S\u00e9 lo que hicisteis ... in\".\nBiografia.\n\u00c8 diventata nota grazie al programma televisivo \"S\u00e9 lo que hicisteis ...\" andato in onda su La Sexta. Da gennaio 2010 a gennaio 2013 ha lavorato per Telecinco, conducendo i programmi \"\u00a1M\u00e1s que baile!\" e \"Operaci\u00f3n Triunfo\"e (2011); a maggio 2011 interpreta il ruolo da coprotagonista nella serie \"Piratas\". Il 25 giugno 2012 ha presentato con Jos\u00e9 Corbacho il talent show \"Todo el mundo es bueno.\" Dal 2014 collabora in veste di ospite al talk show \"El Hormiguero\" di Antena 3.\nVita privata.\nNel 2019, ha sposato il calciatore Sergio Ramos, dopo una relazione di 7 anni; la coppia ha 4 figli ."}
{"id": "8006735", "revid": "729019", "url": "https://it.wikipedia.org/wiki?curid=8006735", "title": "Pellicola 120", "text": "La pellicola 120 (o rullino 120) \u00e8 una popolare tipologia di pellicola fotografica introdotta dalla Kodak per la loro \"Brownie N. 2\" nel 1901. Il rullino era destinato inizialmente, per i fotografi amatoriali, ma fu successivamente sostituito dal rullino 135.\nCaratteristiche.\nIl formato 120 \u00e8 un tipo di pellicola, che solitamente \u00e8 largo tra i 60.7\u00a0mm e 61.7\u00a0mm. Le pellicole moderne sono approssimativamente larghe 61\u00a0mm. La pellicola \u00e8 avvolta ad un rocchetto inizialmente in legno,successivamente con vari metalli,ed infine in plastica. La lunghezza della pellicola \u00e8 di circa 820\u00a0mm/ 850\u00a0mm, secondo lo standard ISO 732:2000. Anche se, alcune pellicole erano corte circa 760\u00a0mm. La pellicola \u00e8 attaccata ad un pezzo di carta di supporto pi\u00f9 lungo e largo. Questa carta protegge la pellicola mentre \u00e8 avvolta al rocchetto,con una lunghezza supplementare, tale da consentire di caricare e scaricare il rotolo alla luce del giorno senza esporre la pellicola. i 3 standard per i formati delle immagini (6x4, 6x6, 6x9) sono stampati sul questa carta.\nIl formato 220 \u00e8 stato introdotto nel 1965 ed ha la stessa larghezza del formato 120, ma con il doppio della lunghezza della pellicola e quindi circa il doppio di fotografie realizzabili. Al contrario della pellicola 120, non \u00e8 presente la carta protettiva. Questo significa avere una pellicola pi\u00f9 lunga sullo stesso rocchetto, ma non avere i formati delle immagini scritti. Inoltre non pu\u00f2 essere utilizzata in vecchie fotocamere, che avevano l'indicatore rosso per la fine del rullino. Inoltre, poich\u00e9 la pellicola risulta pi\u00f9 sottile di una con carta protettiva, pu\u00f2 essere necessaria una piastra di pressione per la messa a fuoco. Alcune fotocamere capaci di utilizzare sia pellicole da 120 che da 220, avranno due regolazioni per la piastra di pressione (esempi: Pentax 6x7, Mamiya C220 o Mamiya C330).\nLe specifiche per le pellicole 120 e 220 sono definite negli standard ISO 732. Nelle precedenti versioni dello standard ISO 732 erano inseriti anche gli standard per pellicole da 127 e 620 .\nGrandezza fotogrammi.\nLa pellicola 120 consente diverse grandezze d'immagine.\nIl fotogramma da 6x9 ha le stesse proporzioni del fotogramma da 36\u00d724\u00a0mm delle pellicole 135. Il fotogramma 6x7 si ingrandisce a 8\u00d710, e per questo motivo viene chiamato \"formato ideale\". Il 6\u00d74.5 invece \u00e8 il fotogramma pi\u00f9 piccolo e costoso.\nI formati 6x12, 6x17 e 6x24 sono degli speciali formati prodotti per fotocamere panoramiche. Molte di queste, utilizzano lenti per grandi formati per semplicit\u00e0 di realizzazione.\nLe fotocamere che utilizzano il rullino 120 spesso utilizzano i nomi dei formati nei loro nomi: Pentax 6\u00d77 (6\u00d77), Fuji 617 (6\u00d717), e molte \"645\"s (6\u00d74.5)."}
{"id": "8006739", "revid": "1924342", "url": "https://it.wikipedia.org/wiki?curid=8006739", "title": "T\u00f3came", "text": ""}
{"id": "8006761", "revid": "1543377", "url": "https://it.wikipedia.org/wiki?curid=8006761", "title": "Joe McCarthy (allenatore di baseball)", "text": " \u00c8 stato introdotto nella National Baseball Hall of Fame nel 1957\nCarriera.\nMcCarthy fu assunto come manager dei Chicago Cubs nel 1926 chiudendo un periodo negativo della squadra e riportandola a vincere il pennant della National League. Fu licenziato dopo la stagione 1930 ma non rimase a lungo senza impieg\u00f2 poich\u00e9 nel 1931 fu assunto dai New York Yankees che avevano vinto tre World Series dall'arrivo di Babe Ruth nel 1920. A McCarthy fu imposto di vincere il titolo entro tre anni ma vi riusc\u00ec entro il secondo.\nCon gli Yankees, il suo stile di allenatore severo ma giusto aiut\u00f2 a solidificare la reputazione della squadra come la franchigia pi\u00f9 dominante del baseball, vincendo sette World Series. Il periodo di maggior successo avvenne tra il 1936 e il 1943. In quell'arco di tempo vinse 7 pennant su 8, con sei World Series, incluse quattro consecutive tra il 1936 e il 1939. Furono la prima squadra dell'American League, la terza nella storia della MLB, a vincere 4 pennant consecutivi e la prima a conquistare 4 World Series consecutive. L'unica stagione negativa fu quella del 1940, in cui gli Yankees faticarono tutto l'anno e finirono terzi. Durante il suo periodo a New York, la squadra vinse 100 o pi\u00f9 gare sei volte.\nMcCarthy fatic\u00f2 a contenere le emozioni il giorno del famoso discorso di addio di Lou Gehrig allo Yankee Stadium il 4 luglio 1939. Dopo avere descritto Gehrig come \"il miglior esempio di giocatore di baseball, sportivo e cittadino che il baseball abbia mai conosciuto\", McCarthy non pot\u00e9 pi\u00f9 resistere. Scoppiando in lacrime disse a Gehrig: \"Lou, che dire se non che questo \u00e8 un giorno triste nella vita di tutti noi quando [...] mi hai detto che ti stavi ritirando da giocatore per paura di essere di ostacolo alla squadra. Mio Dio, amico, non lo sei mai stato.\"\nDopo due anni lontano dal baseball, McCarthy fece ritorno nel 1948 come manager dei Boston Red Sox quando Joe Cronin accett\u00f2 la promozione a general manager. Sapendo che Ted Williams non aveva quasi mai indossato una cravatta, McCarthy disse di essere disposto ad abbandonare la sua regola che i giocatori la portassero abitualmente, dicendo: \"Se non riesco ad andare d'accordo con un battitore da .400, dovrebbero licenziarmi subito.\" Nella prima stagione con la squadra ebbe un record di 96-59, finendo al secondo posto. Fu convinto a dimettersi nel corso della stagione 1950 da Cronin dopo avere iniziato con un record di 31-28. Nel corso dei suoi 24 anni di carriera non ebbe mai una stagione con pi\u00f9 sconfitte che vittorie. La sua percentuale di vittorie nella stagione regolare (.615) e nei playoff (.698, tutte nelle World Series) sono le pi\u00f9 alte nella storia della MLB."}
{"id": "8006765", "revid": "1983214", "url": "https://it.wikipedia.org/wiki?curid=8006765", "title": "101 Collins Street", "text": "Il 101 Collins Street \u00e8 un grattacielo situato a Collins Street, quartiere finanziario di Melbourne, Australia.\nAlto 260 metri e con 57 piani, fu completato nel marzo del 1991 su progetto dell'architetto Denton Corker Marshall."}
{"id": "8006768", "revid": "762947", "url": "https://it.wikipedia.org/wiki?curid=8006768", "title": "Marco Vinco", "text": "Biografia.\nNasce a Verona nel 1977, studia canto privatamente con lo zio Ivo Vinco e si diploma con lode presso il Conservatorio Lucio Campiani di Mantova. Consegue laurea a pieni voti in Giurisprudenza e Master in Imprenditoria dello Spettacolo presso l'Universit\u00e0 di Bologna. &lt;br&gt;\nInterprete principale di ruoli rossiniani e mozartiani presso teatri e festival internazionali tra cui la Royal Opera House Covent Garden di Londra, l'Op\u00e9ra National di Parigi, il Teatro Real di Madrid, il Liceu di Barcellona, la Deutsche Oper di Berlino, la Semperoper di Dresda, la Staatsoper di Vienna, il Festival di Salisburgo, l'Opera di San Francisco, il Nuovo teatro nazionale di Tokyo, e, in Italia, il Teatro alla Scala di Milano, il Rossini Opera Festival di Pesaro, il Teatro del Maggio Musicale Fiorentino, il Gran Teatro La Fenice di Venezia, il Teatro dell'Opera di Roma, il Teatro San Carlo di Napoli, e la Fondazione Arena di Verona. &lt;br&gt;\nHa collaborato con direttori d\u2019orchestra quali Daniele Gatti, Gianluigi Gelmetti, Nicola Luisotti, Zubin Mehta, Marc Minkowski, Riccardo Muti, Alberto Zedda, Daniel Oren e con registi come Robert Carsen, Dario Fo, Franco Zeffirelli, Mario Martone, Pier Luigi Pizzi, Hugo de Ana, Gigi Proietti, Luca Ronconi, Toni Servillo, Gabriele Lavia, Moni Ovadia.&lt;br&gt;\nSpecializzato nel repertorio di Rossini, ha interpretato titoli quali \"La pietra del paragone\" (Conte Asdrubale), \"L'Italiana in Algeri\" (Mustaf\u00e0), \"Matilde di Shabran\" (Aliprando), \"Adina\" (Il Califfo), \"Il turco in Italia\" (Selim), \"La Cenerentola\" (Dandini e Alidoro), \"Il viaggio a Reims\" (Lord Sidney), \"L'equivoco stravagante\" (Buralicchio), \"Zelmira\" (Polidoro), \"L'inganno felice\" (Batone), \"Il barbiere di Siviglia\" (Don Basilio). Ha inoltre cantato in tutti i ruoli protagonisti della trilogia di Da Ponte/Mozart: il ruolo del titolo e Leporello in \"Don Giovanni\", Figaro e il Conte ne \"Le nozze di Figaro\", Guglielmo e Don Alfonso in \"Cos\u00ec fan tutte\".\nAttivo anche in campo concertistico ha interpretato la Paukenmesse di Franz Joseph Haydn Haydn, la Messa n.3 di Anton Bruckner, la Passione e Morte di Ges\u00f9 Cristo di Antonio Salieri, la Petite Messe Solennelle e lo Stabat Mater di Rossini, la IX Sinfonia di Beethoven, i Requiem di Mozart e di Verdi.\nIncarichi.\nDa Ottobre 2016 \u00e8 Presidente dell'Accademia Salieri di Legnago, e dal Dicembre 2018 \u00e8 Direttore del Polo Nazionale Artistico - Verona Accademia per l'Opera Italiana, nato nel 2008 su iniziativa del MIUR-AFAM."}
{"id": "8006770", "revid": "1359186", "url": "https://it.wikipedia.org/wiki?curid=8006770", "title": "PWR Racing", "text": "La PWR Racing \u00e8 una scuderia automobilistica svedese, con sede a Vikmanshyttan, fondata dai piloti automobilistici e imprenditori Daniel Hagl\u00f6f e Peter Wallenberg. Attualmente milita nello Scandinavian Touring Car Championship come scuderia ufficiale della SEAT Svezia.\nStoria.\nFondata nel 2012, a partire del 2013, anno dell'introduzione delle nuove specifiche TTA, la scuderia si \u00e8 iscritta allo Scandinavian Touring Car Championship con una Saab 9-3 preparata dalla Flash Engineering, alla guida della quale \u00e8 stato scelto il proprietario della scuderia Daniel Hagl\u00f6f. Il pilota svedese disputa un'ottima stagione da debuttante, classificandosi nono e ottenendo come miglior risultato un podio a Falkenbergs.\nNel 2014 la scuderia ha ottenuto il supporto della NEVS, azienda proprietaria della Saab. Hagl\u00f6f ha deciso di ritirarsi temporaneamente dalle corse per concentrarsi sui suoi compiti manageriali e al suo posto \u00e8 stata ingaggiata Emma Kimil\u00e4inen. Per le ultime due gare stagionali, inoltre, \u00e8 stata schierata una seconda vettura, alla guida della quale \u00e8 tornato Hagl\u00f6f. La stagione si \u00e8 rivelata ancora una volta buona, con la pilota finlandese che si \u00e8 classificata undicesima, ottenendo come miglior risultato un secondo posto a Falkenbergs.\nNel 2015 la scuderia ha iscritto a tempo pieno entrambe le sue vetture, alla guida delle quali sono stati confermati Hagl\u00f6f e la Kimil\u00e4inen. La presenza di due vetture e l'esperienza acquisita negli anni precedenti hanno permesso alla scuderia di migliorare ulteriormente, con i suoi due piloti che si sono classificati rispettivamente sesto e settima, ottenendo ben quattro podi (due a testa) e soprattutto la prima vittoria nel campionato nella storia della scuderia.\nNel 2016 la scuderia ha annunciato l'accordo con la SEAT Svezia per diventarne scuderia ufficiale nel STCC. In seguito a questo accordo sono state preparate tre nuove SEAT Le\u00f3n con specifiche TTA, anche se l'accordo era volto soprattutto al futuro, in quanto il campionato si apprestava, a partire dal 2017 o dal 2018, a introdurre le nuove specifiche TCR. Alla guida delle nuove vetture, accanto ai confermati Hagl\u00f6f e Kimil\u00e4inen, \u00e8 stato ingaggiato Johan Kristoffersson, pilota ufficiale Volkswagen e gi\u00e0 campione scandinavo turismo nel 2012. La stagione \u00e8 stata ricca di successi; Kristoffersson ha infatti ottenuto ben due vittorie, classificandosi al terzo posto finale e vedendosi escluso dalla lotta per il titolo solo a causa dei suoi impegni con la Volkswagen, che lo hanno costretto a saltare una gara. Hagl\u00f6f si \u00e8 invece classificato quinto, con due vittorie, mentre la Kimil\u00e4inen undicesima.\nNel 2017, con l'introduzione delle nuove specifiche TCR, la scuderia ha acquistato tre nuove SEAT Le\u00f3n TCR. Alla guida di queste vetture sono stati ingaggiati i due proprietari della scuderia, Hagl\u00f6f e Peter Wallenberg, e l'ex storico pilota ufficiale Volvo Robert Dahlgren. In seguito \u00e8 stata inoltre acquistata una quarta vettura, un'Audi RS3 LMS TCR, alla guida della quale \u00e8 stata ingaggiata Mikaela \u00c5hlin-Kottulinsky. Potendo contare sul supporto della SEAT Svezia e su piloti di primo livello, la scuderia si \u00e8 affermata come la principale candidata al titolo finale. Con 7 vittorie in 21 gare, Dahlgren si \u00e8 infatti aggiudicato il titolo piloti, seguito da Hagl\u00f6f (quinto), \u00c5hlin-Kottulinsky (ventesima) e Wallenberg (ventiquattresimo). Tra le scuderie si \u00e8 tuttavia dovuta accontentare del secondo posto dietro la Kristoffersson Motorsport.\nNel 2018 \u00e8 stata aggiunta una quarta Le\u00f3n, nel frattempo rinominata Cupra TCR in seguito al lancio del nuovo marchio sportivo della SEAT. Accanto ai confermati Dahlgren, Hagl\u00f6f, \u00c5hlin-Kottulinsky e Wallenberg \u00e8 stato ingaggiato Philip Morin, gi\u00e0 pilota di riserva della scuderia nelle stagioni precedenti. Nonostante le alte aspettative, Dahlgren si classifica secondo, lasciando il titolo nelle mani di Johan Kristoffersson. Hagl\u00f6f, Morin, \u00c5hlin-Kottulinsky e Wallenberg si classificano invece rispettivamente terzo, quinto, decima e ventiduesimo. Nonostante ci\u00f2 la scuderia \u00e8 riuscita ad aggiudicarsi il titolo riservato alle scuderie davanti proprio alla Kristoffersson Motorsport.\nNel 2019, la scuderia ha potuto espandere ulteriormente il suo programma, venendo scelta dalla SEAT come uno dei suoi team semiufficiali nella coppa del mondo turismo, la massima competizione per vetture turismo. Al campionato sono state iscritte due Cupra TCR, alla guida delle quali, accanto ad Hagl\u00f6f, \u00e8 stato ingaggiato Mikel Azcona, gi\u00e0 pilota ufficiale SEAT e campione europeo TCR in carica. Visto il nuovo impegno, il programma nel STCC \u00e8 stato ridotto a tre vetture, alla guida delle quali sono stati confermati Dahlgren, \u00c5hlin-Kottulinsky e Wallenberg."}
{"id": "8006771", "revid": "1359186", "url": "https://it.wikipedia.org/wiki?curid=8006771", "title": "PWR Racing Team", "text": ""}
{"id": "8006777", "revid": "124123", "url": "https://it.wikipedia.org/wiki?curid=8006777", "title": "Ed Bruneteau", "text": "Fratello minore di Mud Bruneteau, con la maglia dei Detroit Red Wings ha giocato al fianco del fratello, che \u00e8 poi stato suo allenatore agli Omaha Knights e ai Milwaukee Chiefs.\nEd Bruneteau \u00e8 nonno di un altro hockeista, Nick Bruneteau."}
{"id": "8006780", "revid": "16758", "url": "https://it.wikipedia.org/wiki?curid=8006780", "title": "Eddie Bruneteau", "text": ""}
{"id": "8006781", "revid": "125300903", "url": "https://it.wikipedia.org/wiki?curid=8006781", "title": "Hellmuth, Obata + Kassabaum", "text": "Hellmuth, Obata + Kassabaum, chiamato anche Hellmuth, Obata &amp; Kassabaum o abbreviato in HOK, \u00e8 uno studio di architettura, design, ingegneria e pianificazione urbana statunitense fondata nel 1955 da George Hellmuth, Gyo Obata e George Kassabaum.\nNel 2018, HOK \u00e8 stata classificata come la pi\u00f9 grande impresa di architettura-ingegneria con sede negli Stati Uniti e la quarta pi\u00f9 grande azienda di interior design. L'azienda conta circa 1.700 architetti collocati in una rete globale di 24 uffici."}
{"id": "8006784", "revid": "300067", "url": "https://it.wikipedia.org/wiki?curid=8006784", "title": "Dejan \u010cigoja", "text": ""}
{"id": "8006787", "revid": "486946", "url": "https://it.wikipedia.org/wiki?curid=8006787", "title": "Ingegnerizzazione inversa", "text": ""}
{"id": "8006790", "revid": "767487", "url": "https://it.wikipedia.org/wiki?curid=8006790", "title": "Karl Cochran", "text": ""}
{"id": "8006794", "revid": "1005847", "url": "https://it.wikipedia.org/wiki?curid=8006794", "title": "Elezioni parlamentari in Belgio del 1999", "text": "Le elezioni parlamentari in Belgio del 1999 si tennero il 13 giugno per il rinnovo del Parlamento federale (Camera dei rappresentanti e Senato). In seguito all'esito elettorale, Guy Verhofstadt, espressione dei Liberali e Democratici Fiamminghi, divenne Primo ministro."}
{"id": "8006795", "revid": "1799226", "url": "https://it.wikipedia.org/wiki?curid=8006795", "title": "Hellmuth, Obata &amp; Kassabaum", "text": ""}
{"id": "8006796", "revid": "300067", "url": "https://it.wikipedia.org/wiki?curid=8006796", "title": "Arnette Hallman", "text": ""}
{"id": "8006799", "revid": "121996601", "url": "https://it.wikipedia.org/wiki?curid=8006799", "title": "Marius Runkauskas", "text": ""}
{"id": "8006801", "revid": "599013", "url": "https://it.wikipedia.org/wiki?curid=8006801", "title": "Lukas Uleckas", "text": ""}
{"id": "8006802", "revid": "599013", "url": "https://it.wikipedia.org/wiki?curid=8006802", "title": "Martin Jedli\u010dka", "text": "Carriera.\nCresciuto nei settori giovanili di e , il 24 luglio 2017 viene acquistato dal , con cui firma un quadriennale. Il 1\u00ba febbraio 2018 passa a titolo temporaneo al ; il 6 agosto il prestito viene confermato per un'altra stagione. Il 21 febbraio 2019 viene riscattato dal club slovacco, con cui si lega fino al 2022.\nStatistiche.\nPresenze e reti nei club.\n\"Statistiche aggiornate al 14 giugno 2019.\""}
{"id": "8006803", "revid": "729019", "url": "https://it.wikipedia.org/wiki?curid=8006803", "title": "Raja Iskandar Zulkarnain", "text": "Biografia.\nRaja Iskandar Zulkarnain \u00e8 nato all'ospedale di Kuala Kangsar l'8 febbraio 1955 ed \u00e8 figlio del sultano Idris Shah II di Perak e della sua seconda moglie Raja Muzwin binti Raja Arif Shah.\n\u00c8 stato educato al Clifford College di Kuala Kangsar. Ha quindi proseguito gli studi a Londra. Dal 2000 \u00e8 direttore della Permaddun Sdn Bhd.\nDal 20 giugno 2014 ha il titolo di Raja di-Hiler di Perak ed \u00e8 secondo nella linea di successione al trono.\nIl 30 novembre 1985 presso l'Istana Anak Bukit di Alor Setar ha sposato Tunku Soraya binti Sultan Abdul Halim, figlia adottiva del sultano Abdul Halim di Kedah.Hanno cinque figli, tre maschi e due femmine."}
{"id": "8006814", "revid": "767487", "url": "https://it.wikipedia.org/wiki?curid=8006814", "title": "J.J. Mann", "text": ""}
{"id": "8006817", "revid": "124123", "url": "https://it.wikipedia.org/wiki?curid=8006817", "title": "Pietro Brandolese", "text": "Uomo di cultura, da appassionato di arte nella seconda met\u00e0 del XVIII secolo scrisse numerose opere sull'argomento, commentando anche opere altrui.\nBiografia.\nPietro Brandolese nacque a Canda, presso Lendinara, il 10 gennaio del 1754. Il suo primo maestro di poesia fu uno zio, appassionato in particolare di quella berniesca. A insegnargli la matematica fu Padre Griffi, il quale era anche appassionatissimo di pittura e trasmesse questa sua passione a Pietro, che la coltiv\u00f2 per tutta la vita. Di famiglia povera, Brandolese, decise di dedicarsi all'arte del libraio, perch\u00e9 gli \"apportasse vantaggio\"; proprio per questo motivo si rec\u00f2 a Venezia da Giambattista Albrizzi, celebre letterario nella cui libreria si raccoglievano i pi\u00f9 famosi letterati di Venezia e degli stranieri soliti visitarla. Qui si dedic\u00f2 quasi esclusivamente allo studio della bibliografia, ebbe la possibilit\u00e0 di studiare i grandi classici, e di leggere molti libri rari, di cui all\u2019epoca ogni biblioteca privata dei nobili veneziani possedeva almeno una copia. Raccolte le informazioni di cui necessitava, nel 1775 pubblic\u00f2 un catalogo di libri appartenenti alle arti del disegno che si trovavano presso Albrizzi. Nel 1778 si rec\u00f2 a Padova, e vi apr\u00ec un negozio di libri, il quale tenne fino alla morte. Nel 1790 riprodusse il Catalogo delle edizioni aldine, gi\u00e0 esteso e fatto stampare dal Burgassi nello stesso anno a Pisa. Nel 1805 si accorse delle imprecisioni del catalogo e vi aggiunse un'appendice. Ambedue queste opere ebbero allora il merito della novit\u00e0, ma furono presto dimenticate a causa del celebre Renouard, il quale pubblic\u00f2 una edizione riguardante gli Aldi che risultava molto pi\u00f9 dettagliata. Fra gli amici che il Brandolese riusc\u00ec a tener vicino a se vi era il coltissimo cavaliere Giovanni de Lazara, che lo scelse come compagno nell\u2019ispezione delle pitture della citt\u00e0 di Padova e dintorni voluta dalla repubblica di Venezia. Allora compose la nuova guida artistica per la medesima citt\u00e0 e la pubblic\u00f2. Molti non apprezzarono quest'opera, perch\u00e9 disonorava non poco Rossetti che molti anni prima aveva pubblicato un lavoro simile. Alcuni maestri del Seminario padovano si lamentarono, e accusarono fortemente Brandolese, difendendo Rossetti loro compagno nello stesso Seminario. Dopo poco il Brandolese si trov\u00f2 a scrivere un'altra critica della Tipografia Perugina del secolo XV fatta dal celebre Vermiglioli. Il Vermiglioli si compliment\u00f2 con Pietro per le proposte correzioni, e le riutilizz\u00f2 nella seconda edizione dello stesso libro. Il Brandolese godette dell'amicizia di uomini insigni, e bene spesso era consultato per argomenti bibliografici, ma non solo, anche letterari, nonostante dicesse sempre di non essere che un semplice libraio. Nel 1809 Pietro si spense, a causa di una malattia."}
{"id": "8006818", "revid": "300067", "url": "https://it.wikipedia.org/wiki?curid=8006818", "title": "Clayton Vette", "text": " "}
{"id": "8006819", "revid": "962319", "url": "https://it.wikipedia.org/wiki?curid=8006819", "title": "Nikken Sekkei", "text": "Nikken Sekkei (\u65e5 \u5efa \u8a2d\u8a08) \u00e8 uno studio di architettura, progettazione e ingegneria giapponese, fondata nel 1900 con sede a Chiyoda, Tokyo.\nNel 2017 la societ\u00e0 \u00e8 stata classificata come il secondo studio di architettura pi\u00f9 grande al mondo."}
{"id": "8006821", "revid": "2134764", "url": "https://it.wikipedia.org/wiki?curid=8006821", "title": "Tim Derksen", "text": ""}
{"id": "8006827", "revid": "1543377", "url": "https://it.wikipedia.org/wiki?curid=8006827", "title": "Ligue 1 2019-2020", "text": "La Ligue 1 2019-2020 \u00e8 stata l'82\u00aa edizione della massima serie del campionato francese di calcio, iniziata il 9 agosto 2019 e conclusa anticipatamente il 30 aprile 2020 a causa della pandemia di COVID-19 in Francia.\nIl ha vinto il campionato per la nona volta. I parigini, al loro terzo titolo consecutivo, eguagliano l' al secondo posto dell'albo d'oro.\nCapocannonieri del torneo sono stati Wissam Ben Yedder () e Kylian Mbapp\u00e9 () con 18 reti a testa.\nStagione.\nNovit\u00e0.\nA sostituire le retrocesse e sono le neopromosse e . Il ha mantenuto la categoria in seguito alla vittoria dello spareggio contro il .\nFormula.\nLe venti squadre partecipanti si sfidano in un torneo organizzato in partite di andata e ritorno per un totale di 38 incontri per ogni squadra. A ogni partita sono assegnati 3 punti alla squadra vincitrice e 0 punti alla squadra sconfitta, 1 punto a ciascuna squadra in caso di pareggio.\nLe squadre qualificate alle coppe europee sono sei. Le prime tre squadre in classifica sono ammesse alla UEFA Champions League 2020-2021, con le prime due qualificate alla fase a gironi e la terza al terzo turno preliminare (percorso piazzate). La quarta classificata e la vincitrice della Coupe de France 2019-2020 si qualificano alla fase a gironi di UEFA Europa League 2020-2021, mentre la vincitrice della Coupe de la Ligue 2019-2020 \u00e8 ammessa al secondo turno preliminare. Qualora la vincitrice della Coupe de France sia gi\u00e0 ammessa alla Champions League, il posto europeo della coppa viene attribuito alla quinta classificata in campionato. Analogamente si procede nel caso in cui la vincitrice di Coupe de la Ligue sia gi\u00e0 qualificata alla Champions League, con il sesto posto che qualifica per l'Europa League.\nLe ultime due squadre in classifica sono retrocesse in Ligue 2 (seconda serie del campionato francese). La terzultima classificata disputa invece uno spareggio contro la vincitrice dei play-off di Ligue 2 per stabilire chi giocher\u00e0 nella massima divisione la stagione successiva.\nCalciomercato.\nSessione estiva.\nI campioni in carica del Paris Saint-Germain conducono una campagna di rafforzamento in tutti i reparti. I nuovi portieri sono il costaricense Navas e lo spagnolo Sergio Rico, mentre in difesa dal arriva Diallo. Diversi i volti nuovi a centrocampo: Gueye, Herrera e Sarabia. L'ultimo giorno di mercato \u00e8 segnato dall'arrivo a Parigi del centravanti argentino Icardi, in rotta di collisione con l'.\nIl Lilla puntella l'organico della precedente stagione, chiusa con il sorprendente secondo posto in campionato, ingaggiando il centrocampista portoghese Renato Sanches e il promettente attaccante nigeriano Osimhen. L'Olympique Lione rafforza il reparto arretrato con il maliano Youssouf Kon\u00e9, arrivato dal Lilla assieme al centrocampista brasiliano Thiago Mendes, e con il danese Andersen dalla . A centrocampo sono acquistati Reine-Ad\u00e9la\u00efde dall'Angers e il brasiliano Jean Lucas dal . Il Saint-\u00c9tienne conduce un mercato sottotraccia, arruolando l'ala franco-gabonese Bouanga dal N\u00eemes e il fantasista Boudebouz dal . Il Rennes, reduce dalla conquista della Coppa di Francia, ingaggia a parametro zero l'esperto difensore Morel e l'attaccante esterno portoghese Raphinha l'ultimo giorno di mercato. Lo Strasburgo, detentore della Coupe de la Ligue, preleva il difensore Djiku dal retrocesso .\nReduce da una salvezza molto sofferta, il Monaco conduce una dispendiosa campagna acquisti. Dal Montpellier arrivano il portiere Lecomte e il terzino Aguilar. A centrocampo tornano Bakayoko e Adrien Silva, entrambi con la formula del prestito. L'attacco \u00e8 oggetto degli investimenti maggiori, concretizzati dagli arrivi di Ben Yedder dal e Slimani dal . Il Montpellier rimpiazza tra i pali Lecomte con l'argentino Rulli.\nSessione invernale.\nL'Olympique Lione acquista i centrocampisti brasiliani Guimar\u00e3es dall' e Camilo dal , mentre per l'attacco preleva Toko Ekambi in prestito con diritto di riscatto dal . Il Lilla ingaggia a parametro zero l'argentino Gait\u00e1n. Il Monaco si rinforza con il difensore Marcelin dall' e i centrocampisti Tchouam\u00e9ni dal Bordeaux e Fofana dallo Strasburgo.\nAvvenimenti.\nGirone di andata.\nIl Paris Saint-Germain cade alla seconda giornata, sconfitto dal che quindici giorni prima i Campioni di Francia avevano battuto in Supercoppa. I Diavoli Rossi di St\u00e9phan si ritrovano al comando solitario al terzo turno. Costretto a far fronte a diversi infortuni, il Paris Saint-Germain si aggrappa a Neymar, rimasto a Parigi nonostante la volont\u00e0 chiaramente espressa in estate di andarsene. Platealmente contestato dai propri tifosi, il brasiliano firma due vittorie contro Strasburgo e Olympique Lione che consentono ai parigini di andare in testa alla classifica. Alle spalle di un Paris Saint-Germain irraggiungibile nonostante le tre sconfitte rimediate nelle prime dodici giornate, record negativo da quando il club \u00e8 sotto la propriet\u00e0 qatariota, si staglia l'Olympique Marsiglia. I marsigliesi, guidati dal portoghese Villas-Boas e reduci da diversi campionati anonimi, raggiungono il secondo posto alla tredicesima giornata grazie alla vittoria nel big match contro i rivali dell'Olympique Lione. Si confermano ad alti livelli il Lilla, trascinato dai gol del nuovo bomber nigeriano Osimhen, e il Rennes.\nL'Olympique Lione \u00e8 protagonista di un incoraggiante avvio, aggiudicandosi le prime due partite e mettendo in mostra un gioco apparso convincente. Gli uomini di Sylvinho entrano per\u00f2 in crisi di risultati, raccogliendo appena 3 punti nelle successive sette giornate che costano la panchina al brasiliano, sostituito dopo la sconfitta nel derby contro il Saint-\u00c9tienne da Rudi Garcia. Dopo una partenza a rilento che ha ricordato le difficolt\u00e0 vissute la stagione precedente, il Monaco risale la china fino a chiudere il girone d'andata in settima posizione. Il Saint-\u00c9tienne esonera Printant all'ottava giornata, sostituendolo con Puel che assume il doppio incarico di allenatore e direttore generale. In fondo alla classifica il Tolosa, che ha tentato di invertire la rotta chiamando in panchina Kombouar\u00e9, e il N\u00eemes, incapace di ripetere il nono posto della stagione precedente.\nGirone di ritorno.\nAll'inizio del girone di ritorno, il Paris Saint-Germain infila una striscia di risultati utili, che gli permette di allungare in testa alla classifica. Il 13 marzo la LFP decreta la sospensione sine die del campionato a causa della pandemia di COVID-19 in Francia. Il 28 aprile successivo il primo ministro francese \u00c9douard Philippe annuncia che le attivit\u00e0 sportive sarebbero rimaste vietate fino a settembre; lo stesso giorno la Federazione calcistica della Francia (FFF) e la Ligue de Football Professionnel (LFP) comunicano di aver preso atto delle decisioni del governo francese. Due giorni dopo la LPF annuncia la conclusione anticipata del torneo, assegnando il titolo al Paris Saint-Germain; inoltre, vengono decretate la retrocessione di Amiens e Tolosa in Ligue 2 e la cancellazione degli spareggi con la divisione inferiore. Il 9 giugno 2020 il Consiglio di Stato ha convalidato l'interruzione definitiva del torneo, ma ha sospeso le retrocessioni di Amiens e Tolosa. Tuttavia l'Assemblea Generale della LFP il 23 giugno ha votato per mantenere il formato a 20 squadre e ha quindi confermato le due retrocessioni.\nAllenatori e primatisti.\nL'Olympique Lione sceglie il brasiliano Sylvinho come sostituto del dimissionario G\u00e9n\u00e9sio. L'Olympique Marsiglia, costretto a cambiare in seguito all'addio di Garcia, affida la panchina al portoghese Andr\u00e9 Villas-Boas. Il Saint-\u00c9tienne punta sull'ex tecnico del Montpellier Ghislain Printant. L'Amiens ingaggia lo sloveno Luka Elsner, mentre il Digione promuove a tecnico principale St\u00e9phane Jobard. Nuovi allenatori anche per le due neopromosse Metz e Brest, le quali ingaggiano rispettivamente Vincent Hognon e Olivier Dall'Oglio. A una settimana dall'inizio del campionato, Vahid Halilhod\u017ei\u0107 rassegna le dimissioni dalla panchina del Nantes, venendo sostituito pochi giorni dopo da Christian Gourcuff.\nClassifica finale.\nLegenda:\nNote:\nStatistiche.\nSquadre.\nClassifiche di rendimento.\nRendimento andata-ritorno.\n \nPrimati stagionali.\nSquadre\nPartite\nIndividuali.\nClassifica marcatori.\n \n \n \nMedia spettatori.\nLa media spettatori della Ligue 1 2019-2020 \u00e8 stata di spettatori.\nArbitri.\nDi seguito \u00e8 indicata, in ordine alfabetico, la lista dei 23 arbitri che presero parte alla Ligue 1 2019-2020. Tra parentesi \u00e8 riportato il numero degli incontri diretti.\nLo svizzero Bieri ha diretto la partita della quattordicesima giornata tra Amiens e Strasburgo."}
{"id": "8006833", "revid": "300067", "url": "https://it.wikipedia.org/wiki?curid=8006833", "title": "Jakub Schenk", "text": ""}
{"id": "8006840", "revid": "6923", "url": "https://it.wikipedia.org/wiki?curid=8006840", "title": "Doves Bologna 2019", "text": "Questa voce raccoglie le informazioni riguardanti i Doves Bologna nelle competizioni ufficiali della stagione 2019."}
{"id": "8006843", "revid": "1924342", "url": "https://it.wikipedia.org/wiki?curid=8006843", "title": "Uro\u0161 Mirkovi\u0107", "text": ""}
{"id": "8006845", "revid": "300067", "url": "https://it.wikipedia.org/wiki?curid=8006845", "title": "Bartosz Bochno", "text": " "}
{"id": "8006847", "revid": "300067", "url": "https://it.wikipedia.org/wiki?curid=8006847", "title": "Greg Surmacz", "text": ""}
{"id": "8006852", "revid": "1924342", "url": "https://it.wikipedia.org/wiki?curid=8006852", "title": "Stevan Milo\u0161evi\u0107", "text": ""}
{"id": "8006854", "revid": "122705472", "url": "https://it.wikipedia.org/wiki?curid=8006854", "title": "JayVaughn Pinkston", "text": " "}
{"id": "8006856", "revid": "827882", "url": "https://it.wikipedia.org/wiki?curid=8006856", "title": "Pasticcerie", "text": ""}
{"id": "8006857", "revid": "1186766", "url": "https://it.wikipedia.org/wiki?curid=8006857", "title": "Pasticceri", "text": ""}
{"id": "8006858", "revid": "1186766", "url": "https://it.wikipedia.org/wiki?curid=8006858", "title": "Pasticcieri", "text": ""}
{"id": "8006859", "revid": "1186766", "url": "https://it.wikipedia.org/wiki?curid=8006859", "title": "Pasticcera", "text": ""}
{"id": "8006860", "revid": "1186766", "url": "https://it.wikipedia.org/wiki?curid=8006860", "title": "Pasticciera", "text": ""}
{"id": "8006862", "revid": "300067", "url": "https://it.wikipedia.org/wiki?curid=8006862", "title": "Jakov Mustapi\u0107", "text": ""}
{"id": "8006864", "revid": "1702319", "url": "https://it.wikipedia.org/wiki?curid=8006864", "title": "Chiesa di Santo Stefano (Novella, Italia, Rev\u00f2)", "text": "La chiesa di Santo Stefano \u00e8 la parrocchiale di Rev\u00f2, frazione di Novella, in provincia ed arcidiocesi di Trento; fa parte della zona pastorale delle Valli del Noce.\nStoria.\nLa prima citazione della pieve di Rev\u00f2 si trova in un documento che risale al 1128. Sembra che nel 1323 la chiesa sia stata riedificata. Attorno al 1480 la torre campanaria venne restaurata. \n L'attuale parrocchiale venne costruita all'inizio del XVI secolo. \nNel 1519 Michael Edelmann von Ulm realizz\u00f2 il portale maggiore mentre quelli laterali furono costruiti nel 1558. Nel frattempo, nel 1534, venne fusa la campana maggiore della torre, nota col nomignolo di \"Stefana\", pesante 29 quintali. Nel 1624 fu riedificato il presbiterio. Tra il 1685 e il 1688 la sagrestia fu ampliata e rimaneggiata. Nel 1781 la torre campanaria, essendo stata danneggiata da enenti atmosferici, venne ristrutturata su progetto del comasco Pietro Bianchi. Nel 1889 fu rifatta la pavimentazione della sala e all'inizio del XX secolo gli interni vennero arricchiti con un nuovo impianto decorativo. \nTra gli anni settanta e ottanta l'edificio fu oggetto di ristrutturazione.\nInterno.\nOpere di pregio conservate all'interno della chiesa sono gli affreschi raffiguranti \"Scene della vita di Santo Stefano\", dipinti nel 1910 da Sigismondo Nardi, l'altare maggiore, di Giovanni Merlo, collocato nella chiesa nel 1804, la pala seicentesca con la \"Lapidazione di Santo Stefano protomartire\", forse di Antonio Zeni."}
{"id": "8006865", "revid": "122193453", "url": "https://it.wikipedia.org/wiki?curid=8006865", "title": "Mateusz Kostrzewski", "text": ""}
{"id": "8006868", "revid": "300067", "url": "https://it.wikipedia.org/wiki?curid=8006868", "title": "Jaros\u0142aw Zyskowski", "text": ""}
{"id": "8006870", "revid": "277947", "url": "https://it.wikipedia.org/wiki?curid=8006870", "title": "Giuseppe Bevilacqua (commediografo)", "text": "Biografia.\nGiuseppe Bevilacqua fu un commediografo nato a Vicenza nel 1891.\nEsord\u00ec giovanissimo con un'opera in lingua veneta, intitolata \"L'onor de Marina\" (1912) e ottenne il primo significativo successo con un altro copione in dialetto, \"El vestito de Arlechin\" (1927).\nBevilacqua scrisse anche commedie in italiano, tra le quali \"Le farfalle dalle ali di fuoco\" (1929).\nLe sue commedie si caratterizzarono per la descrizione e l'approfondimento dei temi attuali e non facili, svolti con originalit\u00e0.\n\"Notturno del tempo nostro\" (1933) si rivel\u00f2 un lavoro basato su una morale ironica della spregiudicatezza femminile, invece \"Il giorno non \u00e8 venuto\" (rappresentato nel 1948, ma pubblicato l'anno seguente), inaugur\u00f2 una serie di drammi incentrati sulla problematica della bomba atomica e sulla responsabilit\u00e0 della scienza.\nBevilacqua appartenne a quella generazione di commediografi e drammaturghi creatori di un teatro dalle classiche tradizioni, e che non si lasci\u00f2 influenzare troppo dai rinnovamenti, e che negli anni trenta furono rappresentati e premiati con onorificenze. Tra i colleghi che condivisero con Bevilacqua alcune caratteristiche stilistiche si possono menzionare Lucio D'Ambra, Sabatino Lopez, Alberto Colantuoni, Carlo Veneziani, Aldo De Benedetti, Alessandro De Stefani, Sergio Pugliese, Vincenzo Tieri, Giuseppe Romualdi, Giuseppe Adami.\nGiuseppe Bevilacqua collabor\u00f2, dal 1929 al 1934, con una delle prime riviste italiane per lo spettacolo del Novecento, a cura di Gino Santoro, intitolata \"Comoedia\" (1919-1934).\nGiuseppe Bevilacqua mor\u00ec a Milano nel 1951."}
{"id": "8006872", "revid": "6923", "url": "https://it.wikipedia.org/wiki?curid=8006872", "title": "Eagles Salerno 2019", "text": "Questa voce raccoglie le informazioni riguardanti gli Eagles Salerno nelle competizioni ufficiali della stagione 2019."}
{"id": "8006873", "revid": "122326414", "url": "https://it.wikipedia.org/wiki?curid=8006873", "title": "Jeremiah Wilson", "text": ""}
{"id": "8006879", "revid": "300067", "url": "https://it.wikipedia.org/wiki?curid=8006879", "title": "Dariusz Wyka", "text": ""}
{"id": "8006880", "revid": "827882", "url": "https://it.wikipedia.org/wiki?curid=8006880", "title": "Armory Show", "text": "L'Armory Show, anche conosciuta come International Exhibition of Modern Art, fu una mostra d'arte tenuta alla 69th Regiment Armory di New York dal 17 febbraio al 15 marzo 1913. Prima grande mostra d'arte moderna negli USA, l\"'Armory Show\" vanta un ruolo importante nella storia dell'arte americana in quanto permise al pubblico statunitense, fino a quel momento abituato al realismo, di entrare in contatto l'avanguardia dei fauve, dei cubisti e dei futuristi. L'esposizione funse da catalizzatore agli artisti statunitensi, che divennero pi\u00f9 indipendenti e iniziarono a maturare un \"linguaggio artistico\" personale. La mostra fu successivamente riproposta alla Copley Society of Art di Boston e all'Art Institute di Chicago.\nStoria.\nLe origini.\nIl 14 dicembre 1911 fu organizzata alla Madison Gallery di New York una prima riunione di quella che sarebbe diventata l'Association of American Painters and Sculptors (AAPS). All'incontro, a cui parteciparono gli artisti progressisti Henry Fitch Taylor, Jerome Myers, Elmer Livingston MacRae e Walt Kuhn, si parl\u00f2 dell'arte contemporanea negli Stati Uniti e le possibilit\u00e0 di tenere mostre a cui avrebbero partecipato al contempo artisti americani e stranieri. Nel gennaio del 1912, Walt Kuhn, Walter Pach e Arthur B. Davies si riunirono insieme a oltre venti dei loro colleghi per ingrandire il numero dei membri della neonata AAPS. Secondo le loro intenzioni, l'organizzazione doveva \"condurre il gusto del pubblico nell'arte, piuttosto che seguirlo\". Altri membri fondatori dell'AAPS comprendevano D. Putnam Brinley, Gutzon Borglum, John Frederick Mowbray-Clarke, Leon Dabo, William Glackens, Ernest Lawson, Jonas Lie, George Luks, Karl Anderson, James Earle Fraser, Allen Tucker e Julian Alden Weir. L'AAPS tent\u00f2 di permettere ai giovani artisti di promuoversi al di fuori dei confini accademici imposti dalla National Academy of Design e di far conoscere le espressioni artistiche emergenti al pubblico americano. Davies fu eletto presidente dell'organizzazione e Kuhn ne divenne il segretario.\nI membri dell'AAPS trascorsero pi\u00f9 di un anno a pianificare il loro ambizioso progetto e, durante la primavera del 1912, decisero che l'ubicazione della mostra sarebbe dovuta essere la 69th Regiment Armory di New York, che affittarono per 5.000 dollari. Vennero inoltre spesi altri 500 dollari per il personale dell'esposizione. Fu inoltre confermato che la mostra sarebbe poi sbarcata a Chicago e Boston. Una volta assicurato lo spazio, l'AAPS selezion\u00f2 le opere di artisti d'avanguardia europei, la maggior parte delle quali non era mai stata vista da un pubblico americano. Nel settembre del 1912, Kuhn part\u00ec alla volta dell'Europa, talvolta contraendo prestiti, per vedere in prima persona le opere di gallerie, collezioni e atelier in varie citt\u00e0 inglesi, tedesche, olandesi e francesi. Mentre era a Parigi, Kuhn incontr\u00f2 Walter Pach, che era un profondo conoscitore della scena artistica locale ed amico di Marcel Duchamp ed Henri Matisse. Dopo averli raggiunti nel mese di novembre del 1912, Davies si assicur\u00f2 tre dipinti che sarebbero diventati fra i pi\u00f9 famosi e polarizzanti dell\"'Armory Show\": \"Nudo blu, ricordo di Biskra\" (1907) e \"Madras Rouge\" (1907) di Matisse e \"Nudo che scende le scale n. 2\" (1912) di Duchamp. Quando Kuhn e Davies tornarono a New York nel dicembre dello stesso anno, invitarono tutti gli artisti statunitensi a partecipare al futuro evento.\nPach era l'unico artista statunitense strettamente affiliato al gruppo della \"Section d'Or\", che includeva Albert Gleizes, Jean Metzinger, Marcel Duchamp e alcuni dei suoi fratelli fra cui Raymond Duchamp-Villon e Jacques Villon. Pach era colui che si assumeva la responsabilit\u00e0 di ottenere prestiti da questi pittori per tenere l'\"Armory Show\". La maggior parte degli artisti parigini che inviarono le loro opere all\"'Armory Show\" infatti conoscevano personalmente l'artista americano.\nLa mostra a New York.\nL'\"Armory Show\" fu l'unica mostra organizzata dall'AAPS. Durante la rassegna vennero esposti circa 1.300 dipinti e sculture impressioniste, fauviste e cubiste di oltre 300 artisti d'avanguardia europei e nordamericani. L'esibizione fu ampiamente pubblicizzata e promossa con la diffusione di cartoline a mezzatinta che illustravano 57 opere ivi presentate. La mostra e le opere in essa contenute furono pesantemente criticate e accusate di ciarlataneria, follia, immoralit\u00e0 e anarchia e talvolta considerate un insulto o una presa in giro nel mondo dell'arte. I riscontri negativi della mostra furono tali che l'ex presidente degli Stati Uniti Theodore Roosevelt giunse a dichiarare che quella dell\"'Armory Show\" non fosse arte. Tuttavia, la rassegna prosegu\u00ec senza interruzioni o imprevisti.\nL'opera che gener\u00f2 maggiore scandalo fu probabilmente \"Nudo che scende le scale n. 2\" di Duchamp, il cui stile cubista/futurista \u00e8 il risultato di una sovrapposizione di immagini che suggeriscono un senso di dinamismo. Il critico Julian Street afferm\u00f2 che l'opera somiglia a \"un'esplosione in una fabbrica di ghiaia\". Vari fumettisti schernirono il dipinto mentre Gutzon Borglum, organizzatore dell'\"Armory Show\" che per\u00f2 revoc\u00f2 la sua partecipazione all'evento, battezz\u00f2 ironicamente l'opera dell'artista francese \"Una scala che scende da un nudo\" (\"A staircase descending a nude\"). Il giornalista del \"New York Evening Sun\" J.F. Griswold soprannomin\u00f2 il dipinto \"The rude descending a staircase (Rush hour in the subway)\" (\"il volgare che scende le scale - ora di punta nella metropolitana\"). Il dipinto verr\u00e0 acquistato all\"'Armory Show\" da un uomo di San Francisco di nome Fredric C. Torrey.\nUna delle opere esibite all\"'Armory Show\", \"Vista del Domaine Saint-Joseph\" (ca. 1880) di Paul C\u00e9zanne, che verr\u00e0 acquisita dal Metropolitan Museum of Art, fu il primo dipinto dell'artista francese ad entrare nella collezione di un museo statunitense. Sebbene C\u00e9zanne fosse gi\u00e0 considerato un maestro affermato fra le nuove leve artistiche statunitensi, ci\u00f2 segn\u00f2 un'integrazione del modernismo nei musei di New York.\nIl fratello di Duchamp, che adott\u00f2 il \"nom de guerre\" Jacques Villon, vendette tutte le sue acqueforti cubiste e riusc\u00ec a guadagnarsi la stima dei collezionisti di New York che lo finanziarono nei decenni successivi.\nLe mostre di Chicago e Boston.\nLa mostra fu anche tenuta all'Art Institute di Chicago e alla Copley Society of Art di Boston, dove, a causa della mancanza di spazio, fu rimosso tutto il lavoro degli artisti americani. L'esposizione di Chicago gener\u00f2 uno scandalo tale da allarmare gli enti governativi locali. Un giornale chicagoano recava il titolo: \"L'arte cubista sar\u00e0 indagata; Investigatori legislativi dell'Illinois sondano il decadimento morale dell'arte pubblicizzata\":"}
{"id": "8006883", "revid": "827882", "url": "https://it.wikipedia.org/wiki?curid=8006883", "title": "International Exhibition of Modern Art", "text": ""}
{"id": "8006885", "revid": "287204", "url": "https://it.wikipedia.org/wiki?curid=8006885", "title": "Clerck", "text": ""}
{"id": "8006886", "revid": "123536995", "url": "https://it.wikipedia.org/wiki?curid=8006886", "title": "Iniziatore modulare di neutroni", "text": "Un iniziatore modulare di neutroni \u00e8 una sorgente di neutroni in grado di produrre un lampo di neutroni dopo l'attivazione. L'iniziatore \u00e8 un componente chiave di alcuni tipi di ordigno nucleare, in cui ha per l'appunto il ruolo di dare il via alla fissione nucleare a catena nell'esatto momento in cui si raggiunge uno stato di criticit\u00e0 pronta. Il dispositivo \u00e8 chiamato anche iniziatore interno di neutroni poich\u00e9 tipicamente viene posto al centro del nucleo (o nocciolo) sferico di materiale fissile presente in un ordigno nucleare a implosione, dove viene attivato dall'onda d'urto derivante dalla detonazione dell'esplosivo convenzionale posto attorno al tamper che racchiude il nucleo.\nUno degli elementi chiave per il corretto funzionamento di un ordigno nucleare \u00e8 che la reazione di fissione nucleare a catena inizi nel momento esatto. Perch\u00e9 si ottenga un significativo rilascio di energia, infatti, un numero sufficiente di neutroni deve essere liberato all'interno del nucleo supercritico nel momento esatto in cui si raggiunge la massa, o la densit\u00e0, critica. Se la reazione parte troppo presto, infatti, solo una piccola parte del materiale fissile sar\u00e0 coinvolto in essa e si avr\u00e0 una cosiddetta \"predetonazione\", il cui risultato sar\u00e0 quella che in gergo viene chiamata \"fiammella\", ossia uno sprigionamento di energia ben al di sotto di quanto previsto in fase di progettazione dell'ordigno. Se invece l'inizio alla reazione viene dato troppo tardi, il nucleo di materiale fissile avr\u00e0 gi\u00e0 iniziato a espandersi, diminuendo la propria densit\u00e0, per poi distruggersi a causa della detonazione dell'esplosivo convenzionale che lo circonda, con il risultato di avere una piccola, se non nulla, percentuale di materiale fissile coinvolto nella reazione a catena. L'inizio della reazione e l'attivazione dell'iniziatore devono quindi essere calibrati con una precisione chirurgica ed \u00e8 necessario che l'emissione spontanea di neutroni dell'iniziatore sia la pi\u00f9 bassa possibile.\nCome regola generale, perch\u00e9 un'arma nucleare sia \"correttamente attivata\", \u00e8 necessario che il coefficiente effettivo di moltiplicazione, ossia il rapporto tra il numero medio di neutroni generati da fissione in una generazione e il numero medio di neutroni generati da fissione nella generazione precedente sia di circa 40.\nProgettazione.\nLa configurazione pi\u00f9 comune di un iniziatore modulare di neutroni \u00e8 basata su una combinazione di berillio-9 e di polonio-210, che vengono mantenuti in moduli separati (da cui il nome di questo tipo di iniziatore) fino all'attivazione e poi compressi uno contro l'altro dall'onda d'urto della deflagrazione iniziale. Il primo elemento viene utilizzato per le sue propriet\u00e0 di moltiplicatore neutronico, in quanto emette due neutroni dopo averne assorbito uno, mentre la scelta del secondo \u00e8 dovuta alla sua natura di emettitore alfa. In generale, quello che si richiede \u00e8 che l'isotopo utilizzato sia un forte emettitore alfa e un debole emettitore gamma, poich\u00e9 anche i fotoni gamma possono indurre il rilascio di neutroni e non sono cos\u00ec facili da schermare come le particelle alfa.\nNel corso degli anni sono state sviluppate diversi sistemi atti a consentire il giusto contatto tra i due metalli utilizzando diverse configurazioni meccaniche e dimensionali.\nUrchin.\nUrchin era il nome in codice per il modello di iniziatore interno di neutroni che innescava la detonazione nucleare nelle prime bombe atomiche al plutonio, come \"The Gadget\", il primo ordigno nucleare della storia, e \"Fat Man\", la bomba lanciata su Nagasaki il 9 agosto 1945, una volta che la massa e la densit\u00e0 supercritiche erano state raggiunte grazie alla pressione dovuta alla detonazione dell'esplosivo convenzionale che circondava il nucleo.\nL'iniziatore, situato nel centro del nocciolo di plutonio, era formato da una pallina di berillio circondata da un guscio sferico sempre di berillio, con il polonio a riempire lo spazio tra i due. La pallina aveva un diametro di 0,8\u00a0cm ed era rivestita da due sottili strati di nichel e di oro dello spessore di 0,1\u00a0mm. La sfera esterna di berillio aveva invece un diametro esterno di 2,0\u00a0cm e uno spessore di 0,6\u00a0cm e nella sua superficie interna erano presenti quindici scanalature parallele e concentriche dalla sezione cuneiforme e profonde 2,09\u00a0mm, le quali erano rivestite, come la pallina pi\u00f9 interna, da uno strato di nichel e uno di oro. Proprio all'interno di queste scanalature era situata una piccola quantit\u00e0 di polonio-210 (50 curie, 11\u00a0mg, che, generando 0,1 watt di calore da decadimento, riscaldavano l'intera piccola sfera), le cui emissioni alfa erano schermate dagli strati di nichel e di oro circostanti. L'intero sistema pesava circa 7 grammi e veniva agganciato a piccoli supporti posti all'interno di una cavit\u00e0 di 2,5\u00a0cm di diametro realizzata all'interno del nucleo.\nQuando l'onda d'urto derivante dalla detonazione dell'esplosivo convenzionale arriva sul nocciolo di plutonio, questo viene compresso, rompendo l'iniziatore neutronico al suo interno. Le forze idrodinamiche agenti sulla sfera scanalata mescolano efficacemente e praticamente istantaneamente il berillio e il polonio, permettendo alle particelle alfa emesse dal polonio di colpire gli atomi di berillio. Come conseguenza del bombardamento alfa, gli atomi di berillio emettono neutroni ad un tasso di un neutrone ogni 5-10 nanosecondi e questi neutroni innescano la reazione nucleare a catena nella massa di plutonio che, a seguito della gi\u00e0 citata compressione, ha raggiunto un valore di densit\u00e0 supercritico.\nGrazie all'effetto Munroe, e similmente a quanto avviene in una carica cava, le scanalature della superficie interna della sfera esterna di berillio concentravano l'onda d'urto creando getti di materiale e garantendo un pi\u00f9 veloce ed efficace mescolamento di berillio e polonio. Poich\u00e9 inoltre l'effetto Munroe \u00e8 meno efficace nel caso di geometrie lineari, i progetti seguenti utilizzarono sfere con indentazioni interne coniche o piramidali piuttosto che con scanalature lineari. In altre configurazioni, invece, si elimin\u00f2 la pallina di berillio centrale, lasciando uno spazio vuoto. Vantaggio di una tale configurazione era quello di dover gestire una quantit\u00e0 inferiore di materiale pur mantenendo la stessa affidabilit\u00e0.\nLa corta emivita del polonio-210 (138,376 giorni) richiedeva la sostituzione piuttosto frequente degli iniziatori e una fornitura di polonio (il cui nome in codice per il governo statunitense era \"postum\") praticamente continua. Studi post-bellici dimostrarono che un innesco altrettanto affidabile si otteneva anche con non pi\u00f9 di 10 curie, aprendo cos\u00ec la strada alla produzione di iniziatori che duravano anche un anno.\nABNER.\nPer \"Little Boy\", la bomba atomica all'uranio con configurazione a cannone che fu sganciata su Hiroshima, fu utilizzato un iniziatore dal design decisamente pi\u00f9 semplice rispetto al modello Urchin. Tale iniziatore, a cui fu dato il nome in codice di ABNER, conteneva meno polonio dell'Urchin ed era attivato quando il proiettile di uranio-235 arrivava a colpire la massa bersaglio di uranio-235 portando il materiale fissile a raggiungere la massa supercritica. Data la configurazione e il funzionamento di una bomba come \"Little Boy\", la presenza in essa di iniziatori fu del tutto superflua. Di fatto, Oppenheimer decise l'aggiunta al progetto di quattro iniziatori ABNER posti nell'intorno della massa bersaglio solo per sicurezza e gi\u00e0 nell'aprile del 1945, nel remoto caso in cui la reazione nucleare a catena non fosse iniziata spontaneamente con il raggiungimento delle condizioni supercritiche.\nTOM.\nNel 1948 fu proposto un progetto migliorato di iniziatore modulato, probabilmente basato su indentazioni coniche o piramidali. L'iniziatore, cui fu dato il nome in codice di TOM, fu messo in produzione presso i laboratori di Los Alamos per\u00f2 solo nel gennaio 1950 e testato nel maggio 1951. Il TOM aveva un diametro esterno di un solo centimetro e utilizzava una quantit\u00e0 minore di polonio rispetto a Urchin, poich\u00e9 in esso il numero di neutroni per milligrammo di polonio-210 era pi\u00f9 alto. La prima prova sul campo del TOM fu effettuata il 28 gennaio 1951 quando fu svolto il test \"Backer\" dell'Operazione Ranger, mentre una prova di calibrazione per i tempi di innesco e l'energia liberata fu svolta il 25 maggio 1952 nel test \"Fox\" dell'Operazione Tumbler-Snapper.\nFlower.\nNel 1974, l'India esegu\u00ec il test nucleare chiamato \"Smiling Buddha\". L'iniziatore neutronico, nome in codice \"Flower\", era basato sullo stesso principio dell'Urchin e aveva un diametro di 1,5/2\u00a0cm (a seconda delle fonti). Si ritiene che il polonio fosse posto su una garza di platino a forma di fiore di loto per massimizzare la sua superficie e racchiuso in una sfera di tantalio circondata da un guscio sferico di uranio con incastonate piccole sferette di berillio, sferette che sarebbero entrate in contatto con il polonio dopo aver bucato il guscio di tantalio spinte dalla detonazione dell'esplosivo circostante. Secondo altre fonti, invece, la configurazione era pi\u00f9 simile a quella dell'Urchin, con un guscio sferico di berillio sagomato internamente in modo da creare getti dello stesso elemento diretti sul polonio durante l'implosione.\nSviluppo.\nL'uso del polonio per un iniziatore neutronico fu proposto per la prima volta nel 1944 da Edward Condon, mentre l'iniziatore vero e proprio fu progettato dal fisico britannico James L. Tuck, arruolato nel Progetto Manhattan. Lo sviluppo e la sperimentazione del dispositivo furono portati avanti presso i laboratori nazionali di Los Alamos da un reparto dedicato e diretto da Charles Critchfield.\nIl polonio utilizzato negli iniziatori Urchin era prodotto attraverso l'irraggiamento del bismuto-209. Nell'ambito del Progetto Dayton, a sua volta facente parte del pi\u00f9 vasto Progetto Manhattan, il bismuto veniva bombardato dapprima solo grazie al reattore nucleare X-10 presso i Clinton Engineer Works di Oak Ridge, nel Tennessee e poi, a partire dal giugno del 1945, grazie ai tre reattori nucleari da 250\u00a0MW dell'impianto di Hanford, nella contea di Benton, nello Stato di Washington. Al tempo, ad Hanford, per produrre 132\u00a0mg di polonio-210, ottenendo circa 600 curie, era necessario irradiare 62\u00a0kg di bismuto-209 per 100 giorni e, data la breve emivita del polonio-210, uno dei reattori doveva essere sempre mantenuto in opera per la sua produzione. Dai due impianti sopraccitati, il bismuto bombardato veniva spedito a Dayton, in Ohio, dove veniva estratto il polonio da inviare poi a Los Alamos.\nNel 1949, presso Miamisburg, sempre in Ohio, furono costruiti i laboratori Mound che sostituirono gli insediamenti di Dayton come nuovo polo dedicato alla ricerca e allo sviluppo del polonio-210 e la cui attivit\u00e0 dur\u00f2 fino al 1971.\nUna volta giunto ai laboratori di Los Alamos, il polonio veniva utilizzato dal Reparto G per studi sulla progettazione degli iniziatori nel sito di test di Sandia Canyon. Il reparto realizz\u00f2 i primi iniziatori trapanando grosse sfere provenienti da cuscinetti, inserendo il materiale attivo sul fondo del foro filettato ottenuto e tappando poi il tutto con una vite. Queste sfere, conosciute come \"screwballs\" (ossia \"teste matte\"), erano poi fatte implodere e i loro resti erano analizzati per verificare quanto e come il berillio e il polonio si fossero mescolati.\nIl primo test in un ordigno nucleare di un Urchin fu ovviamente l'esplosione di \"The Gadget\", il 16 luglio 1945, mentre il primo utilizzo in guerra lo si ebbe nella gi\u00e0 ricordata esplosione di \"Fat Man\". Come detto, gi\u00e0 subito dopo la fine della guerra si inizi\u00f2 a progettare iniziatori contenenti una minor quantit\u00e0 di polonio che, identificati come Urchin di \"Classe B\", furono testati con successo per la prima volta nella primavera del 1948, in almeno uno dei tre test dell'Operazione Sandstone.\nLa produzione degli iniziatori TOM termin\u00f2 nel 1953 quando furono sostituiti da iniziatori diversi che, pur riducendo di poco l'energia liberata dall'esplosione nucleare, avevano una maggior durata, riducendo molto la complessit\u00e0 dei problemi relativi alla logistica. Tali iniziatori, chiamati \"iniziatori sigillati di neutroni\", entrarono a far parte dell'arsenale nel 1954 e richiedevano comunque un periodico disassemblaggio della capsula per controlli manutentivi. Nel 1962, infine, gli USA misero questo tipo di iniziatori definitivamente fuori produzione. Nel tempo infatti furono sviluppati mezzi di generazione di neutroni come gli emettitori di neutroni a impulsi, i quali, non utilizzando materiali radioattivi, non richiedevano una sostituzione frequente. Questo genere di sorgenti neutroniche, che era molto pi\u00f9 controllabile dei precedenti e quindi apportava un miglioramento all'affidabilit\u00e0 dell'ordigno, era montato tipicamente all'esterno del nucleo poich\u00e9 le nuove armi a fissione amplificata sviluppate nel frattempo necessitavano di un nucleo vuoto, al centro del quale venivano iniettati deuterio e trizio gassosi."}
{"id": "8006888", "revid": "33751", "url": "https://it.wikipedia.org/wiki?curid=8006888", "title": "Afjet Afyonspor", "text": " #RINVIAAfjet Afyon Spor Kul\u00fcb\u00fc"}
{"id": "8006890", "revid": "114102019", "url": "https://it.wikipedia.org/wiki?curid=8006890", "title": "Domenico Buonvicini", "text": " Domenicano e seguace di Girolamo Savonarola, fu un convinto sostenitore del suo tentativo di riforma della Chiesa e credeva nelle sue capacit\u00e0 taumaturgiche.\nAttivit\u00e0 con il Savonarola.\nBuonvicini nacque a Pescia attorno al 1450. Entr\u00f2 nell'Ordine dei frati predicatori al Convento di San Domenico di Bologna, dove probabilmente conobbe Girolamo Savonarola. Con Savonarola si spost\u00f2 a Firenze. Nel marzo 1491 stava predicando la Quaresima a Pisa e Savonarola gli scrisse per parlargli del suo timore che stesse per essere bandito da Firenze da parte di Lorenzo de' Medici.\nBuonvicini continu\u00f2 ad affiancare Savonarola, diventando uno dei suoi confidenti pi\u00f9 assidui. Molto entusiasta nell'attuare le iniziative del maestro, spesso lo sostituiva in varie situazioni, come prediche e cerimonie pubbliche, quando preferiva rimanere in silenzio per motivi di salute o \u00abper non far isdegnare tanto i suoi avversari e persecutori\u00bb, come afferma il cronista piagnone Jacopo Nardi. Per questo ottenne il soprannome di \"fattoraccio\", dovuto alla sua rozzezza e alla fedelt\u00e0 a Savonarola. I suoi contemporanei lo descrivono come puerile e credulone; fa eccezione il suddetto Jacopo Nardi, che ne elogia \u00abspirito e divozione\u00bb e si meraviglia per come avesse fama di scarsa dottrina. \u00c8 invece ricordato come \u00abhuomo di buona purit\u00e0, ma di dura cervice, et troppo credulo a revelatione et sogni di donne\u00bb da Roberto Ubaldini, autore di una cronaca del convento fiorentino di San Marco (\"Chronica conventus Sancti Marci de Florentia ordinis Praedicatorum\").\nSavonarola affid\u00f2 a Buonvicini la guida delle compagnie di fanciulli che, in quanto innocenti, sorvegliavano la moralit\u00e0 della citt\u00e0. Buonvicini ebbe un ruolo fondamentale nel risanamento morale. Secondo Jacopo Nardi, Buonvicini:\nLe prediche di Buonvicini erano molto simili a quelle di Savonarola. Alcuni abbozzi di prediche annotati su una Bibbia furono attribuiti a Savonarola ma erano in realt\u00e0 scritti da Buonvicini, come dimostrato da Roberto Ridolfi.\nSecondo la storiografia e agiografia di parte savonaroliana ebbe un ruolo rilevante anche nei rapporti dei monaci di San Marco con la corte medicea. Sarebbe stato amico di Agnolo Poliziano e l'avrebbe assistito con altri frati sul momento della morte, il 24 settembre 1494.\nIl suo ruolo tra i domenicani fiorentini fu di primaria importanza dal 1493. A maggio fece parte della delegazione del convento di San Marco che visit\u00f2 papa Alessandro VI. Fu incaricato insieme ad Alessandro Rinuccini e Roberto Ubaldini (quest'ultimo si aggiunse in seguito) di trattare con il cardinale protettore dell'ordine domenicano, Oliviero Carafa, e con il maestro generale dell'Ordine dei predicatori, Gioacchino Torriani, riguardo alla separazione del convento fiorentino dalla congregazione lombarda. Ai delegati domenicani, assistiti dall'ambasciatore fiorentino a Roma Filippo Valori, si opponevano il vicelegato generale della provincia lombarda e il potente cardinale Ascanio Sforza. Un'altra difficolt\u00e0 era costituita dagli intrighi e dall'indifferenza della corte papale dei Borgia. Buonvicini riceveva molte lettere da Savonarola. Per convincere il papa cerc\u00f2 di operare un miracolo di fronte a lui resuscitando un morto, convinto che non gli sarebbe mancato l'aiuto divino per farlo. Prima che potesse provarci i delegati domenicani riuscirono comunque a ottenere, il 22 maggio 1493, l'autonomia del convento di San Marco dalla congregazione lombarda, grazie al cardinale Carafa che convinse il pontefice. Di conseguenza il 27 giugno dello stesso anno l'affiliazione di Buonvicini e Savonarola al convento fiorentino fu riconosciuta formalmente dal maestro generale dell'Ordine. Nell'agosto dello stesso anno fu riconosciuta l'autonomia anche per gli altri due conventi toscani di S. Domenico a Fiesole e di S. Caterina a Pisa, grazie agli oratori fiorentini a Roma, Agnolo Niccolini e Pierfilippo Pandolfini. Buonvicini fu nominato priore del convento di Fiesole.\nIl 9 settembre 1495 il papa ripristin\u00f2 la dipendenza dei conventi toscani da quelli lombardi e Savonarola, accusato di disobbedienza, fu sottoposto al giudizio del vicario generale dei domenicani di Lombardia. Buonvicini come Savonarola non obbed\u00ec alle decisioni del papa che gli imponevano di andare a Bologna per essere assegnato a un altro convento fuori dal territorio di Firenze. Grazie al loro rapporto con i gruppi di potere della repubblica fiorentina i domenicani riuscirono a ottenere sostegno. Buonvicini fu convocato il 26 aprile 1496 a predicare davanti al Consiglio grande e parl\u00f2 di visioni di angeli e diavoli che lui avrebbe avuto; con questo contribu\u00ec a far smascherare Filippo Corbizzi e altri cospiratori che avevano organizzato una congiura. Un'altra predica di Buonvicini, tenuta il 22 ottobre 1496 a San Lorenzo, interpret\u00f2 segnali provvidenziali sull'opposizione all'attacco dell'imperatore contro Firenze, dopo che aveva conquistato Pisa.\nRuolo dopo la scomunica di Savonarola.\nQuando cedette l'accordo tra il governo fiorentino e Savonarola e a quest'ultimo fu vietato di predicare dopo la sua scomunica da parte di Alessandro VI, Buonvicini sostitu\u00ec Savonarola come predicatore a San Marco e continu\u00f2 a dichiararsi fedele a lui, negando che non avesse pi\u00f9 influenza sul governo. Inoltre si fece ancora pi\u00f9 forte la sua polemica contro i detrattori del Savonarola e contro Alessandro VI; Paolo Somenzi, agente milanese a Firenze, scrisse a Ludovico il Moro che Bonvicini diceva, a confronto di Savonarola, \u00abforsi qualcosa pi\u00f9 contra la Santit\u00e0 di Nostro Signore et de tutto el clero\u00bb.\nBuonvicini fu poi fondamentale nella vicenda del \"giudizio di Dio\" che oppose i francescani e i domenicani. Gi\u00e0 nel 1497 il francescano Francesco di Puglia sfid\u00f2 a Prato Buonvicini, che l\u00ec stava predicando, alla prova del fuoco, opponendo un favorevole e un contrario a Savonarola. Buonvicini accett\u00f2 la sfida, ma non Francesco, che fu di nuovo coinvolto nella polemica contro Savonarola a marzo 1498: durante una predica a Santa Croce, dichiar\u00f2 che avrebbe sostenuto col fuoco le sue opinioni sulla dottrina di Savonarola e la validit\u00e0 della sua scomunica. Buonvicini accett\u00f2 la sfida. La Signoria stabil\u00ec i termini di questa prova in modo che Savonarola perdesse la sua influenza sul popolo. La sfida per\u00f2 non ebbe poi luogo, per la riluttanza dei francescani, che rinviavano, e poi a causa di una pioggia che spense i roghi necessari per la prova. Buonvicini fu poi rimproverato da Savonarola, dato che questa prova fu determinante per la sua perdita di prestigio.\nArresto e condanna.\nNell'aprile 1498, dopo la morte di Francesco Valori, protettore di Savonarola, Buonvicini fu arrestato a San Marco insieme a Silvestro Maruffi e Savonarola stesso, con l'accusa, per tutti e tre, di essere \u00aberetici e scismatici per aver predicato cose nuove\u00bb, voluta dai commissari pontifici, Gioacchino Torriani e Francesco Remolines.\nBuonvicini fu torturato e continu\u00f2 a dichiararsi fedele a Savonarola, ma non pot\u00e9 essere considerato colpevole secondo i canoni da parte degli inquisitori. Fu comunque condannato alla stessa pena del suo maestro a causa degli stretti rapporti fra di loro. Gli Otto di Balia erano comunque scettici per la condanna eccessiva contro un personaggio con un ruolo minore, considerato non completamente responsabile. Tuttavia temevano che il mito di Savonarola tornasse a convincere la popolazione fiorentina, e Remolines afferm\u00f2 che aveva poca importanza \u00abun frataccio pi\u00f9, o uno meno\u00bb.\nBuonvicini si conged\u00f2 dai confratelli del monastero di Fiesole ingiungendo di essere fedeli alla dottrina di Savonarola. Il giorno prima della sua morte scrisse loro una lettera in cui chiedeva che gli opuscoli del Savonarola fossero raccolti nella sua cella e legati, affinch\u00e9 non fossero perduti.\nBuonvicini, Savonarola e Maruffi furono impiccati e arsi il 23 maggio 1498. Buonvicini fu sottoposto a degradazione e spogliato degli abiti dell'ordine. Le sue ceneri furono gettate nell'Arno per evitare che fossero portate via come reliquie."}
{"id": "8006891", "revid": "287204", "url": "https://it.wikipedia.org/wiki?curid=8006891", "title": "Cisalpino", "text": ""}
{"id": "8006894", "revid": "986213", "url": "https://it.wikipedia.org/wiki?curid=8006894", "title": "Hubertus Czernin", "text": ""}
{"id": "8006896", "revid": "155634", "url": "https://it.wikipedia.org/wiki?curid=8006896", "title": "TFF 1. Lig 2018-2019", "text": "La TFF 1. Lig 2018-2019 \u00e8 stata la 18\u00aa edizione della TFF 1. Lig, la seconda serie del campionato turco di calcio. Il campionato \u00e8 iniziato il 10 agosto 2018 con la prima giornata e si \u00e8 chiuso il 30 maggio 2019 con la finale dei play-off per la promozione. Il campionato \u00e8 stato vinto dal , che \u00e8 stato promosso in S\u00fcper Lig assieme al , secondo classificato, e al , vincitore dei play-off promozione.\nStagione.\nNovit\u00e0.\nDalla TFF 1. Lig 2017-2018 sono stati promossi in S\u00fcper Lig il , l' e l', mentre sono stati retrocessi in TFF 2. Lig il , il e il . Dalla S\u00fcper Lig 2018-2019 sono stati retrocessi l', il e il . Dalla TFF 2. Lig 2018-2019 sono stati promossi l', l' e l'.\nFormula.\nLe 18 squadre partecipanti si affrontano in un girone all'italiana con doppie partite di andata e ritorno, per un totale di 34 giornate. Le prime due classificate sono promosse direttamente in S\u00fcper Lig. Le squadre classificate dal terzo al sesto posto si affrontano nei play-off promozione e la squadra vincitrice viene promossa in S\u00fcper Lig. Le ultime tre classificate sono retrocesse in TFF 2. Lig.\nClassifica finale.\nLegenda:\nNote:"}
{"id": "8006898", "revid": "1345932", "url": "https://it.wikipedia.org/wiki?curid=8006898", "title": "Dural", "text": ""}
{"id": "8006900", "revid": "324090", "url": "https://it.wikipedia.org/wiki?curid=8006900", "title": "Doom Days", "text": "Doom Days \u00e8 il terzo album in studio del gruppo musicale britannico Bastille, pubblicato il 14 giugno 2019 dalla Virgin Records."}
{"id": "8006905", "revid": "638792", "url": "https://it.wikipedia.org/wiki?curid=8006905", "title": "Domenico da Pescia", "text": ""}
{"id": "8006907", "revid": "638792", "url": "https://it.wikipedia.org/wiki?curid=8006907", "title": "Fra' Domenico da Pescia", "text": ""}
{"id": "8006924", "revid": "827882", "url": "https://it.wikipedia.org/wiki?curid=8006924", "title": "AAPS", "text": ""}
{"id": "8006928", "revid": "741067", "url": "https://it.wikipedia.org/wiki?curid=8006928", "title": "The Merchant of Venice (film 1973)", "text": ""}
{"id": "8006932", "revid": "1186766", "url": "https://it.wikipedia.org/wiki?curid=8006932", "title": "Hvakhshathra", "text": ""}
{"id": "8006935", "revid": "709565", "url": "https://it.wikipedia.org/wiki?curid=8006935", "title": "Stevie and Zoya", "text": "Stevie and Zoya \u00e8 una serie televisiva animata statunitense del 1987, prodotta da Joe Horne.\nLa serie \u00e8 stata trasmessa per la prima volta negli Stati Uniti su MTV dal 1987 al 1989.\nI cortometraggi, dalla durata di un minuto, sono stati prodotti da Joe Horne, che in seguito ha lavorato per la Disney e \"Class of 3000\". Horne ha prodotto successivamente due nuove webserie con l'animazione flash nel 2004, mentre nel 2010, Horne ha pubblicata un'altra versione della serie.\nLa prima serie fu sviluppata in modo rozzo, cos\u00ec come l'animazione. Zoya ha parlato in soli due episodi, mentre Stevie in uno solo dove ha pronunciato una sola parola: \"Framed\". La serie \u00e8 stata veloce, il che gli ha conferito uno status di culto. La narrazione \u00e8 stata fornita dall'attore Russell Johnson. Occasionalmente venivano lasciati gli errori di Johnson o degli altri doppiatori, dando al cartone un'impressione di improvvisazione.\nTrama.\nAmbientata nel futuro a New York City, i protagonisti Stevie e Zoya lavorano per un'agenzia di polizia chiamata \"DADDIO\" (parodia di \"Organizzazione U.N.C.L.E.\"). Stevie Washington \u00e8 raffigurato come un giovane uomo bianco poco pi\u00f9 che ventenne, con capelli neri, occhiali da sole, maglietta nera, jeans e scarpe da ginnastica. Raramente viene visto senza il suo skateboard rosso, bianco e blu (negli episodi in flash, Stevie indossa occhiali e una felpa con cappuccio che oscura i suoi lineamenti.). Zoya \u00e8 raffigurata come una giovane ragazza con una tuta rossa e cintura nera, colletto, guanti, stivali con tacco a punta e un grande fiocco di capelli che assomiglia alle orecchie di coniglio di Playboy. Come arma usa uno yo-yo. In genere lo usa per saltare dai lampioni o edifici in stile Uomo Ragno, per disarmare gli avversari e in un'occasione per disinnescare una bomba. Stevie e Zoya tentano di fermare le nefande trame di vari super criminali, inclusi gli alieni spaziali, le Minute Women, la sacerdotessa voodoo Mamuwaldi, i Discozombie e soprattutto, l'industriale malvagio sfigurato John Warlok.\nProduzione.\nIdeazione e sviluppo.\nLa serie originale \u00e8 stata realizzata con l'animazione tradizionale, vernice spray e supporto per fotocamera d'animazione da 35\u00a0mm. Le animazioni sono state commissionate dalla rete MTV a New York, la quale ha fornito anche i diritti sull'uso di qualsiasi musica necessaria.\nLa serie \u00e8 stata realizzata in un periodo in cui i budget erano piuttosto bassi e i costi delle attrezzature per l'animazione, in particolare il rodovetro, la carta, gli sfondi e le fotocamere, erano alti."}
{"id": "8006954", "revid": "287204", "url": "https://it.wikipedia.org/wiki?curid=8006954", "title": "Grosser Preis des Kantons Aargau 2019", "text": "Il Grosser Preis des Kantons Aargau 2019, cinquantaseiesima edizione della corsa e valevole come evento dell'UCI Europe Tour 2019 categoria 1.HC, si svolse il 13 giugno 2019 su un percorso di 185,9\u00a0km, con partenza e arrivo a Leuggern, in Svizzera. La vittoria fu appannaggio del norvegese Alexander Kristoff, il quale complet\u00f2 il percorso in 4h26'57\", alla media di 41,783\u00a0km/h, precedendo l'italiano Andrea Pasqualon e il sudafricano Reinardt Janse van Rensburg.\nSul traguardo di Leuggern 109 ciclisti, su 121 partenti, portarono a termine la competizione."}
{"id": "8006973", "revid": "1924342", "url": "https://it.wikipedia.org/wiki?curid=8006973", "title": "Dalibor \u0110apa", "text": " "}
{"id": "8006976", "revid": "838137", "url": "https://it.wikipedia.org/wiki?curid=8006976", "title": "Partito Democratico Civico (Lituania)", "text": "Il Partito Democratico Civico (in lituano: \"Pilietin\u0117s demokratijos partija\") \u00e8 un partito politico lituano liberal-conservatore."}
{"id": "8006977", "revid": "1543377", "url": "https://it.wikipedia.org/wiki?curid=8006977", "title": "Gy\u00f6rgy Pauk", "text": "Biografia.\nGy\u00f6rgy Pauk entra all'Accademia di musica Franz Liszt di Budapest nel 1945. Studia con Imre Waldbauer e J\u00e1nos Temesv\u00e1ry; completa gli studi con Ede Zathureczky col quale si diploma. Ha fatto il suo debutto con l\u2019orchestra all'et\u00e0 di 14 anni a Budapest. \nNel 1953 vince il primo premio al Concorso di Budapest. Dopo la rivolta ungherese, nel 1956 lascia l'Ungheria e si trasferisce nei Paesi Bassi. Nello stesso periodo partecipa a diverse competizioni internazionali, vincendo nel 1956 il primo premio al Premio Paganini di Genova. Nel 1957 vince il primo premio al Concorso ARD di Monaco di Baviera e nel 1959 ottiene il primo premio al Concorso Long-Thibaud di Parigi. \nDebutta a Londra nel 1961 con la London Symphony Orchestra sotto la direzione di Lorin Maazel, e nello stesso anno si stabilisce a Londra. Poco dopo debutta negli Stati Uniti con la Chicago Symphony diretta da Georg Solti. Nel 1964 \u00e8 nominato professore al Royal Northern College of Music di Manchester. \nNell'ambito del repertorio contemporaneo ha collaborato con i compositori Witold Lutos\u0142awski, Krzysztof Penderecki, Alfred Schnittke, Peter Maxwell Davies e Michael Tippett. Ha dato la prima esecuzione dei concerti di Istv\u00e1n L\u00e1ng e William Mathias, e del Triplo Concerto di Michael Tippett (1980). \nSu incoraggiamento di Annie Fischer, nel 1973 Pauk si esibisce nuovamente a Budapest.\nDopo aver rallentato l'attivit\u00e0 concertistica, Pauk si dedica con pi\u00f9 intensit\u00e0 all'insegnamento. Nel 1987 viene nominato professore di violino alla Royal Academy of Music di Londra, e ha insegnato al Conservatorio di Winterthur (Svizzera). Si \u00e8 ritirato dall'attivit\u00e0 concertistica nel 2007.\nSuona sullo Stradivari \"Massart\" del 1714, appartenuto precedentemente a Joseph Lambert Massart, e su un Guadagnini del 1740."}
{"id": "8006979", "revid": "110157", "url": "https://it.wikipedia.org/wiki?curid=8006979", "title": "National Academy of Design", "text": "La National Academy of Design \u00e8 un'associazione onoraria di artisti statunitensi, fondata a New York nel 1825 da Samuel Morse, Asher Durand, Thomas Cole, Martin E. Thompson, Charles Cushing Wright, Ithiel Town e altri per \"promuovere le belle arti in America attraverso l'istruzione e le esposizioni.\"\nStoria.\nI fondatori originali della National Academy of Design erano studenti dell'American Academy of the Fine Arts. Tuttavia, nel 1825, gli studenti dell'American Academy sentirono una mancanza di sostegno alla formazione da parte dell'Accademia, dal suo consiglio composto da mercanti, avvocati e medici, e dal suo presidente, il pittore John Trumbull.\nSamuel Morse e altri studenti iniziarono a fondare un'\"associazione di disegno\" incontrandosi pi\u00f9 volte a settimana per approfondire l'arte del design. Tuttavia, l'associazione era un'organizzazione dipendente dell'American Academy. Ci fu il tentativo di riconciliare le differenze e mantenere una singola accademia nominando sei degli artisti dell'associazione direttori dell'American Academy. Tuttavia, quando quattro dei candidati non furono eletti, gli artisti, delusi, decisero di formare la National Academy of Design.\nLa scuola mutu\u00f2 la struttura organizzativa e le sue finalit\u00e0 dalla Royal Academy of Arts di Londra su decisione di Morse, che era stato in precedenza uno studente dell'istituto inglese."}
{"id": "8007000", "revid": "1154737", "url": "https://it.wikipedia.org/wiki?curid=8007000", "title": "Monte Torru (Alpi Pennine)", "text": "Il Monte Torru o il Torru \u00e8 una montagna di 2508 metri facente parte della Costiera del Corno Bianco, in Valsesia. Si trova ad ovest di Alagna Valsesia tra la val d'Otro a sud e la valle d'Olen a nord.\nCaratteristiche.\nSi sviluppa come un'unica lunga cresta che si forma poco sopra il Belvedere di Otro, sale ripida e regolare fino alla cima per poi abbassarsi pi\u00f9 dolcemente fino al passo Foric (2.432 m). \nIl versante meridionale \u00e8 interamente caratterizzato da balzi erbosi, via via sempre pi\u00f9 inclinati in direzione della cima. Un solo crinale, per altro poco marcato, divide la montagna nel settore sud orientale, interamente visibile dai pascoli della frazione Follu di Otro, e il settore sud-occidentale, apprezzabile dall'Alpe Pian Misura. \nAl contrario, il versante nord si presenta come una severa parete rocciosa verticale, solcata da numerosi canali che precipitano sulla valle d'Olen all'altezza di Pianalunga. \nSalita alla vetta.\nLe vie di salita sono: "}
{"id": "8007002", "revid": "729019", "url": "https://it.wikipedia.org/wiki?curid=8007002", "title": "Volley Club Kanti 2010-2011", "text": "Questa voce raccoglie le informazioni riguardanti il Volley Club Kanti nella stagione 2010-2011.\nOrganigramma societario.\nArea direttiva\nArea tecnica"}
{"id": "8007010", "revid": "4175", "url": "https://it.wikipedia.org/wiki?curid=8007010", "title": "Deriva (moto)", "text": ""}
