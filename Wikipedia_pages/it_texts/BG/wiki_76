{"id": "8210257", "revid": "1543377", "url": "https://it.wikipedia.org/wiki?curid=8210257", "title": "King Alfred's Tower", "text": "La King Alfred's Tower o Alfred's Tower \u00e8 un capriccio architettonico collocato nella tenuta di Stourhead, vicina a Mere, nella contea del Somerset. L'edificio prende il nome da Alfredo il Grande, re del Wessex vissuto nel nono secolo. La torre appartiene al National Trust e rientra fra i monumenti classificati di primo grado.\nStoria.\nLa King Alfred's Tower fu concepita dal banchiere Henry Hoare II nel 1762 per commemorare la fine della guerra dei sette anni contro la Francia e l'ascesa di re Giorgio III. Si decise di posizionare la struttura vicino a \"Egbert's stone\", dove si pensa che Alfredo il Grande radun\u00f2 i Sassoni nel maggio 878 prima della battaglia di Ethandun, durante la quale fu sconfitto l'esercito danese guidato da Guthrum. Inoltre, la torre doveva fungere da attrazione per coloro che visitavano il parco della tenuta di Stourhead. Il progetto della struttura fu creato nel 1765 dall'architetto palladiano Henry Flitcroft mentre la costruzione inizi\u00f2 nel 1769 (secondo altre fonti agli inizi dell'anno seguente). Stando alle fonti, i mattoni utilizzati per erigere il capriccio architettonico giunsero sul posto in ritardo. Nell'aprile del 1770, quando la torre aveva raggiunto soltanto 4,7 metri di altezza, Hoare dichiar\u00f2: La King Alfred's Tower fu ultimata nel 1772 e il suo costo stimato tra le 5.000 e le 6.000 sterline inglesi.\nNel 1938, riferendosi alla King Alfred's Tower, Christopher Hussey scrisse: \nNel 1944, la torre fu danneggiata dallo schianto di un aereo Noorduyn Norseman che caus\u00f2 la morte di cinque membri dell'equipaggio e ingenti danni ai 10 metri della parte pi\u00f9 alta della struttura. Nel 1986 la King Alfred's Tower fu restaurata e venne utilizzato un elicottero Westland Wessex per calare dall'alto una pietra di 300 chilogrammi sulla cima. In tale circostanza fu anche restaurata la statua di Re Alfredo e sostituto il suo avambraccio destro mancante.\nDescrizione.\nLa King Alfred's Tower si trova su Kingsettle Hill, nella magione di Stourhead (Inghilterra), ha una pianta a triangolo equilatero racchiudibile in una circonferenza di 51 metri e sfiora i 50 metri di altezza. Ciascuno dei suoi tre angoli presenta una sporgenza rotonda. La piattaforma panoramica, che presenta un parapetto merlato e offre una vista sulla campagna circostante, \u00e8 raggiungibile grazie a una scala a chiocciola di 205 gradini posta nell'angolo pi\u00f9 lontano dall'ingresso. Il centro della torre \u00e8 cavo e sormontato da una griglia che serve a impedire agli uccelli di entrare. La torre \u00e8 composta da mattoni di pietra Chilmark.\nLa facciata \"frontale\" della torre ha una porta d'ingresso sovrastata da un arco a sesto acuto, una statua di re Alfredo e un pannello di pietra con un'iscrizione commemorativa che recita:\nLa torre segna l'inizio del Leland Trail, un sentiero lungo 45 chilometri che giunge fino a Ham Hill Country Park."}
{"id": "8210273", "revid": "120972453", "url": "https://it.wikipedia.org/wiki?curid=8210273", "title": "Castaldo (disambigua)", "text": ""}
{"id": "8210276", "revid": "287204", "url": "https://it.wikipedia.org/wiki?curid=8210276", "title": "Henry Hoare", "text": ""}
{"id": "8210279", "revid": "4175", "url": "https://it.wikipedia.org/wiki?curid=8210279", "title": "Statistiche della Coppa del Mondo di rugby 1987", "text": ""}
{"id": "8210281", "revid": "108814204", "url": "https://it.wikipedia.org/wiki?curid=8210281", "title": "Luciano De Genova di Pettinengo", "text": ""}
{"id": "8210282", "revid": "1305772", "url": "https://it.wikipedia.org/wiki?curid=8210282", "title": "Hoare", "text": ""}
{"id": "8210289", "revid": "108814385", "url": "https://it.wikipedia.org/wiki?curid=8210289", "title": "Benjamin Fleba", "text": ""}
{"id": "8210291", "revid": "396099", "url": "https://it.wikipedia.org/wiki?curid=8210291", "title": "Legge di Newton-Stokes", "text": "In fisica, in particolare in fluidodinamica, la legge di Newton-Stokes \u00e8 la relazione costituiva che descrive il moto di scorrimento dei fluidi pi\u00f9 semplici: quelli che hanno viscosit\u00e0 costante. \nI corpi per cui vale la legge di Stokes sono generalmente chiamati fluidi newtoniani.\nPi\u00f9 in generale, la legge di Stokes descrive il trasporto di quantit\u00e0 di moto da parte di un continuo che scorre con viscosit\u00e0 costante. Per esempio, riesce a descrivere anche il creep dei solidi metallici ad alta temperatura.\nEnunciato.\nPreso un fluido in equilibrio e perfettamente immobile rispetto a un piano fisso e vi si applica uno sforzo di taglio formula_1, ad esempio lungo una direzione x, si osserva che il fluido si muove come se fosse formato da singoli strati, detti \"lamine\", che scorrono gli uni sugli altri. A causa dell'attrito viscoso, le lamine non si muovono tutte alla stessa velocit\u00e0, infatti essa varia lungo y. Pertanto si ha che la velocit\u00e0 \u00e8 massima per la lamina pi\u00f9 distante dal piano e decresce linearmente sino ad annullarsi per la lamina a contatto con il piano. Quindi si ricava:\nLa costante di proporzionalit\u00e0 che lega lo sforzo di taglio alla variazione della velocit\u00e0 lungo la componente y \u00e8 detta viscosit\u00e0 e s'indica con formula_3. Facendo tendere a 0 lo spessore delle singole lamine, si ottiene la seguente equazione:\nGeneralizzando la relazione, si ottiene un'equazione tensoriale che descrive il moto laminare di un fluido a viscosit\u00e0 costante in tutte le direzioni spaziali:\ndove formula_6. Si pu\u00f2 ottenere una formulazione alternativa della legge di Newton-Stokes facendo ricorso alla diffusivit\u00e0 cinematica formula_7:\ndove formula_9 \u00e8 la densit\u00e0 del fluido. A partire da quest'ultima equazione \u00e8 possibile descrivere come il prodotto tra la densit\u00e0 e la velocit\u00e0 vari in funzione del tempo attraverso la seguente equazione:\nche di fatto rappresenta una forma semplificata dell'equazione di bilancio di quantit\u00e0 di moto, nella quale \u00e8 presente soltanto la componente diffusiva del flusso netto.\nEquazione del calore.\nIn analisi matematica, l'equazione differenziale alle derivate parziali che ha la stessa forma di quest'ultima relazione \u00e8 detta equazione del calore:\nin particolare, essa un'equazione differenziale alle derivate parziali ellittica non lineare."}
{"id": "8210300", "revid": "486946", "url": "https://it.wikipedia.org/wiki?curid=8210300", "title": "Statistiche sul massimo campionato di pallamano maschile italiano", "text": ""}
{"id": "8210301", "revid": "4175", "url": "https://it.wikipedia.org/wiki?curid=8210301", "title": "Statistiche sul campionato italiano di pallamano maschile di prima divisione", "text": ""}
{"id": "8210307", "revid": "762947", "url": "https://it.wikipedia.org/wiki?curid=8210307", "title": "Charles Mott", "text": ""}
{"id": "8210310", "revid": "1782831", "url": "https://it.wikipedia.org/wiki?curid=8210310", "title": "Afaese Manoa", "text": "Biografia.\nManoa \u00e8 il pi\u00f9 noto scrittore in tuvaluano, lingua in cui non esiste una vasta letteratura. Analogamente ad altri scrittori dell'Oceania, come Joanne Gobure di Nauru, dai suoi testi traspare un forte senso religioso.\nAttivamente impegnato per la conservazione della lingua tuvaluana, dal 2004 vive ad Auckland, in Nuova Zelanda, dove dal 2004 al 2007 ha ricoperto il ruolo di CEO di Pacificare Trust, ente che svolgeva servizi per il contrasto al gioco d'azzardo compulsivo e all'abuso di droghe e alcol. Dal 2008 al 2010 \u00e8 stato \"capo anziano\" della chiesa avventista del settimo giorno di Tuvalu ad Auckland. Per la sua attivit\u00e0 a favore delle comunit\u00e0 del Pacifico nel 2014 ha ricevuto la Queen's Service Medal dal governatore generale della Nuova Zelanda ed \u00e8 il fondatore del \"Pacific Islands Climate Change Action Forum\" (forum di azione sui cambiamenti climatici nelle Isole del Pacifico)."}
{"id": "8210322", "revid": "6923", "url": "https://it.wikipedia.org/wiki?curid=8210322", "title": "Milwaukee Electric Tool Corporation", "text": "La Milwaukee Electric Tool Corporation \u00e8 un'azienda statunitense che produce piccoli apparecchi elettrici a rete e a batteria tra cui: trapani, seghe, piallatrici rivolti specialmente ad un uso professionale.\nStoria.\nL'azienda \u00e8 stata fondata nel 1924 da A. F. Siebert.\nL'azienda ha i suoi impianti di produzione a Greenwood, Jackson e Kosciusko nel Mississippi, oltre a Blytheville nell'Arkansas, a Brookfield in Wisconsin e a Matamoros, in Messico.\nGli elettroutensili Milwaukee sono stati commercializzati per la prima volta in Europa e in altre parti del mondo nel 2001 e l'azienda oggi ha anche impianti di produzione in Europa."}
{"id": "8210324", "revid": "1793900", "url": "https://it.wikipedia.org/wiki?curid=8210324", "title": "Colonia Iulia Valentia Banasa", "text": ""}
{"id": "8210325", "revid": "1924342", "url": "https://it.wikipedia.org/wiki?curid=8210325", "title": "Everything I Wanted", "text": "Everything I Wanted (reso graficamente everything i wanted) \u00e8 un singolo della cantante statunitense Billie Eilish, pubblicato il 13 novembre 2019 come unico estratto dalla riedizione del primo album in studio \"When We All Fall Asleep, Where Do We Go?\".\nAntefatti.\nAd ottobre 2019 Eilish ha annunciato che stava lavorando a nuova musica, rivelando poco tempo dopo che avrebbe pubblicato a breve due brani inediti. Il titolo della canzone e la data di pubblicazione sono stati annunciati dalla cantante il giorno successivo attraverso Instagram.\nDescrizione.\n\"Everything I Wanted\" parla della relazione di Billie Eilish con il fratello Finneas O'Connell, e di un sogno che ha avuto, nel quale \u00absi gettava dal Golden Gate e scopriva che alla gente non piace cos\u00ec tanto come lasciano intendere\u00bb.\nPromozione.\nBillie Eilish si \u00e8 esibita con la canzone per la prima volta in occasione dell'ultima tappa del \"When We All Fall Asleep Tour\" tenutasi a Citt\u00e0 del Messico. Ha poi presentato il brano ai Grammy Award, accompagnata dal fratello.\nAccoglienza.\nBrenna Ehrlich di \"Rolling Stone\" ha notato che il brano mostra un lato pi\u00f9 \u00abmorbido e triste\u00bb di Eilish, definendolo \u00abuna meditazione sulla fama\u00bb. Allie Gemmill, scrivendo per \"Teen Vogue\", ha descritto la canzone come \u00ablenta e introspettiva\u00bb.\nRiconoscimenti.\nNell'ambito dei Grammy Award annuali ha ottenuto la Registrazione dell'anno. Agli MTV Video Music Awards 2020, invece, \"Everything I Wanted\" \u00e8 stato candidato come Video dell'anno e come Canzone dell'anno. Nell'ambito dei Meus Pr\u00eamios Nick 2020, invece, ha ottenuto una candidatura come Hit internazionale preferita.\nVideo musicale.\nIl video musicale, diretto dalla stessa interprete, \u00e8 stato reso disponibile il 22 gennaio 2020.\nSuccesso commerciale.\n\"Everything I Wanted\" ha ottenuto un buon successo in madrepatria, raggiungendo l'8\u00ba posto della Billboard Hot 100 e diventando la seconda top ten della cantante. Il singolo si \u00e8 inoltre piazzato al 2\u00ba posto sia nella classifica dello streaming che in quella digitale, grazie a 26,4 milioni di riproduzioni e copie vendute. Ha inoltre accumulato un'audience radiofonica di 4,9 milioni di ascoltatori nella sua prima settimana intera. Durante la prima met\u00e0 del 2020 \u00e8 risultato il 9\u00ba brano pi\u00f9 ascoltato in radio grazie a 1,329 miliardi di ascoltatori radiofonici in territorio statunitense.\nNel Regno Unito \"Everything I Wanted\" \u00e8 entrato nella Official Singles Chart alla 3\u00aa posizione con unit\u00e0 di vendita. In Irlanda, con soli due giorni di conteggio, il singolo ha debuttato alla 53\u00aa posizione; con una settimana completa di vendite e streaming, \u00e8 salito direttamente alla vetta, diventando la prima numero uno della cantante e la sua quinta top ten nella classifica dei singoli irlandese."}
{"id": "8210326", "revid": "110157", "url": "https://it.wikipedia.org/wiki?curid=8210326", "title": "Ponte di Wushan", "text": "Il Ponte di Wushan (in cinese , conosciuto anche come Wushan Yangtze River Bridge in inglese) \u00e8 un ponte ad arco che attraversa il Fiume Azzurro nella Contea di Wushan in Cina. Al 2019 la sua campata di 460 metri lo colloca tra i 10 punti ad arco con maggiore campata al mondo. \nStoria.\nIl ponte di Wushan \u00e8 il secondo attraversamento del Fiume Azzurro a monte della diga delle Tre gole, dopo il ponte di Badong. Prende il nome dalla Contea di Wushan, distretto della metropoli di Chongqing che si trova poche centinaia di metri a monte del ponte.\nI lavori di costruzione del ponte sono iniziati nel 2001 con il metodo della trave a sbalzo: sulle rive opposte del fiume sono state erette due grandi torri alle quali sono stati agganciati dei cavi di supporto, che hanno servito da sostegno per il grande arco in acciaio durante la sua costruzione. La costruzione dell'arco \u00e8 avvenuta contemporaneamente dalle due estremit\u00e0 e un cavo teso tra le cime delle due torri ha permesso di trasportare in posizione le sezioni di acciaio. Una volta che le due met\u00e0 dell'arco di sono unite la struttura \u00e8 stata in grado di reggersi da sola ed \u00e8 stato pompato del cemento all'interno delle 8 costolature principali per irrigidirle e rinforzarle. In seguito \u00e8 stato realizzato l'impalcato in calcestruzzo armato, che \u00e8 stato appeso all'arco.\nQuando \u00e8 iniziata la costruzione era previsto che l'impalcato stradale si trovasse a circa 180 metri al di sopra del pelo dell'acqua. La costruzione della diga delle Tre gole ha comportato per\u00f2 un notevole aumento del livello del Fiume Azzurro a monte della diga e pertanto la luce libera sotto il ponte \u00e8 diminuita fino a 76 metri, rimanendo comunque sufficiente per consentire agevolmente il transito anche a navi di grandi dimensioni.\nIl film Still Life del regista cinese Jia Zhangke, vincitore del Leone d'oro come miglior film alla Mostra del cinema di Venezia del 2006, \u00e8 stato girato nei dintorni di Wushan e di Fengjie durante i mesi in cui le citt\u00e0 originali venivano abbandonate e ricostruite a maggiore distanza dall'acqua perch\u00e9 destinate ad essere sommerse dall'innalzamento del fiume causato dalla costruzione della diga. Durante alcune scene del film \u00e8 possibile vedere il ponte di Wushan illuminato. \nIl ponte \u00e8 stato aperto al traffico l'8 gennaio 2005.\nDescrizione.\nIl ponte di Wushan \u00e8 un ponte stradale ad arco a via intermedia.\nLa struttura portante del ponte \u00e8 un grande arco in acciaio di tipo CFST (Concrete-filled steel tube), in cui le costolature dell'arco, rappresentate da complessivamente 8 tubi cavi in acciaio del diametro di 1220 millimetri ciascuno, sono stati riempiti di cemento allo scopo di irrigidire e rinforzare la struttura. Le parti in acciaio sono state rivestite con una lega di alluminio spruzzata a caldo, che si stima avr\u00e0 una durata di circa 30 anni prima di necessitare di manutenzione.&lt;br&gt;\nIl ponte ha una lunghezza complessiva di 576 metri e la campata centrale di 460 metri lo colloca al 2019 tra i 10 punti ad arco con maggiore campata al mondo. L'altezza complessiva dell'arco \u00e8 di circa 130 metri.\nL'impalcato stradale \u00e8 realizzato in calcestruzzo armato, \u00e8 largo complessivamente 19 metri e ospita 4 corsie stradali (due per senso di marcia) e due marciapiedi da 2 metri di larghezza ciascuno sui lati esterni. "}
{"id": "8210330", "revid": "124760749", "url": "https://it.wikipedia.org/wiki?curid=8210330", "title": "Coppa di Grecia 2015-2016 (pallacanestro maschile)", "text": "La Coppa di Grecia 2015-2016 \u00e8 la 41\u00aa Coppa di Grecia di pallacanestro maschile.\nSquadre.\nPartecipano le 30 squadre iscritte alla A1 Ethniki e A2 Ethniki. Le sei migliori squadre della\nA1 Ethniki 2014-2015 entrano in gioco solo ai quarti di finale, mentre le altre squadre si sfidano per i due posti restanti."}
{"id": "8210331", "revid": "120271257", "url": "https://it.wikipedia.org/wiki?curid=8210331", "title": "Crocifisso (Duomo Cividale del Friuli)", "text": "Il crocifisso conservato nel Duomo di Cividale del Friuli \u00e8 databile tra il XII e il XIII secolo, ed era probabilmente, parte di un gruppo scultoreo che comprendeva pi\u00f9 statue dette i \"Dolenti\". L'opera \u00e8 una delle ultime testimonianze dell'arte gotica.\nStoria.\nIl duomo di Cividate del Friuli \u00e8 una costruzione risalente al XII e XIII secolo, ricostruzione avvenuta dopo il grave incendio del 1186 e del medesimo periodo \u00e8 il crocifisso che fu oggetto di venerazione per i fedeli di Cividale. La scultura \u00e8 posizionata al termine della navata di sinistra del luogo di culto, in una posizione che non \u00e8 sicuramente la sua storica. Era originariamente collocato sulla trave sovrastante quello che era il recinto liturgico del presbiterio che divideva l'aula nella parte per i fedeli e in quella per il clero. L'opera fu pi\u00f9 volte restaurata e ridipinta, nel restauro del 2014 \u00e8 stata rimossa la parte di pittura relativa il XIX secolo, e proprio nel corso di questo restauro che \u00e8 tornata la pittura trecentesca e il ritrovamento di una piccola croce smaltata conservata all'interno della testa del Cristo.\nLa datazione esatta \u00e8 molto difficile serve considerare che il duomo sub\u00ec gravissimi danni durante il terremoto del 1222, e quindi avere una realizzazione subito successiva..\nNel 2014 l'opera fu oggetto non solo di restauro ma anche di studio, considerata una delle principali testimonianze dell'arte tardoromanica del Patriarcato di Aquileia diventando poi prototipo per altre opere fino a tutto il XIII secolo. Il crocifisso fece parte della mostra tenutasi nel Museo Nazionale di Palazzo de Nordis.\nDescrizione.\nIl grande crocifisso in massello di tiglio, \u00e8 un pezzo unico con l'aggiunta delle braccia. Le sue notevoli dimensioni lo rendono quasi unico. La statua, oltre la testa, ha uno spessore ligneo molto basso, di soli 30 cm. Questo gli conferirebbe un taglio bizantino, molto esile e allungato. \nLa sua conformazione piuttosto particolare non ha sempre trovato concordi gli storici dell'arte, se ha un taglio nella sua esilit\u00e0 di tipo bizantino contrariamente la conformazione vascolare e il modello del volto lo porterebbero a una tipologia piuttosto gotizzante, lo indicherebbe tipico tirolese nelle pieghe del perizoma. Il corpo di Cristo non ha una esatta conformazione anatomica, ma una buona plasticit\u00e0 nel movimento che lo collegherebbe ad alcune opere austriache. La diversit\u00e0 di provenienza negli stili presenti e che caratterizzano la statua ne indicherebbero la realizzazione da parte di un artista locale, influenzato da diverse opere, questo sarebbe avvalorato anche dalle dimensioni dell'opera che difficilmente sarebbe stata trasportabile, fu quindi realizzato per il duomo e nelle sue vicinanze.\nLa capigliatura dell'uomo sulla croce, \u00e8 minuta, molto descrittiva, cos\u00ec come le pieghe del perizoma che copre il soggetto fino quasi le ginocchia, inoltre una corona \u00e8 posta sul capo della statua. Che il crocifisso facesse parte di un gruppo composto anche da san Giovanni evangelista e dalla Madre non \u00e8 certo ma era la realizzazione consueta del periodo, il crocifisso era dunque posto centrale, appeso sulla divisoria della chiesa che separava l'aula dedicata ai fedeli dal presbiterio e dal coro. Nessuna testimonianza \u00e8 rimasta di questa parte dell'opera."}
{"id": "8210332", "revid": "298055", "url": "https://it.wikipedia.org/wiki?curid=8210332", "title": "Gey Carioca", "text": "Gey Carioca \u00e8 un personaggio immaginario protagonista di una omonima serie a fumetti pubblicata in Italia dalle Edizioni Alpe.\nStoria editoriale.\nIl personaggio esord\u00ec nel 1948 nella collana \"Belle Avventure\" pubblicata dall'Editoriale Subalpino, ideato e sceneggiato da Max Massimino Garnier e Roberto Renzi, e disegnata da Paul Campani; venne pubblicata per 12 numeri fino al 1949 quando venne interrotta per problemi di censura a causa delle scene troppo audaci per l'epoca. Il personaggio venne ripreso nel 1950 dall'editore Cesare Civita che ne pubblic\u00f2 una versione re-intitolata Tita Dinamita in Argentina che ottenne un certo successo. Negli anni settanta, durante la moda dei fumetti per adulti, il personaggio venne ripreso dalle Edizioni Alpe per una nuova serie a fumetti disegnata da Attilio Ortolani ma ebbe vita breve, chiudendo dopo 10 numeri nel 1974.\nPersonaggio.\nIl personaggio venne caratterizzato ispirandosi allo stile delle donne di origine latinoamericana che era noto in Italia gi\u00e0 dagli anni trenta grazie al cinema americano; era una donna avvenente e procace e intelligente che lavorava come segretaria in uno studio cinematografico di Hollywood; quando per\u00f2 si sentiva sotto pressione, ingoiava enormi quantit\u00e0 di pillole vitaminiche che, col tempo, le conferirono una forza straordinaria, facendola diventare un supereroe; grazie poi a una eredit\u00e0 divenne ricca rendendola oggetto delle mire di personaggi malvagi e vivendo varie avventure che erano spesso un pretesto per mostrarla in abiti discinti."}
{"id": "8210340", "revid": "287204", "url": "https://it.wikipedia.org/wiki?curid=8210340", "title": "Sz\u00e9kely (disambigua)", "text": ""}
{"id": "8210343", "revid": "120681804", "url": "https://it.wikipedia.org/wiki?curid=8210343", "title": "Chiesa di San Leonardo (Borgoricco)", "text": "La chiesa di San Leonardo \u00e8 la parrocchiale di Borgoricco, in provincia e diocesi di Padova; fa parte del vicariato del Graticolato.\nStoria.\nLa prima citazione di una chiesa dedicata a san Leonardo a Borgoricco, che era originariamente filiale della pieve di Sant'Eufemia, risale al 1085. Questo edificio, che era annesso al locale castello, \u00e8 definito \"parrocchiale\" nella decima del 1297; la parrocchia molto probabilmente era povera, in quanto sino al Quattrocento le era concesso di non pagare le decime. &lt;br&gt;\nL'attuale parrocchiale venne costruita in stile neoclassico nel 1772 e il campanile fu eretto tra il 1780 ed il 1860.\nDescrizione.\nEsterno.\nLa facciata della chiesa, in stile neoclassico, \u00e8 tripartita da quattro lesene che, partendo dal livello del terreno, giungono sino al timpano, all'interno del quale c'\u00e8 un piccolo rosone. Il portale \u00e8 sormontato da una lunetta, sopra la quale \u00e8 posizionata una lapide recante la scritta \"DOM In honorem S. Leonardi\".\nInterno.\nOpere di pregio poste all'interno della chiesa sono l'affresco del soffitto raffigurante la \"Beate Vergine che sale in Cielo portata dagli angeli\", opera del 1713 di Giovan Battista Canal e una pala ottocentesca di Sebastiano Santi con soggetto \"San Leonardo Abate\"."}
{"id": "8210345", "revid": "1418004", "url": "https://it.wikipedia.org/wiki?curid=8210345", "title": "Sayaka Murata", "text": "Biografia.\nSayaka Murata \u00e8 nata a Inzai, prefettura di Chiba, il 14 agosto 1979. \nSi \u00e8 diplomata alla Kashiwa High School e ha conseguito la laurea in arti e studi culturali all'Universit\u00e0 Tamagawa.\nAppassionata di manga, ha iniziato a scrivere fin dalle elementari e ha esordito nel 2003 con il racconto \"Jyuny\u016b\" (lett. \"Allattamento al seno\") vincendo il Gunzo Prize for New Writers. \nAutrice di una decina di opere di narrativa, ha ottenuto diversi riconoscimenti tra i quali il Noma Literary New Face Prize nel 2009 con \"Gin iro no ut\" e il Mishima Yukio Prize nel 2013 con \"Shiro-iro no machi no, sono hone no taion no\" e il Premio Speciale al Sense Gender Award per \"Satsujin Shussan\".\nNel 2016 \u00e8 stata insignita del prestigioso Premio Akutagawa grazie a \"La ragazza del Convenience store\", romanzo parzialmente autobiografico ispirato alla sua esperienza di commessa in un convenience store bestseller in Giappone con pi\u00f9 di 600000 copie vendute."}
{"id": "8210348", "revid": "963244", "url": "https://it.wikipedia.org/wiki?curid=8210348", "title": "Germano di Talloires", "text": " Il suo culto come santo \u00e8 stato confermato da papa Leone XIII nel 1889.\nBiografia.\nGermano fu il primo priore del monastero benedettino di Talloires, sul lago di Annecy, fatto costruire nel 1018 da Rodolfo III, re di Borgogna, e da sua moglie Ermengarda. Si ritir\u00f2 a vita eremitica in una grotta scavata nella roccia nei pressi del priorato e si recava in comunit\u00e0 solo per la recita dell'ufficio divino: mor\u00ec ultracentenario.\nCulto.\nLa fama di santit\u00e0 di Germano, unitamente a quella dei suoi compagni Rodolfo, Ismio, Ismidone e Iorio, rimase viva dopo la sua morte e i primi monaci di Talloires riscossero un culto popolare.\nFrancesco di Sales, vescovo del luogo, promosse il restauro dell'eremo di san Germano e il 28 ottobre 1621, insieme con suo fratello Giovanni Francesco, suo coadiutore, visit\u00f2 il priorato di Talloires e sistem\u00f2 le reliquie del santo in una nuova cassa e collocata sull'altare.\nIl suo culto come santo fu confermato da papa Leone XIII con decreto del 9 maggio 1889.\nIl suo elogio si legge nel martirologio romano al 28 ottobre."}
{"id": "8210359", "revid": "1442080", "url": "https://it.wikipedia.org/wiki?curid=8210359", "title": "Septoria dianthi", "text": "Septoria dianthi \u00e8 una specie di fungo ascomicete della famiglia delle Mycosphaerellaceae. Parassita, causa la septoriosi delle piante di garofano. "}
{"id": "8210365", "revid": "1442080", "url": "https://it.wikipedia.org/wiki?curid=8210365", "title": "Septoria fragariae", "text": "Septoria fragariae \u00e8 una specie di fungo ascomicete della famiglia delle Mycosphaerellaceae. Parassita, causa la septoriosi delle piante di fragole. "}
{"id": "8210374", "revid": "1793900", "url": "https://it.wikipedia.org/wiki?curid=8210374", "title": "Vescovo di Cuicul", "text": ""}
{"id": "8210375", "revid": "1442080", "url": "https://it.wikipedia.org/wiki?curid=8210375", "title": "Septoria glycines", "text": "Septoria glycines \u00e8 una specie di fungo ascomicete della famiglia delle Mycosphaerellaceae. Parassita, causa la septoriosi delle piante di Soia. "}
{"id": "8210376", "revid": "46291", "url": "https://it.wikipedia.org/wiki?curid=8210376", "title": "Erythrina", "text": "Erythrina \u00e8 un genere di piante della famiglia delle Fabacee (sottofamiglia Faboideae, trib\u00f9 Phaseoleae).\nDescrizione.\nComprende oltre un centinaio di specie, in prevalenza arboree o arbustive, raramente erbacee, caratterizzate da vistose infiorescenze racemose di colore generalmente rosso acceso (ma alcune specie, come p.es. \"Erythrina sandwicensis\", esibiscono infiorescenze bianche, rosa, gialle o verdi).\nLe foglie, alterne, pinnate, compaiono in epoca successiva alla fioritura. Il frutto \u00e8 un baccello oblungo, spesso ricurvo, che contiene da 1 a 14 semi ovoidali, simili a fagioli, di colore dal bianco al rosso e al marrone, spesso con una macchia nera in corrispondenza dell'ilo.\nDistribuzione e habitat.\nLe specie di questo genere sono presenti nelle regioni tropicali e subtropicali del globo terrestre, estendosi sino alla zona temperata.\nTassonomia.\nIl genere comprende le seguenti specie:\nUsi.\nPer le loro vistose fioriture, le specie di questo genere sono spesso utilizzate come piante ornamentali.\nIn Messico, alcune specie di \"Erythrina\", localmente note come \"tsit\u00e9\", sono considerate come alberi divinatori, e i loro semi utilizzati per la preparazione di bevande allucinogene..\nI semi erano inoltre utilizzati nel \"patolli\", un gioco rituale diffuso in buona parte delle culture mesoamericane precolombiane.."}
{"id": "8210377", "revid": "1442080", "url": "https://it.wikipedia.org/wiki?curid=8210377", "title": "Septoria helianthi", "text": "Septoria helianthi \u00e8 una specie di fungo ascomicete della famiglia delle Mycosphaerellaceae. Parassita, causa la septoriosi delle piante di girasole. "}
{"id": "8210378", "revid": "439868", "url": "https://it.wikipedia.org/wiki?curid=8210378", "title": "Eremo di San Paolo (Arco, Italia)", "text": "L'eremo di San Paolo \u00e8 una piccola chiesa eremita nella frazione Prabi di Arco, in Trentino, che risale al XII secolo.\nStoria.\nIl momento esatto dell'erezione dell'eremo non \u00e8 conosciuto, ma \u00e8 verosimile che sia stata voluta dai signori D'Arco.\nSull'altare della piccola chiesa in passato era visibile la data della consacrazione a san Paolo: 5 aprile 1186. La cerimonia venne officiata dal vescovo di Trento Alberto Madruzzo.\nDescrizione.\nL'eremo si pu\u00f2 raggiungere solo attraverso un sentiero ripido, a piedi, partendo dalla strada sulla destra del Sarca che unisce Ceniga a Prabi. Si trova addossato alla roccia, in posizione elevata e panoramica sulla valle. La piccola chiesa fa parte di un complesso che risale al periodo compreso tra il XII ed il XV secolo.\nDivenne patronato della famiglia de Altamer attorno alla met\u00e0 del XIX secolo e poi propriet\u00e0 del comune di Arco.\nIn tempi recenti \u00e8 stato restaurato.\nLa facciata si presenta non simmetrica, e l'accesso \u00e8 raggiungibile da una scalinata in pietra di 16 gradini.\nLa porta \u00e8 sormontata da una piccola finestra a forma di croce. \nLe parti esterne visibili sono affrescate, come l'interno le pitture dell\"'Ultima cena\" e le \"Storie della vita di San Paolo\" dipinte direttamente sulla parte rocciose dell'aula di quello che viene chiamato \"maestro di Ceniga\".La sala \u00e8 semplice, con copertura a botte.\nNella piccola chiesa solo due volte all'anno viene officiata la Santa Messa."}
{"id": "8210395", "revid": "729019", "url": "https://it.wikipedia.org/wiki?curid=8210395", "title": "The Kitahama", "text": " Il Kitahama \u00e8 un edificio residenziale a Kitahama, Chuo-ku, Osaka, Giappone.\nCaratterisitche.\nCon un'altezza di 209 metri, era nel 2021 il quarto edificio pi\u00f9 alto della Prefettura di Osaka, il 27\u00b0 edificio pi\u00f9 alto del Giappone. nonch\u00e9 l'edificio a destinazione esclusivamente residenziale pi\u00f9 alto del Giappone. Si trova accanto alla stazione di Kitahama."}
{"id": "8210396", "revid": "1442080", "url": "https://it.wikipedia.org/wiki?curid=8210396", "title": "Septoria humuli", "text": "Septoria humuli \u00e8 una specie di fungo ascomicete della famiglia delle Mycosphaerellaceae. Parassita, causa la septoriosi delle piante di luppolo. "}
{"id": "8210400", "revid": "1442080", "url": "https://it.wikipedia.org/wiki?curid=8210400", "title": "Septoria hydrangeae", "text": "Septoria hydrangeae \u00e8 una specie di fungo ascomicete della famiglia delle Mycosphaerellaceae. Parassita, causa la septoriosi delle piante di ortensie. "}
{"id": "8210403", "revid": "685869", "url": "https://it.wikipedia.org/wiki?curid=8210403", "title": "Uragano Slam", "text": "Uragano Slam \u00e8 l'unico album pubblicato da Stefania Rotolo, distribuito dall'etichetta RCA Italiana nel 1978.\nL'album \u00e8 stato pubblicato nel corso della seconda edizione del variet\u00e0 \"Piccolo Slam\", che vedeva la Rotolo conduttrice assieme a Sammy Barbot. \nIl disco \u00e8 prodotto ed arrangiato da Franco Miseria, gi\u00e0 coreografo della soubrette e Marcello Mancini, giornalista ed autore televisivo compagno della cantante, con testi scritti da Renato Serio. \nL'album conteneva brani in stile disco music, genere molto in voga in quel periodo, tra cui anche \"Go! (Disco Version)\", sigla della trasmissione, riarrangiata in una versione marcatamente disco. Tra gli altri brani \"I Got Rhythm\", cover di un celebre standard jazz di George Gershwin e Ira Gershwin e \"L'Amore \u00c8 Nell'Aria (Love Is In The Air)\", anch'essa cover in lingua italiana di un grande successo del cantante australiano John Paul Young. L'ultima traccia dell'album \"Manuel\", porta la firma di Cristiano Malgioglio e Gian Pietro Felisatti.\nLa copertina realizzata da Gordon Faggetter, vede un disegno di Stefania in una posa \"disco\" che cita chiaramente John Travolta nel film \"La febbre del sabato sera\".\nL'album non \u00e8 mai stato ristampato in CD e non esiste alcuna distribuzione digitale sulle piattaforme streaming."}
{"id": "8210406", "revid": "1442080", "url": "https://it.wikipedia.org/wiki?curid=8210406", "title": "Septoria lactucae", "text": "Septoria lactucae \u00e8 una specie di fungo ascomicete della famiglia delle Mycosphaerellaceae. Parassita, causa la septoriosi delle piante di lattuga. "}
{"id": "8210408", "revid": "1305772", "url": "https://it.wikipedia.org/wiki?curid=8210408", "title": "Ark Hills Sengokuyama Mori Tower", "text": " L' \u00e8 un grattacielo ad uso misto situato a Roppongi, rione Minato, Tokyo.\nCaratteristiche.\nLa torre, di 47 piani, della Mori Building Company \u00e8 stata completata nel 2012 su di terreno vicino a Ark Hills. L'edificio \u00e8 situato vicino alla stazione Kamiyach\u014d sulla linea Hibiya della metropolitana di Tokyo e vicino alla stazione Roppongi-itch\u014dme sulla linea Namboku della metropolitana di Tokyo."}
{"id": "8210409", "revid": "1442080", "url": "https://it.wikipedia.org/wiki?curid=8210409", "title": "Septoria cytisi", "text": "Septoria cytisi \u00e8 una specie di fungo ascomicete della famiglia delle Mycosphaerellaceae. Parassita, causa la septoriosi delle piante. "}
{"id": "8210432", "revid": "1310927", "url": "https://it.wikipedia.org/wiki?curid=8210432", "title": "Cyril Mandouki", "text": "Carriera.\nClub.\nHa giocato tra la seconda e la quinta divisione francese.\nNazionale.\nNel 2019 ha esordito in nazionale."}
{"id": "8210442", "revid": "876802", "url": "https://it.wikipedia.org/wiki?curid=8210442", "title": "Caleido", "text": "Caleido \u00e8 un grattacielo costruzione a Madrid. \u00c8 solitamente chiamato \"Quinta Torre\" poich\u00e9 si trova vicino agli altri quattro grattacieli del complesso Cuatro Torres Business Area (CTBA) nel paseo de la Castellana.\nCaratteristiche.\nL'edificio sar\u00e0 alto 181 metri e avr\u00e0 36 piani. \nNel marzo 2016 \u00e8 stato rivelato che l'Instituto de Empresa (IE) sar\u00e0 il principale inquilino. La sua costruzione \u00e8 iniziata nell'aprile 2017 e dovrebbe concludersi alla fine del 2020.\nOccupa l'ex sito del Centro internazionale di convegni della Citt\u00e0 di Madrid. Al termine sar\u00e0 il 5\u00b0 edificio pi\u00f9 alto di Madrid e il 7\u00b0 pi\u00f9 alto in Spagna. \nL'edificio \u00e8 stato progettato dagli studi di architettura Fenwick Iribarren e Serrano-Su\u00f1er Arquitectura e l'appaltatore principale \u00e8 OHL Desarrollos."}
{"id": "8210444", "revid": "1442080", "url": "https://it.wikipedia.org/wiki?curid=8210444", "title": "Septoria ostryae", "text": "Septoria ostryae \u00e8 una specie di fungo ascomicete della famiglia delle Mycosphaerellaceae. Parassita, causa la septoriosi delle piante di nocciolo. "}
{"id": "8210445", "revid": "1431409", "url": "https://it.wikipedia.org/wiki?curid=8210445", "title": "Jos\u00e9 Guillermo Ortiz", "text": "Carriera.\nClub.\nHa giocato nella massima serie dei campionati costaricano, statunitense e colombiano."}
{"id": "8210446", "revid": "827882", "url": "https://it.wikipedia.org/wiki?curid=8210446", "title": "Molla (disambigua)", "text": "La molla \u00e8 un corpo capace di allungarsi se gli viene applicata una determinata forza, e in seguito tornare alla propria forma naturale. Il termine pu\u00f2 anche indicare:"}
{"id": "8210449", "revid": "287204", "url": "https://it.wikipedia.org/wiki?curid=8210449", "title": "Profiat Duran", "text": "Profiat Duran era anche chiamato col sobriquet di Efodi (), in riferimento ai due grammatici intitolati \"Ephod\".\nNon \u00e8 noto il luogo esatto di nascita, sebbene dale fonti risulti che sia vissuto per alcuni anni nella citt\u00e0 di Perpignano. Frequent\u00f2 una scuola talmudica in Germania, aprendo i propri interessi alla filosofia e alle altre scienze, nonostante il divieto da parte dei suoi maestri. Divenne precettore nella nobile fanmiglia giudeo-catalana Crescas, e durante le rivolte del 1391 fu costretto a farsi battezzare. Risultando fra i convertiti al cristianesimo, assunse il nuovo nome di Honoratus de Bonafide.\nOpere.\nIn una lettera in rima che inizia con le parole \"al tehi ka-awotecha\" (\"Non essere come i tuoi padri\"), tratt\u00f2 con ironia l'apostasia del suo amico David Bonet Bonjorn, enfatizzando gli elementi irrazionali della fede cristiana che i lettori inesperti avrebbero potuto intendere erroneamente come una lode patetica del cristianesimo.\n\"Al Tehi Ka-Aboteka \".\nDuran \u00e8 l'autore di una famosa epistola satirica chiamata Al Tehi Ka-Aboteka (\"Non essere come i tuoi padri\"), che \u00e8 la frase ripetutamente pi\u00f9 volte nel testo, come una sorta di ritornello. Scritta nel 1396, fu siffusa da Don Me\u00efr Alguades, al quale era stato inviata. Il contenuto \u00e8 cos\u00ec ingegnosamente ambiguo che i cristiani, che la chiamavano \"Alteca Boteca\", inizialmente la interpretarono a loro favore, ma, non appena compresero che si trattava in realt\u00e0 di una satira, la bruciarono pubblicamente. Questa epistola, con un commento di Joseph Ibn Shem-Tov e un'introduzione di Isaac Akrish, fu stampata per la prima volta a Costantinopoli nel 1554, e fu ripubblicata nel 1840 all'interno della raccolta \"Melo Chofnajim\" di A. Geiger, nella collezione \"\u1e32obe\u1e93 Wikku\u1e25im\" del 1844, e in \"Eben Bo\u1e25an\" di P. Heilpern , parte 2, 1846. Geiger tradusse anche la maggior parte del testo in lingua tedesca (\"Wissenschaftliche Zeitschrift\", iv. 451).\nSecondo un resoconto scritto in cima a uno dei manoscritti dell'epistola, Duran e il suo amico David Bonet Bonjourno elaborarono un piano per emigrare in Palestina e iniziare a vivere secondo il giudaismo tradizionale del luogo. Quando i due compagni di viaggio giunsero ad Avignone, incontrarono Paolo di Burgos, un ebreo divenuto sacerdote cristiano e poi vescovo, che convert\u00ec Bonjourno al cristianesimo. Duran dovette allora ritornare in Catalogna, dove scrisse \"Al Tehi Ka-Aboteka\".\nAlcuni studiosi (Frank Talmage) definirono il racconto come fantasioso e non plausibile. Tuttavia, esiste una certa quantit\u00e0 di prove a conferma. I registri notarili di Perpignano mostrano diverse transazioni nel 1393 e nel 1394, nelle quali Honoratus de Bonafe trasfer\u00ec beni attraverso il confine in Francia. Inoltre, \u00e8 documentato che Paolo di Burgos fosse ad Avignone nel 1394, per il conclave che si concluse con l'elezione dell'Antipapa Clemente VII.\n\"Kelimmat ha-Goyim\".\nA questa epistola \u00e8 collegata la polemica \"Kelimmat ha-Goyim\" (\"Vergogna dei gentili\"), una critica ai dogmi cristiani, scritta nel 1397 su richiesta di Don Hasdai Crescas, al quale fu dedicata. In essa, Duran sostiene che il modo pi\u00f9 efficiente di polemizzar sia quello di discutere dall'interno delle assunzioni degli avversari. Forte della conoscenza del latino appreso durante gli studi di medicina e dell'indottrinamento successivo alla conversione, identific\u00f2 quelle che a suo parere erano contraddizioni interne al Nuovo Testamento, e fra il testo e la dogmatica della Chiesa. \nL'opera pu\u00f2 essere come un esempio che precorre la moderna critica testuale.\nIntorno al 1397, Duran scrisse un testodi apologetica anticristiana, \"Kelimat ha-Goyim\" (\"Vergogna dei gentili\"), che fu letta come un testo volto a screditare i Vangeli e altri scritti paleocristiani. Sebbene non accettasse la difesa usata da Nahmanide alla Disputa di Barcellona del 1263, relativa ai \"due Ges\u00f9\" del Talmud. Duran sostenne che l'antica parola spagnola \"Marrano\" (lett. \"suino\") derivasse dalla parola ebraica \"hamarah\" (\"conversione\", religiosa, ma anche di monete e unit\u00e0 di misura).\n\"Hesheb ha-Efod \".\nNel 1395, Duran pubblic\u00f2 un almanacco in ventinove capitoli intitolato \"heesheb ha-Efod\" (\"La cintura di Efod\"), e dedicato a Moses Zarzal, scrittore e medico di Enrico III di Castiglia (1379\u20131406). Il fatto che Duran avesse familiarit\u00e0 con la filosofia di Aristotele, come interpretato dai filosofi arabi, emerge nell'opera \"Moreh Nebukim\", un commento sinottico su Maimonide, che fu pubblicato a Sabbioneta nel 1553, a Jessnitz nel 1742, e a Zolkiev nel 1860.\n\"Ma'aseh Efod\".\nL'opera pi nota di Duran \u00e8 \"Ma'aseh Efod\" (\"La creazione dell'Efod\"), una grammatica filosofica e critica della lingua ebraica, che fu accolta positivamente sia dai cristiani che dagli ebrei. Terminato nel 1403 con un'introduzione e trentatre capitoli, il testo fu scritto non solo per istruire i suoi contemporanei, che o non sapevano nulla della grammatica o avevano nozioni errate al riguardo, ma soprattutto per prevenire e confutare gli errori che sarebbero stati introdotti dai grammatici successivi, citando spesso come autorit\u00e0 un tale Samuel Benveniste, che risulterebbe altrimenti sconosciuto (nell'edizione di J. Friedl\u00e4nder e J. Kohn, Vienna, 1865).\nNel 1393 Duran scrisse una lirica su Abraham ben Isaac ha-Levi di Gerona (che forse era un parente), tre lettere contenenti responsa per il suo allievo Me\u00efr Crescas, due trattati esegetici su diversi capitoli di II Samuele, che sono stati tutti modificati come appendice al \"Ma'aseh Efod\".\nNel capitolo introduttivo, contrappone il genere musicale della cantillazione (\"ta'amei ha-miqra\"), pi\u00f9 concettuale, agli inni post-biblici (\"piyyutim\"), rivolto ai sensi. Afferma di preferire la cantillazione, persuaso che la Torah sia in s\u00e9 perfetta sia per la lettura che per lo studio liturgico.\nAltre opere perdute.\nSu richiesta di alcuni membri della famiglia Benveniste, Duran scrisse una spiegazione di una poesia del festival religioso di Abraham ibn Ezra (stampata all'interno della raccolta \"Ta'am Ze\u1e33enim\" di Eliezer Ashkenazi), cos\u00ec come la soluzione del noto indovinello di Ibn Ezra sulle lettere quiescenti dell'alfabeto ebraico (citato da Immanuel Benvenuto nella sua grammatica \"Liwyat \u1e24en\", Mantova, 1557, senza menzionare Duran), e varie spiegazioni relative al commento di Ibn Ezra sul Pentateuco.\nDuran fu anche uno storico: nell'opera\"Zikron ha-Shemadot\", andata perduta, narr\u00f2 la storia dei martiri ebrei, a partire dalla distruzione del Tempio. Heinrich Graetz dimostr\u00f2 che quest'opera \u00e8 stata utilizzata da Solomon Usque e Judah ibn Verga."}
{"id": "8210450", "revid": "1442080", "url": "https://it.wikipedia.org/wiki?curid=8210450", "title": "Septoria petroselini", "text": "Septoria petroselini \u00e8 una specie di fungo ascomicete della famiglia delle Mycosphaerellaceae. Parassita, causa la septoriosi delle piante di prezzemolo. "}
{"id": "8210477", "revid": "106908", "url": "https://it.wikipedia.org/wiki?curid=8210477", "title": "Castiello", "text": ""}
{"id": "8210479", "revid": "287204", "url": "https://it.wikipedia.org/wiki?curid=8210479", "title": "Boston Tea Men", "text": "I Boston Tea Men furono un club calcistico statunitense fondato nel 2009 a North Andover (Massachusetts) e disputarono il campionato della National Premier Soccer League. Diretta emanazione della sezione calcistica del Merrimack College, fu allenata da Tony Martone capo allenatore della squadra maschile dei Merrimack Warriors.\nLa squadra ha giocato le partite casalinghe nello stadio Martone-Mejail Field, nel campus del Merrimack College. \nI colori della squadra furono il bianco, blu e rosso e la denominazione della squadra, Tea Men, fa riferimento ai New England Tea Men che giocarono nella lega di calcio nordamericana, la NASL dal 1978 al 1980, ancora con un forte riconoscimento nella comunit\u00e0 calcistica di Boston.\nA partire dal febbraio 2011 il team ha chiuso la propria attivit\u00e0 agonistica."}
{"id": "8210480", "revid": "767487", "url": "https://it.wikipedia.org/wiki?curid=8210480", "title": "Sharif Fati Ali Al Mishad", "text": "Biografia.\nPrima della cattura.\nSecondo Andy Worthington, autore di \"The Guantanamo Files\", Mashad era un uomo d'affari, che aveva fatto la sua casa in Italia, che aveva viaggiato in Afghanistan esclusivamente per fornire aiuti umanitari. \u00c8 stato un atleta e un artigiano di talento. Ha lavorato in stabilimenti balneari nel Sinai per tre anni, dopo essersi diplomato alla scuola tecnica, poi si \u00e8 trasferito in Italia con uno zio, cittadino italiano. Dopo aver lavorato nel settore edile, ha avviato la sua impresa di costruzioni con successo.\nAfghanistan, cattura e interrogatorio.\nWorthington scrive che Mashad accetta di recarsi in Afghanistan per lavorare con un uomo d'affari e filantropo kuwaitiano. Secondo Worthington, Mushad avrebbe in seguito descritto questa decisione come una prova di beneficenza e un'opportunit\u00e0 di networking aziendale.\nMashad \u00e8 giunto in Afghanistan a met\u00e0 del 2001. \u00c8 stato intrappolato dopo la chiusura del confine afgano-iraniano a seguito dei contrattacchi statunitensi. Ha attraversare il confine con il Pakistan nel novembre 2001 ma \u00e8 stato prontamente arrestato da una pattuglia di frontiera pakistana.\nWorthington ha attribuito la sua continua detenzione da parte delle forze statunitensi a denunce \"palesemente false\" da parte di altri prigionieri. Ad esempio, ha descritto la denuncia da parte di un prigioniero di Guantanamo sul fatto che Mashad fosse stato uno dei suoi torturatori nell'anno 2000, anno in cui, per\u00f2, risiedeva gi\u00e0 in Italia, come stabilito chiaramente dai suoi documenti.\nUn'altra accusa che Mashad ha confutato riguardava l'aiuto agli arabi in Bosnia, nel 1991, quando il paese si stava staccando dalla Jugoslavia. Mashad fece notare che a quel tempo era uno scolaro di quattordici anni in Egitto.\nTrasferimento da Guantanamo.\nSharif Fati Ali al Mishad \u00e8 stato trasferito in Albania nel febbraio 2010 dopo aver trascorso quasi otto anni nei campi di Guantanamo.\nNel marzo 2012 l'Albania ha rifiutato il permesso a Mashad per tornare in Egitto. In seguito al rovesciamento del regime di Hosni Mubarak diversi ex prigionieri egiziani, che temevano rappresaglie e che erano stati mandati in altri paesi, si sono sentiti pi\u00f9 sicuri di ritornare in patria; i funzionari albanesi, per\u00f2, non hanno mai spiegato il motivo del rifiuto. Anche alla moglie, albanese di nascita, viene impedito di lasciare il Paese nonostante abbia un visto valido per l'Egitto."}
{"id": "8210482", "revid": "110157", "url": "https://it.wikipedia.org/wiki?curid=8210482", "title": "Partito Liberale (Israele)", "text": "Il Partito Liberale Israeliano (in ebraico \"\u05de\u05e4\u05dc\u05d2\u05d4 \u05dc\u05d9\u05d1\u05e8\u05dc\u05d9\u05ea \u05d9\u05e9\u05e8\u05d0\u05dc\u05d9\u05ea\", \"Miflaga Liberalit Jisra\u2019elit\") \u00e8 stato un partito politico israeliano e uno dei predecessori del Likud.\nStoria.\nIl partito si form\u00f2 l'8 maggio 1961, attraverso una fusione tra i Sionisti Generali e il Partito Progressista, dando al partito 14 seggi nella Knesset. Alle elezioni parlamentari israeliane del 1961, il partito ricevette 17 seggi, tanto quanto Herut. Il 25 maggio 1965, si un\u00ec a Herut per formare il Gahal. Tuttavia, i due partiti sono rimasti in questa alleanza come fazioni indipendenti. L'alleanza dur\u00f2 fino al 1973. L'alleanza successiva che il partito ebbe nel 1973 fu un'alleanza con il Likud. Il partito cess\u00f2 di esistere nel 1988 quando il Likud divenne un partito unitario."}
{"id": "8210493", "revid": "599013", "url": "https://it.wikipedia.org/wiki?curid=8210493", "title": "V\u00edctor Robles", "text": "Carriera.\nMinor League (MiLB).\nRobles firm\u00f2 nel luglio 2013, all'et\u00e0 di 16 anni, con i Washington Nationals ed esord\u00ec nel 2014 nella classe Rookie della Dominican Summer League. Nel 2015 si spost\u00f2 negli Stati Uniti dove gioc\u00f2 nella classe Rookie nella classe A-breve. Nel 2016 venne schierato principalmente nella classe A e nella A-avanzata.\nMajor League (MLB).\nRobles debutt\u00f2 nella MLB il 7 settembre 2017, al Nationals Park di Washington D.C. contro i Philadelphia Phillies, diventando il pi\u00f9 giovane giocatore a scendere in campo durante la stagione 2017. Il 10 settembre sempre contro i Phillies, batt\u00e9 la sua prima valida e il suo primo punto battuto a casa. Concluse la stagione regolare con 13 partite disputate nella MLB e 114 nella minor league (77 nella classe A-avanzata e 37 nella Doppia-A), inoltre partecip\u00f2 al suo primo post stagione giocando in due partite della NL Division Series.\nIl 9 aprile 2018, si infortun\u00f2 al gomito durante una partita di Tripla-A, venendo rimosso a partita in corso. Torn\u00f2 in campo il 7 luglio nella classe Rookie. Concluse la stagione con 21 presenze nella MLB e 52 nella MiLB (40 nella Tripla-A, 8 nella classe Rookie e 4 nella classe A-breve).\nNel 2019 termin\u00f2 la stagione con 155 presenze nella massima serie e infine divenne campione delle World Series, con i Nationals che batterono gli Houston Astros per quattro gare a tre."}
{"id": "8210495", "revid": "108817677", "url": "https://it.wikipedia.org/wiki?curid=8210495", "title": "Lingua tedesca antica", "text": ""}
{"id": "8210498", "revid": "1305772", "url": "https://it.wikipedia.org/wiki?curid=8210498", "title": "Lake City (California)", "text": "Lake City (in passato conosciuta come Tri-Lake City) \u00e8 un \"census-designated place\" (CDP) della contea di Modoc, California, Stati Uniti. La popolazione era di 61 abitanti al censimento del 2010. Si trova a 14 km a nord-nord-ovest di Cedarville, ad un'altitudine di 1410 metri sul livello del mare.\nIl primo ufficio postale di Lake City fu aperto nel 1868. Lo ZIP code di Lake City \u00e8 96115.\nUn libro del 1913 descriveva Lake City come vicino al lago Upper Alkali e con una popolazione di circa 150 abitanti.\nLa citt\u00e0 \u00e8 menzionata nel romanzo di viaggio \"California Fault\" del 1995 dell'autore Thurston Clarke, quando fece riferimento all'area della contea di Modoc dai viaggi del suo bisnonno negli anni 1850 nel Fandango Pass.\nGeografia fisica.\nSecondo l'Ufficio del censimento degli Stati Uniti, ha una superficie totale di .\nSociet\u00e0.\nEvoluzione demografica.\nSecondo il censimento del 2010, la popolazione era di 61 abitanti.\nEtnie e minoranze straniere.\nSecondo il censimento del 2010, la composizione etnica del CDP era formata dal 95,1% di bianchi, lo 0,0% di afroamericani, lo 0,0% di nativi americani, lo 0,0% di asiatici, lo 0,0% di oceaniani, lo 0,0% di altre razze, e il 4,9% di due o pi\u00f9 razze. Ispanici o latinos di qualunque razza erano lo 0,0% della popolazione."}
{"id": "8210502", "revid": "1442080", "url": "https://it.wikipedia.org/wiki?curid=8210502", "title": "Septoria pisi", "text": "Septoria pisi \u00e8 una specie di fungo ascomicete della famiglia delle Mycosphaerellaceae. Parassita, causa la septoriosi delle piante di piselli. "}
{"id": "8210508", "revid": "1543377", "url": "https://it.wikipedia.org/wiki?curid=8210508", "title": "Domnarvsvallen", "text": "Il Domnarvsvallen \u00e8 uno stadio di calcio situato a Borl\u00e4nge, in Svezia.\nL'impianto \u00e8 stato aperto nel 1925, dunque nello stesso anno di nascita del Brage, il club che tradizionalmente disputa qui le proprie partite interne.\nNonostante la sua capienza attuale sia di 6\u00a0500 posti, il record di pubblico \u00e8 di 14\u00a0206 spettatori. Esso risale al 17 ottobre 1965, quando il Brage ha incontrato il GAIS in una delle partite di spareggio valide per la partecipazione all'Allsvenskan 1966.\nNel corso degli anni '80, il Brage \u00e8 riuscito a qualificarsi alla Coppa UEFA in due occasioni, precisamente nell'edizione 1982-1983 e in quella del 1988-1989. Nel primo caso, il Domnarvsvallen ha ospitato le partite contro i danesi del Lyngby e i tedeschi del Werder Brema al turno successivo, al termine del quale \u00e8 giunta l'eliminazione. Il 5 ottobre 1988 invece \u00e8 stata l'Inter a scendere in campo qui per i trentaduesimi di finale, con i nerazzurri che si sono imposti per 2-1, stesso risultato con cui era finita la gara di andata a San Siro.\nNel 2008 il precedente terreno in erba naturale \u00e8 stato sostituito da uno in erba sintetica.\nNel 2009 lo stadio ha iniziato ad essere casa anche del Dalkurd, emergente squadra fondata da immigrati di origine curda che era stata appena promossa nella quarta serie nazionale. Lo stesso primo campionato trascorso qui si \u00e8 concluso con una promozione. Il Dalkurd ha giocato al Domnarvsvallen fino al termine della stagione 2017 quando, in aperto contrasto con l'amministrazione comunale di Borl\u00e4nge, ha lasciato la citt\u00e0 per trasferirsi altrove (nonostante il club avesse appena conquistato la sua prima promozione in Allsvenskan e si apprestava dunque a debuttare nella massima serie)."}
{"id": "8210511", "revid": "124123", "url": "https://it.wikipedia.org/wiki?curid=8210511", "title": "Sahana Pradhan", "text": "Biografia.\nPradhan era sposata con il politico comunista Pushpa Lal Shrestha ed era una figura di spicco del suo Partito Comunista del Nepal. Quando Pushpa Lal mor\u00ec nel 1978, Balaram Upadhyaya divenne leader del partito, successivamente Pradhan prese il suo posto nel 1986. Nel 1987 il partito si fuse con la fazione di Man Mohan Adhikari (Partito Comunista del Nepal), formando il Partito Comunista marxista del Nepal.\nQuando il Partito Comunista del Nepal (marxista-leninista unificato) fu diviso nel 1998, Pradhan si schier\u00f2 dalla parte della fazione separatista. Successivamente divenne presidente del Partito Comunista del Nepal (Marxista-Leninista). Tuttavia, nel 2002 il Partito Comunista del Nepal (Marxista-Leninista) si \u00e8 nuovamente fuso con il Partito Comunista del Nepal (marxista-leninista unificato).\nAlla settima conferenza del Partito Comunista del Nepal (marxista-leninista unificato) del 2003, Pradhan \u00e8 stata rieletta al Comitato Centrale.\nHa ricoperto il ruolo di vice primo ministro del Nepal all'interno del governo di coalizione del primo ministro Girija Prasad Koirala dal 2007 al 2008. Carica che ha ricoperto fino al 16 aprile 2018 quando ha rassegnato le dimissioni da Ministro degli Affari Esteri del Nepal.\nPradhan \u00e8 stata la seconda candidata del Partito Comunista del Nepal (marxista-leninista unificato) nella lista di rappresentanza proporzionale per l'elezione dell'Assemblea costituente dell'aprile 2008.\nMor\u00ec per un'emorragia cerebrale il 22 settembre 2014 all'et\u00e0 di 86 anni presso l'ospedale Vayodha di Katmandu."}
{"id": "8210513", "revid": "1442080", "url": "https://it.wikipedia.org/wiki?curid=8210513", "title": "Septoria pistaciae", "text": "Septoria pistaciae \u00e8 una specie di fungo ascomicete della famiglia delle Mycosphaerellaceae. Parassita, causa la septoriosi delle piante di pistacchio. "}
{"id": "8210514", "revid": "1543377", "url": "https://it.wikipedia.org/wiki?curid=8210514", "title": "Adriana Salvatierra", "text": "Biografia.\nNata il 3 giugno 1989 nella citt\u00e0 di Santa Cruz de la Sierra, nell'omonimo dipartimento boliviano, suo padre \u00e8 l'avvocato boliviano Hugo Salvatierra Guti\u00e9rrez, che a suo tempo \u00e8 stato dirigente del partito Movimiento della Sinistra Rivoluzionaria (MIR) nonch\u00e9 viceministro durante il primo governo del Presidente Evo Morales, mentre sua madre \u00e8 la psicologa cilena Luisa Arriaza Z\u00fa\u00f1iga, in giovent\u00f9 militante delle Giovent\u00f9 Comuniste (JJCC). I genitori si conobbero a Santiago del Cile e si trasferirono a Santa Cruz de la Sierra. Nel 2004 sua madre ha iscritto la nascita della figlia presso il consolato cileno a La Paz, permettendo a Adriana Salvatierra di acquistare la nazionalit\u00e0 cilena.\nAdriana \u00e8 cresciuto nella sua citt\u00e0 natale, diplomandosi nel 2006 in un collegio della citt\u00e0.\nCarriera politica.\nL'ingresso di Adriana Salvatierra in politica avviene nell'anno 2005, all'et\u00e0 di 16 anni: decide di affiliarsi come militante nelle file del Movimiento per il Socialismo (MAS-IPSP) guidato da Evo Morales. Nel 2007, a diciott'anni, passa a fare parte di una organizzazione politica giovanile denominata Columna Sud.\nSenatrice di Bolivia (dal 2015).\nI giovani del suo partito la scelsero come candidata a Senatrice nell'anno 2014 per la sua professionalit\u00e0 e il suo lavoro con organizzazioni sociali, civili e contadine. Salvatierra \u00e8 stata rappresentante della giovent\u00f9 del MAS nel suo dipartimento e ha partecipato come sostituta del primo senatore per la citt\u00e0 di Santa Cruz, Carlos Romero. \u00c8 stata eletta al Senato a 26 anni.\nIl 18 gennaio 2019, Salvatierra ha giurato come Presidente del Senato, succedendo al senatore Milton Bar\u00f3n. Diviene cos\u00ec la presidente pi\u00f9 giovane mai eletta e la quarta donna nella storia a presiedere il Senato, dopo Mirtha Quevedo, Ana Mar\u00eda Romero de Campero e Gabriela Monta\u00f1o. Il 14 novembre ha poi rassegnato le dimissioni dalla carica di Presidente del Senato, insieme al suo vice Rub\u00e9n Medinacelli, al capo dello Stato Evo Morales e al Presidente della Camera dei deputati V\u00edctor Borda."}
{"id": "8210516", "revid": "1480390", "url": "https://it.wikipedia.org/wiki?curid=8210516", "title": "Castiglia (disambigua)", "text": ""}
{"id": "8210517", "revid": "439868", "url": "https://it.wikipedia.org/wiki?curid=8210517", "title": "Chiesa dell'Immacolata (Dro)", "text": "La chiesa dell'Immacolata \u00e8 la parrocchiale di Dro, in Trentino, che risale al XIX secolo.\nStoria.\nLa costruzione di un nuovo edificio religioso a Dro venne finanziata, nelle sue prime fasi, da un lascito testamentario del droense Antonio Malfer. Nel 1831 il curato Quinto Baldi cur\u00f2 che tali volont\u00e0 venissero rispettate ma non ebbe subito successo perch\u00e9 pochi anni pi\u00f9 tardi scoppi\u00f2 un'epidemia di peste.\nSolo nel 1853 fu presentato un primo progetto. L'antica chiesa curaziale avrebbe dovuto essere demolita assieme ad alcune abitazioni private ma questo primo progetto, di Antonio Conci, non fu accettato e se ne prefer\u00ec un altro, presentato da Michele Mayer di Trento.\nPoco dopo la met\u00e0 del XIX secolo quindi iniziarono i lavori per la nuova chiesa, che procedettero con difficolt\u00e0 a causa dei limitati fondi a disposizione. La chiesa venne ultimata solo nel 1876.\nL'antica chiesa, dedicata ai Santi Sisinio, Martirio e Alessandro venne nel frattempo comunque parzialmente demolita e la nuova chiesa dedicata all'Immacolata venne benedetta all'inizio del 1877.\nLa consacrazione solenne, da parte del vescovo di Trento Eugenio Carlo Valussi, ci fu nel 1896.\nAll'inizio del XX secolo la chiesa venne decorata sia nelle volte sia nel presbiterio, e nel 1914 ebbe la dignit\u00e0 di parrocchia, mentre in precedenza era stata chiesa sussidiaria della pieve di Arco.\nNel primo dopoguerra venne completamente ristrutturata, e furono riparati i danni subiti durante il conflitto."}
{"id": "8210519", "revid": "33689", "url": "https://it.wikipedia.org/wiki?curid=8210519", "title": "Moses Zarzal", "text": "\u00c8 l'autore presunto di alcuni poemi in castgiliano, frai quali uno composto in occasione della nascita del figlio di Enrico II, futuro re Giovanni II di Castiglia."}
{"id": "8210520", "revid": "1868855", "url": "https://it.wikipedia.org/wiki?curid=8210520", "title": "Bruno Tano", "text": "Biografia.\nInfanzia e studi.\nBruno Tano nacque a Padova per trasferirsi da ragazzino a Macerata, dove nel 1931 si diplom\u00f2 in pittura e decorazione alla Regia Scuola di tirocinio. Dopo gli studi si trasferisce a Roma, dove frequent\u00f2 il Museo artistico industriale, collaborando nel contempo con la rivista Il Fuoco. In questo periodo partecip\u00f2 alla I^ Mostra internazionale d'arte coloniale e poi alla Mostra del blocco dei Futursimultanisti.\n1932-1942: Tano e il Futurismo.\nNel 1932 Bruno Tano, dopo aver partecipato alla III Mostra del sindacato regionale delle Belle Arti a Palazzo delle Esposizioni, alla I Mostra d'arte della Giovinezza presso l'Aranciera di Villa Umberto ed alla mostra \"Belli, Favelli e Tano\" presso la Galleria Bragaglia Fuoricommercio, torn\u00f2 a Macerata dove lavor\u00f2 come corrispondente per la rivista Futurismo, aderendo al Gruppo Futurista Maceratese fondato da Sante Monachesi, Mario Buldorini e Fernando Paolo Angeletti, mantenendo sempre un rapporto privilegiato con gli ambienti romani.\nNel 1933 partecip\u00f2 alla esposizione fiorentina \"Mostra d'Arte Sacra Futurista\", per poi realizzare assieme ad Enrico Prampolini le decorazioni della sede della rivista Futurismo. Tra le altre mostre di questo anno vi furono la \"I Mostra d'arte futurista\" al Palazzo del sindacato degli Architetti di Roma e la \"Mostra viaggiante d'arte d'avanguardia, Amburgo, Berlino\". Nel 1934, dopo aver partecipato al Congresso Nazionale della Federazione Naturista-Futurista venne invitato alla XIX Esposizione internazionale d'arte di Venezia.\nMeltissime le partecipazioni, negli anni successivi, a mostre ed esposizioni nazionali ed internazionali, che lo videro anche aderire allo stile tutto interno al futurismo, dell'aeropittura.\nBruno Tano mor\u00ec nel 1942 all'ospedale di Macerata per una forma reumatica cronica che afflisse i suoi ultimi anni di vita."}
{"id": "8210521", "revid": "1442080", "url": "https://it.wikipedia.org/wiki?curid=8210521", "title": "Septoria platanifolia", "text": "Septoria platanifolia \u00e8 una specie di fungo ascomicete della famiglia delle Mycosphaerellaceae. Parassita, causa la septoriosi delle piante di platano. "}
{"id": "8210524", "revid": "287204", "url": "https://it.wikipedia.org/wiki?curid=8210524", "title": "Athl\u012btikos Omilos Faros Keratsiniou (pallacanestro)", "text": "L'Athl\u012btikos Omilos Faros Keratsiniou, noto anche semplicemente come Faros B.C., (in greco: \u0391\u03b8\u03bb\u03b7\u03c4\u03b9\u03ba\u03cc\u03c2 \u038c\u03bc\u03b9\u03bb\u03bf\u03c2 \u03a6\u03ac\u03c1\u03bf\u03c2 \u039a\u03b5\u03c1\u03b1\u03c4\u03c3\u03b9\u03bd\u03af\u03bf\u03c5) \u00e8 una societ\u00e0 cestistica avente sede a Keratsini, in Grecia. Fondata nel 1971, ha giocato nel campionato greco.\nNel 2017 si \u00e8 fondato con il G.S. Larissas ed ha ceduto il proprio titolo sportivo a parteciapare all'A1 Ethniki."}
{"id": "8210525", "revid": "757396", "url": "https://it.wikipedia.org/wiki?curid=8210525", "title": "Faros B.C.", "text": ""}
{"id": "8210528", "revid": "757396", "url": "https://it.wikipedia.org/wiki?curid=8210528", "title": "Faros Keratsiniou B.C.", "text": ""}
{"id": "8210529", "revid": "1442080", "url": "https://it.wikipedia.org/wiki?curid=8210529", "title": "Septoria rhododendri", "text": "Septoria rhododendri \u00e8 una specie di fungo ascomicete della famiglia delle Mycosphaerellaceae. Parassita, causa la septoriosi delle piante di Rododendri. "}
{"id": "8210537", "revid": "1162821", "url": "https://it.wikipedia.org/wiki?curid=8210537", "title": "Chiesa di San Bernardo (Vigevano)", "text": "La chiesa di San Bernardo \u00e8 un edificio religioso sito a Vigevano, in provincia di Pavia e diocesi di Vigevano.\nDescrizione e storia.\nLa prima chiesa intitolata al santo di Chiaravalle, risalente a data ignota, era esterna alle mura della citt\u00e0 e fu abbattuta per volere di Ludovico il Moro nel 1498, per la costruzione di nuove fortificazioni. Qualche anno dopo, secondo Simone dal Pozzo, venne ricostruita nella locazione attuale. Fu ampliata una prima volta nel 1575 e poi nel 1672, adottando la sua nuova struttura. Nel 1576 venne costruito il coro.\nSempre nel 1672 venne costruito il basamento sopraelevato rispetto alla strada e inserito il patibolo per le pubbliche esecuzioni a lato; quest'ultimo verr\u00e0 poi spostato alla scomparsa chiesa di Santa Giuliana.\n\u00c8 del 1908 la facciata, progettata da Galliani e dipinta da Francesco Mazzucchi nel 1960. L'altare invece risale al Seicento ed \u00e8 in marmo policromo. Nella cappella laterale di sinistra \u00e8 infine possibile trovare un affresco rappresentante i Re Magi, l'unico in tutta la Diocesi."}
{"id": "8210550", "revid": "106908", "url": "https://it.wikipedia.org/wiki?curid=8210550", "title": "Cattai", "text": ""}
{"id": "8210553", "revid": "767487", "url": "https://it.wikipedia.org/wiki?curid=8210553", "title": "Centro Libero", "text": "Il Centro Libero (in ebraico: \u05d4\u05de\u05e8\u05db\u05d6 \u05d4\u05d7\u05d5\u05e4\u05e9\u05d9, \"HaMerkaz HaHofesh\") \u00e8 stato un partito politico israeliano ed \u00e8 uno degli antenati del moderno Likud.\nStoria.\nIl partito fu creato il 29 marzo 1967 durante l'ottava Knesset quando Shmuel Tamir guid\u00f2 una fuga di tre membri di Herut (gli altri due erano Eliezer Shostak e Avraham Tiar) dopo una disputa sulla leadership con Menachem Begin. Prima delle future elezioni furono raggiunti da Shlomo Cohen-Tzidon che aveva anche lasciato Gahal e fall\u00ec nel tentativo di creare un gruppo parlamentare individuale chiamato \"Fazione Popolare\".\nAlle elezioni del 1969, il Centro Libero super\u00f2 appena la soglia elettorale dell'1%, rivendicando l'1,2% dei voti e 2 seggi, che furono presi da Tamir e Shostak.\nPrima delle elezioni del 1973 si un\u00ec all'alleanza Likud formata da Herut, il Partito Liberale (che in precedenza era stato alleato come Gahal), la Lista Nazionale e il Movimento per il Grande Israele. La nuova alleanza ha vinto 39 seggi, di cui quattro presi dal Centro Libero; Tamir e Shostak furono raggiunti da Ehud Olmert e Akiva Nof.\nNel 1974, il conflitto interno port\u00f2 Shostak ed Ehud Olmert a lasciare il Centro Libero per fondare il Centro Indipendente, che in seguito si un\u00ec alla fazione di La'am. Un'altra disputa port\u00f2 Tamir e Nof a lasciare il Likud e ristabilire il partito come fazione indipendente il 26 ottobre 1976 durante l'ottava Knesset. Entrambi si sono dimessi dalla Knesset il 25 gennaio 1977 e si sono uniti al Movimento Democratico per il Cambiamento. Entrambi furono eletti nella nona Knesset come membri del nuovo partito, anche se in seguito Nof torn\u00f2 al Likud dopo un intervallo in Ahva."}
{"id": "8210554", "revid": "1442080", "url": "https://it.wikipedia.org/wiki?curid=8210554", "title": "Septoria selenophomoides", "text": "Septoria selenophomoides \u00e8 una specie di fungo ascomicete della famiglia delle Mycosphaerellaceae. Parassita, causa la septoriosi delle piante di Cattleya. "}
{"id": "8210555", "revid": "628767", "url": "https://it.wikipedia.org/wiki?curid=8210555", "title": "Splinter Cell Chaos Theory", "text": ""}
{"id": "8210557", "revid": "106908", "url": "https://it.wikipedia.org/wiki?curid=8210557", "title": "Cattozzo", "text": ""}
{"id": "8210559", "revid": "1272592", "url": "https://it.wikipedia.org/wiki?curid=8210559", "title": "Chiesa di Sant'Antonio di Padova (Dro)", "text": "La chiesa di Sant'Antonio di Padova \u00e8 una luogo di culto cattolico che si trova nel centro abitato di Dro in Trentino, che risale al XVII secolo.\nStoria.\nLa chiesa fu edificata nel 1661 con la posa della prima pietra l'11 settembre dopo che il 7 agosto si raccolsero i pareri di tutte le famiglie di Dro per accertarsi che fosse loro volont\u00e0 la costruzione di un nuovo edificio di culto, sui resti di una antica cappella di cui era rimasta la presenza di un unico capitello decorato. La costruzione fu la conseguenza di un fatto che interess\u00f2 il \"capitello\" con l'immagine del santo portoghese. Divenne da subito luogo di devozione, un documento del 3 maggio 1663 scritto dall'allora sindaco Giacom Angeli riporta:\nNel 1668 fu posto l'altare a opera del lapicida Domenico Rossi detto il Manentino di Mori molto attivo sul territorio, come risulta dal contratto redatto e firmato il 24 febbraio. Il contratto con l'artista prosegu\u00ec anche per l'esecuzione della balaustra e di altri altari, la chiesa fu terminata alla fine del XVII secolo. L'edificio si salv\u00f2 anche dalla devastazione portata dall'esercito spagnolo del 1703. Dalle visite pastorali risulta che con il tempo parte degli arredi furono persi, forse venduti, e anche la devozione al santo dei miracoli con il tempo si affievol\u00ec.\nIl fatto.\nSulla strada che da Arco portava a Dro, vi era un capitello con l'immagine di sant'Antonio di Padova, e dato che secondo una leggenda il santo aveva risorto il figlio di donna in cambio di grano quando era il peso del figlio, era diventato luogo di devozione, alta era la mortalit\u00e0 infantile, e le mamme portavano i loro figli nati morti sperando che potessero ricevere l'attimo di vita necessario per ricevere il sacramento del battesimo. Tanta fu la partecipazione dei fedeli da attirare anche tanti mendicanti che richiesero una decisione delle autorit\u00e0 che proibirono tale esercizio nei pressi della localit\u00e0.\nVi fu quindi nel 1661 realizzata la prima chiesa dopo che gli abitanti di Dro e di Ceniga si erano radunate sulla pubblica piazza a presentare tale richiesta. Ma anche la comunit\u00e0 non era coesa, gli abitanti della frazione d Ceniga propendevano nel collocare il capitello nell'antica collegiata dedicata a San Sisinio, anche se il vescovo di Trento avesse gi\u00e0 deliberato la sua edificazione a carico della comunit\u00e0 del territorio. Serv\u00ec quindi la presenza di un notaio che interrogati i villeggiani uno ad uno e la maggioranza dichiar\u00f2: \"disseron e revendissimamente protestaron che se col\u00e0 dove si ritrovava non venir\u00e0 fabbricata la cappella non permetteranno che l'immagine si altrove trasportata\".\nLe offerte che veniva devolute dai fedeli per la costruzione della chiesa, erano custodite in una cassaforte detta \"zoco\" di cui tre personaggi tenevano le chiavi, e poteva essere aperta alla presenza di tutti e tre: l'arciprete, il curato e il sindaco. Tante furono le offerte, che la comunit\u00e0 ebbe l'autorizzazione di apporre un cartiglio sopra l'entrata principale che recitava: \"Questa chiesa fu costruita per volont\u00e0 della magnifica comunit\u00e0 di Dro e Cenigae per le elemosine dei pi\u00f9 fedeli\".\nLa consacrazione della chiesa e la collocazione del capitello dedicato al santo all'interno dell'edificio, con la pratica di portare infanti morti perch\u00e9 potessero riavere la vita continu\u00f2. \u00c8 documentato il processo che vide imputata una certa Lucrezia che aveva pi\u00f9 volte eseguito questa pratica ma senza ricevere autorizzazione da alcun prelato e neppure alcuna testimonianza. La donna si difese dicendo che da sempre questa pratica era viva sul territorio da molte donne che veniva anche da lontano per poter vedere la vita nei proprio figli nati morti. Il processo tenutosi l'8 maggio 1673 da Hieronino Balduino termin\u00f2 con l'allontanamento della donna e il divieto di tale pratiche senza il consenso di un prelato, ma la comunit\u00e0 un poco per superstizione e un poco per fede, continu\u00f2 in quelle pratiche.\nDescrizione.\nLa chiesa che ha l'orientamento a est, \u00e8 preceduta da un piccolo sagrato delimitato da pilastrini con catenelle. La facciata in stile neoclassico presenta una zoccolatura perimetrale in pietra, e una grande apertura centrale completa di paraste in marmo bianco. Lateralmente vi sono due piccole finestre quadrate e munite di inferriate. Centrale una finestra ad arco a tutto sesto che da luce all'interno dell'unica navata. La medesima apertura si ripete sulla facciata posta a ovest.\nLa facciata \u00e8 delimitata lateralmente da due paraste d'ordine tuscanico delimitate da una cornice marcapiano e terminante con il timpano triangolare.\nL'interno a unica navata con il tetto in legno a vista, conserva dietro l'altare maggiore, il capitello oggetto dell'originaria devozione. Il presbiterio a cui si accede da un gradino, \u00e8 delimitato da una balaustra munita di cancellata in ferro battuto, con una finestra rettangolare su ogni lato."}
{"id": "8210562", "revid": "123730631", "url": "https://it.wikipedia.org/wiki?curid=8210562", "title": "Attilio Ortolani (fumettista)", "text": "Biografia.\nFu redattore e disegnatore per le Edizioni Alpe inizialmente correggendo e completando tavole a fumetti di altri fumettisti, disegnandone i titoli nelle tavole oltre che le vignette per le rubriche delle varie testate e poi realizzando tutte le copertine delle serie \"Cucciolo\" e \"Tiramolla\" oltre a storie a fumetti di noti personaggi come \"Pugacioff\". Alla fine degli anni sessanta pubblic\u00f2 sul settimanale \"Il Monello\" della Editrice Universo la serie \"Miniringo\", che venne edita fino al 1971. Negli anni settanta venne incaricato di realizzare la nuova serie di \"Gey Carioca\" che venne poi edita dal 1973 al 1974 dalle Edizioni Alpe. Sempre negli anni settanta disegn\u00f2 per la rivista il Paladino dei ragazzi il fumetto \"Extral\", e per il Corriere dei Piccoli le avventure umoristiche del cowboy \"Budino Joe\". Negli anni ottanta realizz\u00f2 la serie \"Picky\", edita dalla Alpe dal 1982 al 1987. Nel 1981 ebbe una breve collaborazione con l'Editoriale Corno per la quale realizz\u00f2 l'inchiostratura di un albo della serie \"Alan Ford\" disegnato da Paolo Piffarerio. Lasciato l'incarico alle Edizioni Alpe, inizi\u00f2 una lunga collaborazione con il \"Corriere della Sera\" per il quale realizz\u00f2 illustrazioni e vignette."}
{"id": "8210565", "revid": "106908", "url": "https://it.wikipedia.org/wiki?curid=8210565", "title": "Caucci", "text": ""}
{"id": "8210571", "revid": "1442080", "url": "https://it.wikipedia.org/wiki?curid=8210571", "title": "Septoria tritici", "text": "Septoria tritici o Mycosphaerella graminicola \u00e8 una specie di fungo ascomicete della famiglia delle Mycosphaerellaceae. Parassita, causa la septoriosi delle piante di grano. L'agente patogeno provoca una delle pi\u00f9 importanti malattie del grano."}
{"id": "8210573", "revid": "33689", "url": "https://it.wikipedia.org/wiki?curid=8210573", "title": "Cavallina (disambigua)", "text": ""}
{"id": "8210576", "revid": "106908", "url": "https://it.wikipedia.org/wiki?curid=8210576", "title": "Cavazzini", "text": ""}
{"id": "8210577", "revid": "106908", "url": "https://it.wikipedia.org/wiki?curid=8210577", "title": "Cavicchi", "text": ""}
{"id": "8210579", "revid": "106908", "url": "https://it.wikipedia.org/wiki?curid=8210579", "title": "Cavicchioli", "text": ""}
{"id": "8210580", "revid": "767487", "url": "https://it.wikipedia.org/wiki?curid=8210580", "title": "Centro Indipendente", "text": "Il Centro indipendente (in ebraico: \u05d4\u05de\u05e8\u05de \u05d4\u05e2\u05e6\u05de\u05d0\u05d9, \"HaMerkaz HaAtzma'i\") \u00e8 stata una fazione politica israeliana tra il 1975 e il 1976.\nStoria.\nLa fazione fu fondata da Eliezer Shostak ed Ehud Olmert dopo che si staccarono dal Centro Libero, un membro dell'alleanza con il Likud, nel 1974. La conferenza di fondazione della nuova fazione, che rimase parte del Likud, si tenne nel febbraio del 1975.\nNel 1976 il Centro Indipendente si fuse con altre due fazioni del Likud, la Lista Nazionale e il Movimento per il Grande Israele, per formare La'am, che divenne la terza pi\u00f9 grande fazione all'interno del Likud. Successivamente si un\u00ec formalmente a Herut, la pi\u00f9 grande fazione del Likud, nel 1984. Il Centro Libero in seguito si stacc\u00f2 dal Likud e si un\u00ec al Movimento Democratico per il Cambiamento."}
{"id": "8210583", "revid": "106908", "url": "https://it.wikipedia.org/wiki?curid=8210583", "title": "Cavigioli", "text": ""}
{"id": "8210586", "revid": "452415", "url": "https://it.wikipedia.org/wiki?curid=8210586", "title": "Hisagita-imisi", "text": "Hisagita-imisi il cui nome significa \"protettore del respiro\" e chiamato anche \"Ibofanga\" (\u201ccolui che siede al di sopra\") \u00e8 la massima divinit\u00e0 solare dei nativi americani creek. \nSecondo i pi\u00f9 anziani della popolazione Creek questo termine non \u00e8 per\u00f2 il nome originario con cui questa deit\u00e0 era indicata, ma \u00e8 un nome entrato nell'uso dopo il contatto con i bianchi. Secondo alcuni, il termine originale utilizzato dagli indigeni era forse \"Puyafiktca lakat\", cio\u00e8 il \"grande spirito\", ma anche questo fatto non \u00e8 certo. Secondo invece il nativo Jackson Lewis, gli anziani erano soliti indicare tale deit\u00e0 con il nome di \"Ibofanaga\" o \"Ibofanga\", che probabilmente era una parafrasi con cui indicare la divinit\u00e0 senza doverne pronunciare il sacro nome oppure, ritenendo il termine come plurale, cio\u00e8 \"coloro che sono al di sopra di noi\", un'espressione utilizzata nelle cerimonie sacre per riferirsi a tutte le divinit\u00e0. Nonostante ci\u00f2, si pu\u00f2 comunque ritenere che \"Hisagita imisi\" sia un termine almeno altrettanto antico, essendo citato gi\u00e0 da James Adair (c.1709\u20131783) nel suo \"The History of the American Indians\" e da altri suoi contemporanei.\nInoltre presso la maggior parte delle popolazioni indiane degli Stati Uniti sudorientali era in uso il termine \"Uno al di sopra\", come ad indicare il fatto che non tutte le divinit\u00e0 erano allo stesso livello, ma esisteva un capo tra di esse. Secondo Bossu, il popolo degli Chickasaw chiamava la divinit\u00e0 suprema \"Loak ishto hoollo Aba\" ovvero \"Il grande fuoco sacro al di sopra\", indicando una connessione con il sole. Per i Creek, Hisagita-imisi era in relazione con il sole, ma non era esattamente equivalente ad esso. Il suo rappresentante sulla terra era il fuoco generato durante il \"busk\", la cerimonia del mais verde, e lo spirito del fuoco sembra fosse in qualche modo il suo messaggero. Due spiriti, detti Yaola e Hayuya, erano strettamente connessi alla cerimonia del \"busk\". Secondo Hawkins, il secondo spirito compare nella leggenda della migrazione suddividendosi in altri quattro, ognuno associato ai quattro punti cardinali e probabilmente ai venti che spirano da essi. Il tuono, e il lampo associato, compare sotto forma di essere umano nei miti giocandovi un ruolo importante e, secondo Adair, si potrebbe identificare con Hisagita-imisi."}
{"id": "8210587", "revid": "767487", "url": "https://it.wikipedia.org/wiki?curid=8210587", "title": "Gita al Grand Canyon", "text": "Gita al Grand Canyon (\"Grand Canyonscope\") \u00e8 un film del 1954 diretto da Charles August Nichols. \u00c8 un cortometraggio animato della serie \"Donald Duck\", prodotto dalla Walt Disney Productions e uscito negli Stati Uniti il 23 dicembre 1954, distribuito dalla Buena Vista Distribution. Fu il primo cortometraggio Disney ad essere realizzato in cinemascope.\nTrama.\nPaperino partecipa a un'escursione guidata al Grand Canyon. Il papero si mostra molto curioso ed eccitato e viene costantemente rimproverato dalla severissima guida, impersonata dal ranger Ocarina. Durante la discesa dei turisti verso il fondo del canyon, in sella ad asini, tutto va bene finch\u00e9 Paperino non chiede alla guida di scattargli una foto. Il flash della macchina fotografica abbaglia l'asino di Paperino, che rischia pi\u00f9 volte di precipitare. Paperino cade poi in un burrone, ma viene fortunatamente afferrato al volo dalla guida. Nel tentativo di ritrovare l'asino, i due finiscono per risvegliare un puma, che insegue Paperino per tutto il Grand Canyon. Durante il rocambolesco inseguimento i due combinano parecchi disastri, distruggendo le formazioni rocciose e le meraviglie del posto. Dopo lo sfacelo, la guida costringe Paperino e il puma a rimediare a tutto ci\u00f2 che hanno combinato; i due sono quindi costretti ad imbracciare delle pale e a scavare per riportare il canyon allo stato originario."}
{"id": "8210588", "revid": "106908", "url": "https://it.wikipedia.org/wiki?curid=8210588", "title": "Ceccardi", "text": ""}
{"id": "8210601", "revid": "438678", "url": "https://it.wikipedia.org/wiki?curid=8210601", "title": "Doppio album", "text": ""}
{"id": "8210604", "revid": "1573940", "url": "https://it.wikipedia.org/wiki?curid=8210604", "title": "Ovulinae", "text": "La sottofamiglia Ovulinae \u00e8 un gruppo altamente specializzato di lumache di mare della famiglia Ovulidae. Le specie della sottofamiglia si comportano da predatori o da parassiti; sono molluschi gasteropodi all'interno della superfamiglia Cypraeoidea.\nDescrizione.\nLe specie Ovulinae hanno tipicamente un guscio ovato (a forma di uovo), lanceolato (a forma di lancia) o piriforme (a forma di pera). La guglia non \u00e8 prominente e il funicolo \u00e8 assente. Il canale anale \u00e8 attorcigliato anteriormente. Le estremit\u00e0 sono generalmente corte e il labbro esterno dell'apertura presenta denti ben sviluppati. Il mantello copre completamente la conchiglia, abitualmente e quando il mollusco \u00e8 in vita. Il mantello \u00e8 in genere con colori vivaci, mentre la conchiglia \u00e8 spesso bianca, anche se in alcuni casi \u00e8 rosa o addirittura rossa.\nHabitat.\nLe Ovulinae vivono parassiticamente sugli antozoi, nutrendosi dell'esterno dell'organismo. In questi casi, la specie ovulina ha quasi sempre evoluto una dimensione, una forma ed un colore che imita l'aspetto dei cnidari e che si mimetizza con esso. L'omocromia alimentare, ossia il processo di ottenere la pigmentazione di un ospite nutrendosi di esso, aiuta ulteriormente a nascondere le specie Ovulinae tra le loro prede. La maggior parte dei membri delle Ovulinae vive in acque tropicali e subtropicali.\nTassonomia.\nLe specie all'interno della famiglia Ovulidae sono state riclassificate numerose volte nel corso dei secoli e ci\u00f2 ha influenzato anche la classificazione della sottofamiglia Ovulinae (Shilder 1932, Allan 1956, Cate 1973, Fehse 2001). Storicamente, le Ovulidae sono state separate in due sottofamiglie, Ovulinae e Volvinae, ma poi la classificazione \u00e8 cambiata con l'aggiunta (e la modifica) di altre sottofamiglie.\nBouchet &amp; Rocroi (2005).\nBouchet e Rocroi presentano le seguenti sottofamiglie della famiglia Ovulidae, di cui Ovulinae \u00e8 una sottofamiglia.\nFehse (2007).\nDirk Fehse presenta le seguenti sottofamiglie della famiglia Ovulidae, di cui Ovulinae \u00e8 una sottofamiglia.\nAlmeno un ricercatore suggerisce che c'\u00e8 ancora molto lavoro da fare per organizzare correttamente la tassonomia di questa famiglia e, in particolare, degli Ovulinae.\nClassificazione MolluscaBase/WoRMS (2020).\nNel 2017 la classificazione di Bouchet &amp; Rocroi del 2005 \u00e8 stata sottoposta a una radicale revisione che ha portato alla reintroduzione dei tradizionali ranghi linneani al posto di cladi e gruppi informali.\nGeneri.\nI generi delle Ovulinae sono:"}
{"id": "8210609", "revid": "125627993", "url": "https://it.wikipedia.org/wiki?curid=8210609", "title": "Claudio Sinatti", "text": "Biografia.\nPioniere del videomapping, fotografo e disegnatore inizi\u00f2 la sua carriera come writer, col nome di Kado. A fine anni 90 fonda il collettivo Sun Wu-Kung, tra i primi gruppi a livello europeo a lavorare professionalmente sul live-video e VJing, punto di riferimento di un\u2019intera generazione di video artisti. Realizz\u00f2 come regista numerosi video musicali di artisti come Casino Royale, Eiffel 65, Sarah Jane Morris, 99 Posse, Neffa, Carmen Consoli, Articolo 31, Alex Britti, Alexia, Africa Unite, show multimediali per i tour di Ludovico Einaudi, Franco Battiato, Zucchero, Renato Zero, Negramaro e Ligabue, e video installazioni per la mostra dedicata a Luciano Pavarotti.\nNel 2005 \u00e8 attivo nella community Vjcentral.it, insieme a gruppi italiani di Vjing e artisti come Zava, vj Blanche, vj Besegher, Kinotek, e nel 2006 co-fonda Vldb, un database online fi performance di Vjs italiani.\nVideoartista visionario e sperimentatore, si dedic\u00f2 alla realizzazione di sistemi video spaziali e visualizzazione del suono; aveva creato e scritto un software generativo capace di creare immagini in relazione ai suoni. Collabor\u00f2 con compagnie teatrali d\u2019avanguardia come i Motus e Kinkaleri, con musicisti del calibro di Jeff Mills e Teho Teardo, o festival come il Sonar, Netmage e Uovo.\nScomparso prematuramente nel 2014 a causa di una leucemia acuta.\nNel 2016 il Museo del Novecento di Milano ospit\u00f2 \"Slitscape\", una mostra fotografica con lavori realizzati da Sinatti tra il 2012 e il 2013."}
{"id": "8210611", "revid": "158913", "url": "https://it.wikipedia.org/wiki?curid=8210611", "title": "Tanpopo (disambigua)", "text": ""}
{"id": "8210622", "revid": "108819259", "url": "https://it.wikipedia.org/wiki?curid=8210622", "title": "Helen Mollica", "text": ""}
{"id": "8210644", "revid": "1543377", "url": "https://it.wikipedia.org/wiki?curid=8210644", "title": "Shadows from the Walls of Death", "text": "Shadows from the Walls of Death (lett. \"Ombre dalle pareti della morte\") \u00e8 un libro realizzato dal chimico Robert C. Kedzie a Lansing nel 1874 in cento copie. Il volume, di cui ad oggi rimangono quattro esemplari, ha la caratteristica di possedere un livello tossico e potenzialmente letale di arsenico. Contiene infatti campioni di carta da parati prodotta con colori a base di tale sostanza, sulla cui pericolosit\u00e0 l'autore intendeva sensibilizzare il pubblico.\nRealizzazione.\nLa pubblicazione venne prodotta dal dottor Robert Clark Kedzie (1823-1902), docente di chimica presso il College agricolo statale del Michigan (oggi Universit\u00e0 statale del Michigan) e dagli anni settanta dell'Ottocento membro della Commissione sanitaria dello stato, al fine di sensibilizzare la popolazione sulla tossicit\u00e0 della carta da parati contenente arsenico. Se all'epoca era infatti nota la pericolosit\u00e0 dell'ingerimento della sostanza, erano sottovalutati gli effetti della sua presenza nella carta da parati, che era estremamente diffusa: secondo dati dell'American Medical Association sul finire del XIX secolo circa il 65% della carta da parati degli Stati Uniti conteneva colori realizzati a base di arsenico, come il verde di Parigi e il verde di Scheele. Tali colori si potevano infatti ottenere a basso costo e davano risultati di elevato livello estetico. Una correlazione tra l'esposizione a tali tipologie di carta da parati e gravi sintomi patologici era stata gi\u00e0 individuata fin dal 1839 dal chimico tedesco Leopold Gmelin, a seguito della pubblicazione dei cui studi la domanda di colori all'arsenico era calata solo temporaneamente; le sue considerazioni vennero infatti messe in discussione tanto da parte dei produttori quanto da parte di alcuni medici, portando ad un vasto rilancio della circolazione del prodotto negli Stati Uniti nel corso degli anni sessanta del secolo. Ci\u00f2 determin\u00f2 l'avvio di varie campagne di sensibilizzazione sulla nocivit\u00e0 e sugli effetti potenzialmente mortali delle colorazioni a base di arsenico.\nStruttura del libro.\n\"Shadows from the Walls of Death\", realizzato da Kedzie in cento copie, conteneva 84 campioni di carta da parati con arsenico, acquistata presso rivenditori di Lansing, Detroit e Jackson; oltre a ci\u00f2, conteneva una prefazione di otto pagine dell'autore, una nota della Commissione sanitaria che spiegava i propositi del libro ed avvertiva di non lasciarlo maneggiare ai bambini, e il frontespizio, dove era riprodotto un brano del \"Levitico\":\nConsultazione.\nI volumi vennero inviati alle biblioteche del Michigan, dove potevano essere consultati dal pubblico per un tempo massimo prestabilito indossando degli speciali guanti. Questa e le altre iniziative di sensibilizzazione ottennero gli effetti desiderati, tenendo conto che dagli anni successivi si segnal\u00f2 una significativa e irreversibile diminuzione della diffusione dei colori a base di arsenico nella carta da parati e in altri oggetti di uso quotidiano. L'iniziativa di Kedzie e della Commissione sanitaria fu tuttavia anche bersaglio di critiche a causa della pericolosit\u00e0 del volume per gli utenti delle biblioteche. Proprio per questo motivo la maggior parte degli esemplari del libro fu distrutta, e oggi ne rimangono solo quattro copie. Una di queste, ciascuna delle cui pagine \u00e8 stata incapsulata in una protezione di plastica nel 1998, si trova all'Universit\u00e0 statale del Michigan, nella sezione \"Collezioni speciali\" della biblioteca. Le altre si trovano presso l'Universit\u00e0 del Michigan, presso la Scuola di medicina dell'Universit\u00e0 di Harvard e presso la National Library of Medicine. Quest'ultimo esemplare \u00e8 oggi liberamente consultabile online dopo essere stato interamente digitalizzato seguendo particolari procedure di sicurezza."}
{"id": "8210647", "revid": "349054", "url": "https://it.wikipedia.org/wiki?curid=8210647", "title": "Ponte Chaotianmen", "text": ""}
{"id": "8210651", "revid": "124581376", "url": "https://it.wikipedia.org/wiki?curid=8210651", "title": "Footsteps - I passi dell'assassino", "text": "Footsteps - I passi dell'assassino (\"Footsteps\") \u00e8 un film per la televisione statunitense di genere thriller del 2003 diretto da John Badham.\nTrama.\nL'autrice di best-seller Daisy Lowenthal si accorge che la sua tendenza all'ansia sta crescendo, cos\u00ec si ritira in una casa al mare e - per porre fine ai suoi romanzi - ne uccide il protagonista."}
{"id": "8210658", "revid": "879070", "url": "https://it.wikipedia.org/wiki?curid=8210658", "title": "Capnodiales", "text": "Capnodiales \u00e8 un ordine di funghi della classe Dothideomycetes. Un piccolo numero di questi funghi \u00e8 anche in grado di parassitare l'uomo e gli animali, causando una micosi superficiale del pelo e dei capelli (Piedraia hortae). Appartengono a questo ordine il genere Septoria, che comprende oltre 1070 specie e che provocano parassitosi delle piante su cui causano macchie fogliari."}
{"id": "8210660", "revid": "767487", "url": "https://it.wikipedia.org/wiki?curid=8210660", "title": "Bruno Renan", "text": "Carriera.\nClub.\nHa giocato nella massima serie dei campionati ucraino, brasiliano e paraguaiano."}
{"id": "8210664", "revid": "287204", "url": "https://it.wikipedia.org/wiki?curid=8210664", "title": "Parco nazionale del bacino del Ciad", "text": "Il parco nazionale del bacino del Ciad si trova nella Nigeria nord-orientale e copre un'area di km\u00b2 negli stati di Yobe e Borno. Comprende tre aree protette geograficamente separate, il settore di Chingurmi-Duguma, la zona umida di Bade-Nguru e il settore di Bulatura, che includono diversi biotopi del bacino del Ciad, da ambienti umidi ad aree semi-aride e aride.\nIl settore di Chingurmi-Duguma.\nLa zona del parco nazionale situata nello stato del Borno copre un'area di km\u00b2 e si trova al confine con il Camerun, vicino al parco nazionale di Waza. La vegetazione \u00e8 quella nota come \u00absavana sudanese occidentale\u00bb, che sfuma verso la \u00absavana ad acacia del Sahel\u00bb nel nord del parco. Le specie arboree predominanti sono l'acacia, il pomo di Sodoma (\"Calotropis procera\"), l'\"Anogeissus leiocarpus\", il dattero del deserto (\"Balanites aegyptiaca\") e la \"Sterculia setigera\".\nL'area \u00e8 attraversata dal fiume Dorma, che scorre stagionalmente e durante la stagione delle piogge inonda una vasta area formando la zona umida di Kutila Fadama. Gli alberi pi\u00f9 comuni in questo biotopo appartengono alla specie \"Mitragyna inermis\".\nQuesta zona del parco nazionale \u00e8 quella che ospita i mammiferi di maggiori dimensioni, come la gazzella dalla fronte rossa (\"Eudorcas rufifrons\"), l'elefante africano (\"Loxodonta africana\") e, durante la stagione delle piogge, la giraffa (\"Giraffa camelopardalis\"), considerata estinta nel resto della Nigeria.\nLa zona umida di Bade-Nguru.\nSituata nella zona umida di Hadejia-Nguru, questa zona copre un'area di 928 km\u00b2, formata dai fiumi Hadejia e Jama\u2019are nello stato di Yobe. Il nucleo centrale di quest'area protetta \u00e8 il Santuario degli uccelli acquatici di Dagona, intorno al lago Nguru.\nLa \"zona umida di Bade-Nguru\" si trova nella fascia vegetativa della savana ad acacia del Sahel e presenta precipitazioni annue con valori compresi tra 200 e 600 mm. In essa si trovano tre tipi principali di vegetazione. Il primo \u00e8 la savana arbustiva, che si estende nelle zone pi\u00f9 alte. Il secondo \u00e8 noto come \"tudu\", si estende sui terreni sabbiosi ed \u00e8 caratterizzato da un gran numero di stagni. Le specie arboree predominanti sono l'anabaum (\"Acacia albida\"), varie specie di \"Ziziphus\", il dattero del deserto (\"Balanites aegyptiaca\"), il tamarindo (\"Tamarindus indica\") e il baobab africano (\"Adansonia digitata\"). Nel sottobosco si trovano piante erbacee quali \"Cenchrus biflorus\", alcune specie di \"Andropogon\" e \"Vetiveria nigritana\". Sulle sponde dei fiumi si estendono foreste a galleria, localmente denominate foreste \"kumri\". Queste consistono principalmente delle specie arboree \"Khaya senegalensis\", \"Mitragyna inermis\" e \"Diospyros mespiliformis\". In alcune aree, le foreste \"kumri\" sono state sostituite da piantagioni di mango (\"Mangifera indica\") e guava (\"Psidium guajava\"). Il terzo tipo di vegetazione si estende nelle pianure alluvionali ed \u00e8 chiamato localmente \"fadama\". Qui le principali specie arboree sono l'\"Acacia nilotica\" e la palma dum (\"Hyphaene thebaica\"). Tra le grandi erbe sparse nelle pianure alluvionali, le specie dominanti appartengono ai generi \"Echinochloa\" e \"Oryza\", mentre nelle zone pi\u00f9 secche del \"fadama\" prevalgono altre piante erbacee, quali \"Dactyloctenium aegyptium\" e varie specie di \"Setaria\" e \"Cyperus\". Le altissime \"Typha domingensis\" e \"Mimosa pigra\" crescono sulle sponde dei laghi.\nLa grande importanza internazionale di questa parte del parco nazionale \u00e8 stata sottolineata dalle visite degli ambasciatori del WWF Bernardo dei Paesi Bassi e Filippo duca di Edimburgo nel 1987 e Carlo principe del Galles e Lady Diana nel 1990. I ,95 km\u00b2 della Baturiya Wetlands Game Reserve e i 581 km\u00b2 del \"complesso del lago Nguru e del canale di Marma\" sono stati aggiunti all'elenco delle zone umide internazionali della Convenzione di Ramsar nel 2008.\nIl settore di Bulatura.\nQuesta zona del parco nazionale si trova al confine con lo stato del Niger e copre un'area di 92 km\u00b2. \u00c8 una zona desertica coperta da dune di sabbia e oasi, che ne fanno un biotopo unico in Nigeria.\nProposta di ingrandimento.\nNel 1999, il governo dello stato di Borno prese in considerazione di integrare nel parco nazionale la \"Sambisa Game Reserve\", ma questo progetto non \u00e8 mai stato pienamente attuato. La Sambisa Game Reserve \u00e8 s\u00ec gestita amministrativamente dal parco nazionale, ma non ne fa parte legalmente."}
{"id": "8210668", "revid": "585241", "url": "https://it.wikipedia.org/wiki?curid=8210668", "title": "Sovetskoye shampanskoye", "text": ""}
{"id": "8210675", "revid": "287204", "url": "https://it.wikipedia.org/wiki?curid=8210675", "title": "Judah ibn Verga", "text": "Secondo Eliakim Carmoly, fu il nonno di Salomon ibn Verga che nell'opera \"Shebe\u1e6d Yehudah\" forn\u00ec alcune informazioni biografiche a suo riguardo.\nBiografia.\nEra tenuto in grande considerazione dal governatore dell'Andalusia. Quando gli ebrei di Jerez de la Frontera, una cittadina vicino a Siviglia, furono accusati di trasferire il corpo di un ebreo convertito nel loro cimitero, chiesero aiuto a Ibn Verga, il quale, ammesso alla presenza del governatore, dimostr\u00f2 per mezzo di una scrittura cabalistica che i veri colpevoli erano i sacerdoti (\"Shebe\u1e6d Yehudah\", \u00a7 38).\nFu molto attivo per il mantenimento del dialogo i Marrani e gli ebrei. Per sfuggire alla Inquisizione, che intendeva fargli abbandonare il gruppo dei conversi, si trasfer\u00ec a Lisbona, dove fu catturato vari anni dopo e mor\u00ec sotto tortura.\nIbn Verga scrisse una storia delle persecuzioni degli ebrei, tratta in gran parte dalla \"Zikron ha-Shemadot\" di Profiat Duran, che a sua volta ispir\u00f2 lo Shebe\u1e6d Yehudah del nipote Salomon.\nAltre opere.\nLa Biblioteca Nazionale di Parigi (MS. No. 1005, Hebr.) conserva una serie di trattati scientifici scritti da Judah ibn Verga, generalmente identificato con il Judah ibn Verga, autore dello Shebe\u1e6d Yehudah. I trattati sono i seguenti:\nIntorno al 1480, Ibn Verga scrisse anche un commento al compendio di Al-Farghani sull\"Almagesto\" (Neubauer, \"Cat. Bodl. Hebr. MSS.\" No. 2013, 4).\nEsistono, tuttavia, alcuni motivi per affermare che questa identificazione \u00e8 incerta. Un altro Judah ibn Verga visse nel XVI secolo e corrispondeva a Joseph Caro."}
{"id": "8210683", "revid": "1768939", "url": "https://it.wikipedia.org/wiki?curid=8210683", "title": "Steinschneider", "text": ""}
{"id": "8210696", "revid": "1856513", "url": "https://it.wikipedia.org/wiki?curid=8210696", "title": "Detroit Electric Car Company", "text": "La Detroit Electric Car Company, \u00e8 stata una casa automobilistica statunitense, attiva tra la fine del secolo XIX\u00b0 e la prima met\u00e0 del secolo XX\u00b0, con sede a Detroit.\nStoria.\nFondazione.\nWilliam C. Anderson ha fondato la \"Anderson Carriage Company\" nel 1884 a Port Huron, nel Michigan per produrre carrozze e carri a trazione animale. Nel 1885 ha trasferito la sede dell'azienda a Detroit, sempre nel Michigan.\nInizio produzione.\nLa produzione di auto elettriche ha iniziato nel 1907 dopo i preparativi nel 1906. La consegna della prima auto \u00e8 avvenuta il 30 settembre 1907 e altre nove sono state costruite entro la fine dell'anno. La Model C era una coup\u00e9 a due posti, la Model D era la Brougham a quattro posti e nel 1908 \u00e8 seguita la roadster Model L. Il modello pi\u00f9 venduto dell'azienda, tuttavia, era una carrozza trainata da cavalli monoposto, venduta a $ 25, mentre l'auto elettrica Brougham costava $ 2.500.\nNel 1909, Anderson ha acquistato il 92% delle azioni di Elwell-Parker Electric Co., assicurandosi cos\u00ec i diritti esclusivi sul motore elettrico.\nNel 1910 la produzione ha raggiunto gli 800 veicoli all'anno nel momento in cui l\"'Electric Vehicle Association of America\" riesce a standardizzare le prese per la ricarica di tutti i veicoli elettrici.\nNel 1911 il nome \u00e8 stato cambiato in Anderson Electric Car Company.\nLe vetture erano alimentate da una batteria al piombo-acido solforico ricaricabile. Tra il 1911 e il 1916, una batteria di accumulo al nichel-ferro di Edison poteva essere acquistata per ulteriori $ 600.\nLe vetture elettriche Detroit Electric erano caratterizzate dall'estrema facilit\u00e0 di guida rispetto alle contemporanee vetture con alimentazione a combustibile. Sebbene le prestazioni fossero limitate in assoluto, con un'autonomia di 80 miglia (129 km), (durante un test di durata una Detroit Electric riusc\u00ec a percorrere 211,3 miglia (340,1 km) con una sola ricarica) e con una velocit\u00e0 massima di sole 20 mph (32 km/h), tali prestazioni, tuttavia, erano da considerarsi all'epoca pi\u00f9 che sufficienti per un uso urbano.\nLa Anderson Electric Car Company ha aperto la strada all'uso del parabrezza in vetro curvato, difficile e costoso da produrre all'epoca.\nSviluppo.\nLa produzione ha raggiunto il picco negli anni '10 da 1000 a 2000 auto all'anno.\nDurante il periodo della prima guerra mondiale, la vendita di auto elettriche era maggiore rispetto a quelle con motori a combustione interna poich\u00e8 prezzo della benzina era elevato.\nNel 1919 il nome dell'azienda \u00e8 stato cambiato in \"Detroit Electric Car Company\", quando la produzione di automobili fu separata dalla produzione di carrozze trainate da cavalli, che divenne parte di Murray Body.\nQuando i motori a combustione interna ha preso il sopravvento negli anni '20, le vendite di auto della Detroit Electric sono crollate, ma l'azienda \u00e8 rimasta in attivit\u00e0 fino alla Grande Depressione del 1929.\nUltimi anni.\nL'azienda, nonostate fosse fallita, ha continuato a produrre un piccolo numero di auto su ordinazione per alcuni anni. L'ultima Detroit Electric \u00e8 stata completata il 23 febbraio 1939.\nNel 1941 la Detroit Electric \u00e8 stata liquidata. Sono state prodotte in totale 12.348 auto e 535 camion. \nCuriosit\u00e0.\nPersone importanti che possedevano auto Detroit Electrics includevano Thomas Edison, Lizzie Borden, Charles Proteus Steinmetz, Mamie Eisenhower e John D. Rockefeller, Jr. che avevano un paio di roadster Modello 46. Clara Ford, la moglie di Henry Ford, guid\u00f2 la Detroit Electrics dal 1908, quando Henry le compr\u00f2 una coup\u00e9 Model C con uno speciale seggiolino per bambini, fino alla tarda adolescenza. La sua terza auto era una Brougham Model 47 del 1914. \nLa Detroit Electric pu\u00f2 essere vista in vari musei automobilistici, come il Forney Transport Museum di Denver, in Colorado, il Belgian AutoWorld Museum di Bruxelles, l'Henry Ford Museum di Dearborn, in Michigan e il Museum Autovision ad Altlu\u00dfheim, in Germania. Una Detroit Electric restaurata e funzionante, di propriet\u00e0 dell'Union College, si trova nell'Edison Tech Center di Schenectady, New York. Un altro modello del 1914 restaurato e funzionante con l'opzione batteria Edison (Nichel-Ferro vs. Piombo-Acido) si trova al National Automobile Museum di Reno, in Nevada. Un modello del 1914 si trova anche, restaurato e perfettamente funzionante, vicino a Frankenmuth, Michigan e un altro si trova al Motor Museum of Western Australia a Perth, Australia.\nRinascita del nome Detroit Electric.\nNel 2008 l'ex amministratore della Lotus Engineering Group, Albert Lam, decide di far rivivere il marchio Detroit Electric per concretizzare il suo progetto di autovettura elettrica sportiva di alta gamma."}
{"id": "8210699", "revid": "439868", "url": "https://it.wikipedia.org/wiki?curid=8210699", "title": "Chiesa dei Santi Sisinio, Martirio e Alessandro (Dro)", "text": "La chiesa dei Santi Sisinio, Martirio e Alessandro \u00e8 una chiesa sussidiaria di Dro, in Trentino, che risale al XIX secolo.\nStoria.\nLa chiesa, che risale al XII secolo \u00e8 stata la prima parrocchiale di Dro, sostituita in questa funzione nel 1914 dalla nuova chiesa dell'Immacolata.\nLa sua fondazione \u00e8 comprovata da due rilievi presenti sulla facciata, e all'inizio era cappellania legata alla pieve di Arco. Dal 1475 ottenne la dignit\u00e0 di curazia di Dro.\nUna prima citazione della chiesa si trova nel testamento di un chierico della collegiata dell'Assunta di Arco, datato 1286.\nDurante il XV secolo venne rifatto l'abside, e durante i lavori \nil campanile venne messo in sicurezza per evitare crolli.\nNel 1464 la chiesa risultava dedicata alla Madonna, a San Sisinio e a Santa Susanna. In seguito, nel 1537, in seguito ad importanti opere di ristrutturazione, venne dedicata ai Santi Sisinio, Martirio e Alessandro.\nDopo la met\u00e0 del XVIII secolo venne costruita una nuova cappella laterale, inizialmente dedicata ai Santi Angeli Custodi ed in seguito a San Michele Arcangelo, posizionata sul lato opposto della sala a quella dedicata alla Madonna del Rosario gi\u00e0 presente, venne ristrutturata la parte superiore del campanile, fu tinteggiata e vennero risistemate le decorazioni a stucco.\nQuando iniziarono i lavori per la nuova chiesa parrocchiale, eretta di fianco a questa, l'antica struttura di San Sisinio, Martirio e Alessandro venne parzialmente demolita.\nDal 2012 la chiesa, in precedenza del Comune di Dro, \u00e8 divenuta propriet\u00e0 della parrocchia, e si sono restaurati gli spazi a sinistra della sala, prima destinati ad altro uso civile."}
{"id": "8210711", "revid": "767487", "url": "https://it.wikipedia.org/wiki?curid=8210711", "title": "La leggenda dei tre fiori", "text": "La leggenda dei tre fiori \u00e8 un film muto italiano del 1919 diretto da Edoardo Bencivenga\nTrama.\nLa pellicola racconta tre leggende ispirate ad altrettanti fiori.\n\"Il narciso\". Narciso ama, non corrisposto, Ciria. Per il dolore si uccide gettandosi in uno stagno, sulle cui rive cresceranno dei fiori bianchi.\n\"Miosotis\". Naradin ama Thesia e la rapisce dal palazzo di Navarshat. Arrivati in Italia viene convinto che Thesia \u00e8 un'infedele e l'abbandona, per cui Thesia muore distrutta dal dolore. Sulla sua tomba cresceranno dei piccoli fiori a forma di stella.\n\"Il garofano rosso\". Aldo regala una corona di garofani rosa ad Albinia. Alessio, geloso, uccide Aldo e porta ad Albinia una corona di garofani, macchiati dal sandue di Aldo. Albinia, disperata, si toglie la vita."}
{"id": "8210715", "revid": "1821847", "url": "https://it.wikipedia.org/wiki?curid=8210715", "title": "Roland Burrage Dixon", "text": "Vita.\nNato a Worcester, Massachusetts nel 1897, si laure\u00f2 all'Universit\u00e0 di Harvard, dove rimase come assistente di antropologia, ottenendo il dottorato (Ph.D) nel 1900, poi come istruttore e, dopo il 1906, come assistente professore. Fu vice presidente dell'American Academy of Arts and Sciences nel 1910-1911 e presidente dell'American Folklore Society dal 1907 al 1909. \u00c8 stato professore ad Harvard dopo il 1916 e membro della American Commission to Negotiate Peace (1916-1918) a Parigi . Il professor Dixon ha collaborato con diverse riviste antropologiche ed etnologiche . \nDixon \u00e8 stato il primo studente di dottorato di Franz Boas ad Harvard, e le prime pubblicazioni di Dixon rappresentano alcuni dei primi lavori ispirati alle opinioni di Boas sulla cultura. Tuttavia, Boas non articol\u00f2 completamente le sue opinioni sulla cultura fino al 1911, quindi il lavoro di Dixon \u00e8 meno influenzato dalle opinioni boasiane rispetto a quello di molti degli studenti successivi di Boas. Addirittura, le opinioni di Boas e Dixon sulla cultura si scontrarono in numerosi casi, in particolare, sul fatto che le moderne culture dell'et\u00e0 della pietra potessero essere usate come analoghi per le culture archeologiche preistoriche. Boas era fortemente contrario a questo punto di vista. L'approccio di Dixon alle culture era orientato alla geografia e generalmente considerava le culture come entit\u00e0 statiche, con il cambiamento indotto principalmente dalla migrazione. L'approccio geografico-storico di Dixon non fu ripreso da nessun antropologo successivo. \nDixon \u00e8 stato il seguace di Boas pi\u00f9 vicino al collega Alfred Kroeber, dal 1897 al 1906 circa. Si sono coordinati da vicino, hanno pubblicato una serie di articoli congiunti e hanno avuto un accordo esplicito per non duplicare il lavoro reciproco: Dixon lavorando su lingue e culture nella California nord-orientale e nella Sierra Nevada settentrionale, Kroeber nel resto dello stato. \nI necrologi dei compagni antropologi attribuivano a Dixon una personalit\u00e0 gelida ed esigente, con un atteggiamento di \"imparzialit\u00e0 antipatica, di spietata condanna o di distaccata approvazione\"."}
{"id": "8210743", "revid": "33888", "url": "https://it.wikipedia.org/wiki?curid=8210743", "title": "Fase a gironi della Coppa del Mondo di rugby 1991", "text": "La fase a gironi della Coppa del Mondo di rugby 1991 si tenne tra il 3 e il 14 ottobre 1991 in varie sedi tra Regno Unito (Inghilterra, Scozia, Galles e Irlanda del Nord), Repubblica d'Irlanda e Francia.\nLe prime due classificate di ogni girone accedettero ai quarti di finale, le altre due furono eliminate dalla competizione.\nTutti i referti sono menzionati da Barclay:2011."}
{"id": "8210747", "revid": "767487", "url": "https://it.wikipedia.org/wiki?curid=8210747", "title": "L\u00e1zaro Vinicius Alves Martins", "text": ""}
{"id": "8210753", "revid": "1750468", "url": "https://it.wikipedia.org/wiki?curid=8210753", "title": "Razia Sultana (avvocata)", "text": "Biografia.\nRazia Sultana \u00e8 nata nel 1973 a Maungdaw, da una famiglia rohingya. \u00c8 cresciuta in Bangladesh.\nLavora per il popolo rohingya. Lavora anche per altre etnie del Myanmar. \u00c8 avvocata, educatrice e attivista per i diritti umani. Lavora in particolare per ragazze e donne rohingya.\nHa pubblicato due rapporti dopo aver intervistato centinaia di rohingya, intitolati \"Witness to Horror\" e \"Rape by Command\". In questi rapporti ha parlato al mondo della violenza sessuale nei confronti delle ragazze e delle donne rohingya da parte delle forze di sicurezza birmane. Ha anche contribuito a \"The Killing Fields of Alethankyaw,\" pubblicato dalla Kaladan Press.\nRazia Sultana sta lavorando come coordinatrice della \"Free Rohingya Coalition\" (FRC) e come direttrice della sezione femminile dell'Organizzazione Nazionale Arakan Rohingya (ARNO)."}
{"id": "8210760", "revid": "201394", "url": "https://it.wikipedia.org/wiki?curid=8210760", "title": "Nino Ricci (pittore)", "text": "Biografia.\nNino Ricci nacque a Macerata nel 1930. Negli anni degli studi impar\u00f2 la tecnica dell'incisione frequentando la Scuola del Libro di Urbino, per poi studiare a Scenografia presso l'Accademia di belle arti di Roma. Fu in questi anni che vinse una borsa di studio al Centro sperimentale di cinematografia dove si specializzo come costumista cinematografico. Oltre all'intensa attivit\u00e0 di docente che segu\u00ec, numerose furono le sue mostre personali in Italia ed all'estero.\nNel 1980 Vanni Scheiwiller gli dedic\u00f2 una numero monografico della collana \"Arte Moderna in Italia\" con testi di Libero de Libero e Giuseppe Appella."}
{"id": "8210763", "revid": "2039709", "url": "https://it.wikipedia.org/wiki?curid=8210763", "title": "Antonino Gio\u00e8", "text": "Biografia.\nGio\u00e8 entra nella cosca di Altofonte guidata dal cugino Francesco Di Carlo nel 1976. Arrestato la prima volta nel 1979, viene accusato di omicidio, traffico di droga e detenzione di armi da fuoco. Rilasciato alla fine degli anni ottanta diventa capo della famiglia di Altofonte, nel mandamento di San Giuseppe Jato. In questo ruolo, viene coinvolto nell'organizzazione e nell'esecuzione della strage di Capaci in cui venne ucciso il giudice Giovanni Falcone.\nGio\u00e8 si occupa del confezionamento dell'esplosivo e del successivo caricamento nel cunicolo sotto l'autostrada. Il 23 maggio 1992 si trova sulla collina nei pressi dello svincolo per Capaci e al passaggio delle auto di scorta del dottor Falcone d\u00e0 il segnale a Giovanni Brusca per azionare il telecomando che provoc\u00f2 l'esplosione.\nL'arresto e la morte in carcere.\nGio\u00e8 viene arrestato a Palermo il 19 marzo 1993 dagli uomini della DIA che, seguendolo, erano riusciti ad intercettarlo attraverso delle microspie mentre parlava con un altro uomo d'onore della famiglia di Altofonte Gioacchino La Barbera, rivelando la sua partecipazione alla strage di Capaci e ad altri eventi delittuosi. Nella notte tra il 28 e il 29 luglio del 1993, Gio\u00e8 muore suicida nel carcere di Rebibbia, impiccato alla grata della sua cella. Sul tavolo viene ritrovata una lettera in cui Gio\u00e8 cerca di smentire le dichiarazioni fatte nel corso dei suoi colloqui con La Barbera."}
{"id": "8210774", "revid": "15756", "url": "https://it.wikipedia.org/wiki?curid=8210774", "title": "Wallonie Picarde Phoenix 2019", "text": "Questa voce raccoglie le informazioni riguardanti i Wallonie Picarde Phoenix nelle competizioni ufficiali della stagione 2019."}
{"id": "8210785", "revid": "1146259", "url": "https://it.wikipedia.org/wiki?curid=8210785", "title": "Stan Sakai", "text": "Biografia.\nSi trasferisce giovanissimo con la famiglia dalla natia Kyoto alle isole Hawaii, dove passa la maggior parte della sua giovinezza e si appassiona ai film con protagonisti i samurai, proiettati settimanalmente nel cinema vicino a casa. \nDopo essersi laureato in Belle Arti alla University of Hawaii si trasferisce in California, dove ancora risiede, per frequentare la Art Center College of Design di Pasadena. \nCarriera.\nIl suo esordio nel mondo del fumetto avviene nel 1984 in qualit\u00e0 di letterista della serie indipendente \"Groo the Wanderer\" scritta e disegnata da Sergio Aragon\u00e9s, per poi pubblicare la sua prima storia da autore completo, \"The Adventures of Nilson Groundthumper and Hermy\" (dove compare per la prima volta il personaggio di Usagi Yojimbo), sul numero 1 della rivista \"Albedo\". Steve Gallacci, editor e fondatore della rivista, riuscito a mettere da parte del denaro, chiede a Sakai ulteriore materiale da pubblicare. Cos\u00ec, nel numero successivo, ispirandosi al personaggio storico di Miyamoto Musashi, l'autore realizza la prima storia con Usagi protagonista. \nSakai scrive e disegna personalmente tutte le storie con protagonista il coniglio samurai, pubblicate nel corso degli anni da diversi editori, tra cui Fantagraphics (dal 1987 al 1996), Dark Horse Comics (dal 1997 al 2019), IDW Publishing (dal 2019) e Mirage Comics. Il personaggio compare anche nel settimo episodio della quinta stagione della serie animata \"Teenage Mutant Ninja Turtles - Tartarughe Ninja\", intitolato \"Yojimbo\", scritto dallo stesso Stan Sakai. Nel 2013 disegna su testi dell'editor Mike Richardson la graphic novel \"47 Ronin\", basata sull'opera teatrale giapponese \"Ch\u016bshingura\"\".\""}
{"id": "8210786", "revid": "767487", "url": "https://it.wikipedia.org/wiki?curid=8210786", "title": "Ousseynou Thioune", "text": ""}
{"id": "8210789", "revid": "628767", "url": "https://it.wikipedia.org/wiki?curid=8210789", "title": "Pala del Perdono", "text": ""}
{"id": "8210790", "revid": "125166588", "url": "https://it.wikipedia.org/wiki?curid=8210790", "title": "Peter Godfrey-Smith", "text": "Professore di storia e filosofia della scienza all'Universit\u00e0 di Sydney, si occupa principalmente di filosofia della biologia e di filosofia della mente e ha anche interessi nella filosofia generale della scienza, nel pragmatismo (in particolare il lavoro di John Dewey) e in alcune parti della metafisica e dell'epistemologia.\nBiografia.\nNato in Australia nel 1965, Godfrey-Smith ha conseguito un dottorato di ricerca in filosofia presso l' Universit\u00e0 della California, San Diego nel 1991 sotto la supervisione di Philip Kitcher. Ha insegnato alla Harvard University, alla Stanford University, alla Australian National University e anche al CUNY Graduate Center. Godfrey-Smith ha ricevuto il premio Lakatos per il suo libro del 2009, \"Darwinian Population and Natural Selection,\" che discute le basi filosofiche della teoria dell'evoluzione .\nHa criticato gli argomenti dei sostenitori del \"disegno intelligente\" (o creazionismo scientifico).\n\"Altre menti\".\nNel 2016, Godfrey-Smith ha pubblicato il libro \"Other Minds: The Octopus, The Sea e the Deep Origins of Consciousness\" . Si esplora l'origine della sensibilit\u00e0, coscienza e l'intelligenza nel regno animale, in particolare come si \u00e8 evoluto nei cefalopodi rispetto ai mammiferi e uccelli."}
{"id": "8210791", "revid": "767487", "url": "https://it.wikipedia.org/wiki?curid=8210791", "title": "Movimento Democratico per il Cambiamento", "text": "Il Movimento Democratico per il Cambiamento (in ebraico: \u05ea\u05e0\u05d5\u05e2\u05d4 \u05d3\u05de\u05d5\u05e7\u05e8\u05d8\u05d9\u05ea \u05dc\u05e9\u05d9\u05e0\u05d5\u05d9, \"Tnu\u2019a Demokratit LeSchinui\") noto anche con il suo acronimo Dash (in ebraico: \u05d3\"\u05e9)) \u00e8 stato un partito politico israeliano, nato dalla fusione di diversi movimenti liberali. \u00c8 stato presieduto da Yigael Yadin.\nStoria.\nIl partito \u00e8 stato fondato il 2 novembre 1976 da Yigael Yadin, Amon Rubinstein, Shmuel Tamir, Meir Amit e Meir Zorea. Nella legislatura 1977-1978 della Knesset ricevette 15 seggi.\nIl partito fu in seguito sciolto il 14 settembre 1978."}
{"id": "8210798", "revid": "1522738", "url": "https://it.wikipedia.org/wiki?curid=8210798", "title": "Principato di Transilvania", "text": ""}
{"id": "8210800", "revid": "599013", "url": "https://it.wikipedia.org/wiki?curid=8210800", "title": "Deionte Thompson", "text": "Carriera professionistica.\nArizona Cardinals.\nThompson fu scelto nel corso del quinto giro (139\u00ba assoluto) del Draft NFL 2019 dagli Arizona Cardinals. Debutt\u00f2 come professionista subentrando nella gara della settimana 1 pareggiata contro i Detroit Lions senza fare registrare alcuna statistica. Sette giorni dopo disput\u00f2 la prima partita come titolare contro i Baltimore Ravens. La sua stagione da rookie si chiuse con 18 tackle in 11 presenze, 2 delle quali come titolare."}
{"id": "8210817", "revid": "31886", "url": "https://it.wikipedia.org/wiki?curid=8210817", "title": "Piet\u00e0 (Peterzano)", "text": "La Piet\u00e0 conosciuta anche come la Deposizione \u00e8 il soggetto di un dipinto a olio su tela realizzato, tra il 1584 ed il 1588, dal pittore italiano Simone Peterzano e conservato presso la chiesa di San Fedele di Milano.\nStoria.\nSimone Peterzano, originario da una famiglia bergamasca, - il padre era orafo - trasferitasi a Venezia dove la presenza di artisti come Paolo Veronese e il Tintoretto, riempivano la scena e la committenza cittadina, dopo aver seguito gli studi nella bottega di Tiziano.\nTrovandosi quindi in un ambiente con poche possibilit\u00e0 di sviluppo lavorativo, si trasfer\u00ec a Milano dove ancora l'influenza leonardesca, e le restrizioni conseguenti al Concilio di Trento con la presenza del cardinale Carlo Borromeo avevano da tempo fermato lo sviluppo artistico e l'arrivo del rinascimento veneziano. Port\u00f2 una novit\u00e0 nell'ambiente milanese che gli confer\u00ec non poche commissioni, in particolare la controfacciata della chiesa di San Maurizio al Monastero Maggiore, sapeva il Petrzano cogliere dai maestri l'ispirazione per le sue opere sempre a carattere manieristico.\nIl dipinto della Piet\u00e0 fu commissionato al Peterzano dal Capitolo della chiesa di Santa Maria alla Scala per essere collocato nella cappella della \"Veronica\", personaggio che l'artista raffigura in alto a destro del dipinto. Dopo la distruzione della chiesa nel 1776 l'opera fu collocata nella prima cappella a sinistra della chiesa di San Fedele.\nDescrizione.\nIl dipinto, a soggetto narrativo, tardo manierista racconta l'atto di deposizione nel sepolcro del corpo morto di Cristo. I personaggi della tela sono quelli canonici raccontati dai Vangeli, disposti a esedra.\nIl corpo abbandonato del Cristo \u00e8 sorretto nelle spalle da Nicodemo sulla parte sinistra della tela, mentre tre donne sono poste sul lato destro, fra cui Maria e Maria Maddalena e Maria di Cleofa ma oltre loro vi sono altre figure che si intravedono nel buio della scena, come san Giuseppe di Arimatea e san Giovanni evangelista nonch\u00e9 figure femminili, come la Veronica che espone il telo che ha impresso il volto del Nazareno, in una scena dall'alta tensione emotiva, con una gestualit\u00e0 drammatica ma non esasperata.\nVisibile nella tela l'esperienza veneziana del pittore, lo schema riporta alla \"Deposizione\" di Francesco Salviati realizzata per la chiesa del Corpus Domini a Venezia.\nIl Peterzano fu maestro di molti giovani artisti da Ambrogio Figino, Giovanni Paolo Lomazzo, Enea Salmeggia e del giovane Michelangelo Merisi, molte sono quindi le affinit\u00e0 tra le sue opere e quelle dei suoi allievi. In particolare serve comprendere quali siano le parti che il Caravaggio abbia poi ricordato durante la realizzazione della sua Deposizione.\nAffinit\u00e0 con la Deposizione del Merisi.\nNon poche sono le affinit\u00e0 tra i due grandi dipinti, il Caravaggio probabilmente si allontan\u00f2 dalla bottega del Peterzano nel 1588, ma forse non completamente, ogni tanto vi faceva ritorno ad aiutare il maestro nel terminare alcuni lavori.\nLa tela del Peterzano ci raffigura il corpo del Nazareno posto su di un bianco sudario che evidenzia il livore del corpo morto, questo perch\u00e9 l'artista era ancora molto condizionato dal manierismo del Cinquecento con i suoi colori vivi, ma contemporaneamente segue le regole della cultura milanese che rispondono alla Controriforma con i suoi obblighi figurativi, mentre il Caravaggio \u00e8 libero da ogni vincolo artistico.\nIl Petenzano risolve il problema di sviluppare la narrazione scenica in verticale, cos\u00ec come era disposta la pala d'altare, presentando il sepolcro dove \u00e8 posta la salma, con lo spigolo della pietra della deposizione di fronte per poter cos\u00ec dare la sensazione di uno spazio maggiore. Il livore del corpo, illuminato da un'intesa luminosit\u00e0, con una struttura ben conformata dello scheletrato, e in particolare il braccio che lasciato cadere con le dita che pare gi\u00e0 scendano ad indicare il sepolcro, volendo indicare l'appartenenza ad una vita che non \u00e8 gi\u00e0 pi\u00f9 quella terrena, e il viso leggermente inclinato a sinistra, sono queste alcune particolarit\u00e0 che il Caravaggio riprendese nella sua raffigurazione, che vuole citare il salmo 118 che recita: \"La pieta scartata dai costruttori diventer\u00e0 pietra d'angolo\"\nI due artisti raffigureranno anche un'altra \"Deposizione di Cristo\" nel 1584 per la chiesa di San Giorgio, dove \u00e8 molto evidente la realizzazione dell'angelo che sorregge il Cristo sia stato realizzato dal Caravaggio."}
{"id": "8210825", "revid": "123189424", "url": "https://it.wikipedia.org/wiki?curid=8210825", "title": "Prager Presse", "text": "Il quotidiano Prager Presse di Praga fu fondato da Tom\u00e1\u0161 Masaryk con lo scopo di integrare la minoranza linguistica tedesca della Cecoslovacchia (allora il 22,5% della popolazione) e allo stesso tempo rappresentare l'alto livello della vita culturale ceco-tedesca all'estero.\nIl caporedattore fu Arne Laurin (Arno\u0161t Lustig, 1889-1945) per tutta la durata della pubblicazione, dal 1921 al 1938, mentre ne dirigeva gli allegati domenicali, in forma di \"feuilleton\", Otto Pick (1887-1940) (tra di essi \"Bilderbeilage\" e \"Dichtung und Welt\", poi \"Welt am Sontag\").\nEditore ne era Orbis, una casa editrice finanziata con fondi statali.\nVi si trovano scritti di Franz Kafka, Robert Musil, Siegfried Jacobsohn, Robert Walser, Peter Altenberg, Stefan Zweig, Vlastimil Ko\u0161vanec, Roman Jakobson (e altri del Circolo linguistico di Praga), Paul Leppin; prevalentemente in tedesco e a volte in ceco."}
{"id": "8210826", "revid": "6923", "url": "https://it.wikipedia.org/wiki?curid=8210826", "title": "Richard James Horatio Gottheil", "text": "Fondatore della confraternita greca \"Zeta beta tau\" del City College di New York, ader\u00ec al movimento sionista e fu uno dei redattori della \"Jewish Encyclopedia\".\nBiografia.\nSi trasfer\u00ec negli Stati Uniti all'et\u00e0 di 11 anni quando suo padre, Gustav Gottheil, accett\u00f2 una posizione come assistente rabbino del tempio Emanu-El, il pi\u00f9 grande tempio dell'Ebraismo riformato a New York. Nel 1881 si laure\u00f2 al Columbia College e cinque anni pi\u00f9 tardi consegu\u00ec il dottorato a Lipsia.\nDal 1898 al 1904 fu presidente della Federazione dei sionisti americana, collaborando con Stephen Samuel Wise e Jacob De Haas come segretari organizzativi. Sebbene desiderasse sempre tornare alla tranquilla vita accademica, Gottheil partecip\u00f2 al secondo congresso sionista a Basilea stabilendo relazioni con Theodor Herzl e Max Nordau.\nGottheil praticamente svan\u00ec dal movimento sionista per il resto della sua vita, pur continuando a scrivere e sostenerne l'ideologia, senza assumere altri ruoli di leadership.\nNel 1901 divenne redattore della \"Jewish Encyclopedia\" e, tre anni dopo, divenne vicepresidente della American Jewish Historical Society. Gottheil scrisse molti articoli e recensioni di testi relativi alle questioni orientali ed ebraiche, fu il curatore della \"Columbia University Oriental Series\" e della \"Semitic Study Series\". Scrisse il capitolo sul sionismo che fu tradotto in arabo da Najib Nassar per il giornale \"Al-Karmil\", da lui diretto, e pubblicato come libro nel 1911.\nSposato con Emma L. Gottheil, mor\u00ec il 22 maggio 1936."}
{"id": "8210828", "revid": "287204", "url": "https://it.wikipedia.org/wiki?curid=8210828", "title": "Tummo", "text": ""}
{"id": "8210830", "revid": "729019", "url": "https://it.wikipedia.org/wiki?curid=8210830", "title": "Hiller Aircraft Company", "text": "Hiller Aircraft Company venne fondata nel 1942 come Hiller Industries da Stanley Hiller per lo sviluppo di elicotteri.\nStoria.\nStanley Hiller, diciassettenne, stabil\u00ec la prima fabbrica di elicotteri a Berkeley (California), nel 1942, sotto il nome di \"Hiller Industries,\" per sviluppare il modello a rotore coassiale XH-44 \"Hiller-Copter\" per l'U.S. Army. Divenne operativo nel 1944. Con il socio Henry J. Kaiser, la societ\u00e0 divenne United Helicopters nel 1945. Nel secondo dopoguerra produssero diversi elicotteri militari e civili, convenzionali e non convenzionali. Nel gennaio 1949, un Hiller 360 affront\u00f2 la prima trasvolata degli USA.\nAccanto agli elicotteri Stanley Hiller svilupp\u00f2 un velivolo a decollo verticale biposto a razzo chiamato VJ-100, offrendolo alle forze armate americane che per\u00f2 non rimasero interessate.\nLa societ\u00e0 venne rinominata Hiller Helicopters nel 1948. Dal 1960 al 1969 la sede di Palo Alto serv\u00ec la CIA segretamente per la produzione dei satelliti CORONA reconnaissance satellites.\nHiller venne comprata dalla Fairchild Aircraft nel 1964.\nJeff Hiller e il figlio Stanley Hiller, ricomprarono la societ\u00e0 nel 1994 con altri investitori con a capo Patrick C. Lim, della Siam Steel e altri soci asiatici.\nNel 2009, la Hiller (China) Aircraft Manufacturing Company inizia la costruzione di una sede a Zhangjiakou City. La societ\u00e0 \u00e8 una joint-venture tra Hiller Aircraft Corporation, Zhangjiakou Chahar General Aviation Company.\nMuseo.\nStanley Hiller don\u00f2 denaro e alcuni velivoli per creare il museo Hiller Aviation Museum a San Carlos (Contea di San Mateo), aperto nel 1998."}
{"id": "8210833", "revid": "686936", "url": "https://it.wikipedia.org/wiki?curid=8210833", "title": "Nick Bellore", "text": "Carriera.\nNew York Jets.\nBellore inizi\u00f2 la carriera nel football come linebacker. Dopo non essere stato scelto nel Draft NFL 2011 firm\u00f2 con i New York Jets, riuscendo ad entrare nel roster della squadra per la stagione regolare 2011. Nella prima annata fece registrare 19 tackle, giocando principalmente negli special team. Il 14 ottobre 2012, Bellore ricevette il primo passaggio in carriera su un punt fintato da Tim Tebow, guadagnando 23 yard. Gli allenatori dei Jets tentarono di convertirlo in fullback nel training camp del 2012, ma l'esperimento ebbe breve durata. Il 15 gennaio 2015, Bellore fu inserito da \"Pro Football Focus\" nello special team della sua formazione ideale della stagione.\nSan Francisco 49ers.\nBellore firm\u00f2 un contratto biennale con i San Francisco 49ers il 3 aprile 2015.\nNel 2016, Bellore disput\u00f2 14 partite, scendendo in campo un record personale di 10 volte come titolare, totalizzando 82 tackle, 4 passaggi deviati, un sack, un intercetto e un fumble recuperato. Fu inserito in lista infortunati il 19 dicembre 2016 per un problema a un gomito.\nDetroit Lions.\nIl 3 aprile 2017, Bellore firm\u00f2 con i Detroit Lions. Fu svincolato il 9 settembre 2017 ma rifirm\u00f2 due giorni dopo. Bellore inizi\u00f2 ad essere impiegato nell'attacco dei Detroit come fullback, principalmente nelle situazioni di blocco finch\u00e9 a sorpresa non segn\u00f2 un touchdown su ricezione contro i Baltimore Ravens il 3 dicembre 2017. Fu il primo di tutta la sua carriera.\nIl 14 marzo 2018, Bellore rifirm\u00f2 con i Lions.\nSeattle Seahawks.\nIl 9 maggio 2019, Bellore firm\u00f2 con i Seattle Seahawks. Alla fine della stagione 2020 fu convocato per il suo primo Pro Bowl (non disputato a causa della pandemia di COVID-19) come special teamer."}
{"id": "8210835", "revid": "1768939", "url": "https://it.wikipedia.org/wiki?curid=8210835", "title": "Richard Gottheil", "text": ""}
{"id": "8210838", "revid": "463126", "url": "https://it.wikipedia.org/wiki?curid=8210838", "title": "Aspirato midollare", "text": ""}
{"id": "8210839", "revid": "686936", "url": "https://it.wikipedia.org/wiki?curid=8210839", "title": "Delano Hill", "text": ""}
{"id": "8210841", "revid": "108821891", "url": "https://it.wikipedia.org/wiki?curid=8210841", "title": "Hiller Aircraft Corporation", "text": ""}
{"id": "8210843", "revid": "8660", "url": "https://it.wikipedia.org/wiki?curid=8210843", "title": "Antwerp Argonauts 2019", "text": "Questa voce raccoglie le informazioni riguardanti gli Antwerp Argonauts nelle competizioni ufficiali della stagione 2019."}
{"id": "8210859", "revid": "1071822", "url": "https://it.wikipedia.org/wiki?curid=8210859", "title": "Ernest Joseph Bellocq", "text": "Biografia.\nLa figura di Ernest Joseph Bellocq, di origini francesi, \u00e8 abbastanza misteriosa, sappiamo ben poco della sua vita e sarebbe del tutto sconosciuto se Lee Friedlander non avesse recuperato alcune sue foto da un antiquario.\nFiglio di Paul e di Marie Aldige, \u00e8 probabile che sia cresciuto in una ricca famiglia cattolica nel quartiere francese di New Orleans, mentre il fratello Leon divenne un sacerdote. Secondo i registri del censimento indicano che i nonni paterni e materni erano emigrati francesi. Sappiamo che Bellocq fu un fotografo professionista tra il 1895 e il 1940, nel 1918 svolse un servizio presso una societ\u00e0 di costruzioni navali. Dopo la sua morte i negativi e le stampe sono state distrutte o disperse e ben poco \u00e8 rimasto del suo lavoro.\nDaile Kaplan, vice presidente e direttrice della sezione Photographs alla Swann Auction Galleries, la casa d'aste pi\u00f9 antica di New York, descrive Bellocq come il \"Toulouse-Lautrec di New Orleans\". Secondo alcune testimonianze dei suoi contemporanei egli era idrocefalo, mentalmente disturbato, con le spalle strette, ampio sedere, alto un metro e mezzo, quasi calvo, che copriva sempre con un cappello.\nIl suo nome \u00e8 legato indissolubilmente a Storyville, il quartiere a luci rosse legalizzato di New Orleans, del quale probabilmente si sarebbe persa la memoria poich\u00e9 dopo il 1920 fu demolito ed \u00e8 divenuto il quartiere residenziale di Iberville Projects. Storyville fu creato nel 1897 dal consigliere comunale Sidney Story che propose di creare un quartiere per la prostituzione in modo da limitarla nella citt\u00e0 e in cui le autorit\u00e0 potessero controllarne l'attivit\u00e0. Furono stampate delle guide, chiamate \"libri blu\" (Blue Books), in cui si descrivevano le varie case di tolleranza, i loro prezzi, i servizi offerti, i nomi delle prostitute in ordine alfabetico e la pubblicit\u00e0 dei commercianti della zona, come ad esempio produttori di sigari e di bevande alcoliche, avvocati, ristoranti, farmacie ed altri. Storyville fu chiusa ufficialmente nel 1917, anche se continu\u00f2 ancora per qualche anno, e la prostituzione fu dichiarata illegale per il timore che la marina militare di stanza a New Orleans distraesse i marinai alla vigilia del coinvolgimento dell'America nella prima guerra mondiale.\nI primi a trovare alcuni negativi in lastre di vetro 8x10 di Bellocq nel cassetto di una scrivania furono due rivenditori di oggetti di antiquariato, Larry Borenstein e Al Rose. Nel 1966 il fotografo Friedlander vide a sua volta i negativi e li compr\u00f2, qualcuno dei quali risult\u00f2 abbastanza rovinato essendo tutti realizzati in vetro. Fu sorpreso dal soggetto: donne vestite o nude provenienti da Storyville. Friedlander decise di stamparle e di organizzare la grande mostra presso il Metropolitan Museum of Art di New York nel 1970. Il libro/catalogo che accompagnava la mostra, edito da John Szarkowski, dal titolo \"E. J. Bellocq: Storyville Portraits\", fu un successo clamoroso. A cui segu\u00ec, nel 1996, la stampa di un altro volume \"Bellocq: Photographs from Storyville\" con l'introduzione di Susan Sontag.\nNon sappiamo per quali motivi Bellocq abbia scattato le foto alle prostitute. Pu\u00f2 darsi che abbiano avuto un fine commerciale come ad esempio di essere stampate sui \"libri blu\", quale pubblicit\u00e0 per i bordelli. L'aspetto quasi divertito, rilassato delle ragazze potrebbe far supporre che le foto abbiano avuto uno scopo personale del fotografo e non commerciale. Le ragazze infatti si mostrano per quali sono in una sorta di intimit\u00e0 informale, alcune sorridenti, vestite o nude, nelle loro abitazioni, veri tuguri ed altre invece raffinate, come quelle gestite da Lulu White. Le immagini appaiono immediatamente come il marchio di fabbrica di Bellocq. Non si tratta di foto di donne come fossero oggetti o pin-up ante litteram, ma come persone a loro agio davanti alla fotocamera.\nAlcuni negativi risultano deturpati nel volto come fossero stati fatti per nascondere l'identit\u00e0 della ragazza. Non sappiamo chi abbia fatto questo, si pu\u00f2 supporre che sia stato lo stesso Bellocq in quanto i graffi sembrano essere stati fatti quando il negativo non si era ancora asciugato.\nBellocq ha continuato a lavorare come fotografo per vivere. Nel 1949 nello scendere le scale scivol\u00f2 e batt\u00e9 la testa. Mor\u00ec dopo circa una settimana al Charity Hospital, aveva 76 anni. Il fratello Leon nell'appartamento del fratello trov\u00f2 i negativi che finirono in un bagno fatiscente in una casa abbandonata degli schiavi, probabilmente con l'intento di censurarle e distruggerle.\nLe foto recuperate di Storyville sono in tutto 89 e vengono conservate quasi tutte al Metropolitan Museum of Art, al Getty Museum e al New Orleans Museum of Art.\nUn altro aspetto da non dimenticare di Storyville e che si intreccia con la storia di Bellocq \u00e8 il Jazz delle origini. Sappiamo che esso nacque a New Orleans ma Storyville \u00e8 stata identificata come la culla di questa musica con le sue sale da ballo e locali di intrattenimento nei quali si esibivano grandi musicisti come Jelly Roll Morton, Bunk Johnson, Manuel Manetta, King Oliver, Tony Jackson e un giovane Louis Armstrong. Il nipote di Lulu White, Spencer Williams, che scrisse \"Basin Street Blues\" e \"Mahogany Hall Stomp\", visse nel suo bordello per qualche tempo.\nTributi.\nMoltissimi sono in tributi e le citazioni a Bellocq. Tra queste possiamo citare:"}
{"id": "8210862", "revid": "767487", "url": "https://it.wikipedia.org/wiki?curid=8210862", "title": "Paperino e il cavallo", "text": "Paperino e il cavallo (\"Dude Duck\") \u00e8 un film del 1951 diretto da Jack Hannah. \u00c8 un cortometraggio animato della serie \"Donald Duck\", prodotto dalla Walt Disney Productions, uscito negli Stati Uniti il 2 marzo 1951 e distribuito dalla RKO Radio Pictures.\nTrama.\nIn un \"ranch\" nel deserto americano vi \u00e8 un cavallo molto pigro e sfaccendato. Un giorno arriva in visita sul posto Paperino, assieme a una comitiva di belle donne. Il cavallo vorrebbe tanto portare in sella una di loro, ma scopre presto che il passeggero a lui assegnato \u00e8 proprio Paperino. Il cavallo allora, pur di non accompagnare il papero, che cerca in ogni modo di spronarlo, ricorre a vari espedienti, dal fingersi moribondo al travestirsi da toro. Alla fine Paperino riesce a catturare il cavallo con un cappio, ma questi lo inganna, legando invece la corda al collo di un toro selvaggio. Paperino finisce cos\u00ec in groppa al toro, che inizia a correre all'impazzata attraverso il deserto."}
{"id": "8210870", "revid": "1543377", "url": "https://it.wikipedia.org/wiki?curid=8210870", "title": "Tempesta tropicale Alberto (2006)", "text": "La tempesta tropicale Alberto \u00e8 stata la prima tempesta tropicale della stagione degli uragani atlantici del 2006. Formatasi il 10 giugno nei Caraibi nord-occidentali, la tempesta si \u00e8 spostata gradualmente verso nord, raggiungendo un'intensit\u00e0 massima di 70\u00a0mph () prima di indebolirsi e spostarsi a terra nella zona di Big Bend in Florida, il 13 giugno. Alberto pass\u00f2 poi attraverso la Georgia orientale, la Carolina del Nord e la Virginia come depressione tropicale prima di diventare extratropicale il 14 giugno.\nAttraverso i Caraibi occidentali, la tempesta produsse forti piogge, causando alcuni danni minori. In Florida, una moderata Onda di tempesta caus\u00f2 danni e inondazioni costiere, mentre le bande esterne di Alberto dettero origine a numerosi tornado. La tempesta fu indirettamente responsabile di due annegamenti al largo della costa di Tampa Bay. Nella Carolina del Nord, forti piogge hanno causato gravi inondazioni a livello locale e un bambino \u00e8 annegato in uno scolo di tempesta nascosto dall'alto livello dell'acqua vicino a Raleigh. I resti di Alberto produssero forti venti e lasciarono quattro persone disperse lungo le coste dell'Atlantico Canadese. Nel complesso, il danno \u00e8 stato lieve lungo il percorso di Alberto.\nStoria meteorologica.\nAi primi di giugno (2006), un'area di convezione ha persistito in tutta l'America centrale e nei Caraibi occidentali in associazione ad un'ampia depressione quasi stazionaria. I temporali aumentarono d'intensit\u00e0 l'8 giugno dopo che un'enorme massa d'aria calda e umida si spost\u00f2 nei Caraibi occidentali e dopo che un livello superiore di bassa pressione proveniente da ovest aument\u00f2 il deflusso sul sistema. La perturbazione si spost\u00f2 lentamente verso nord-nordovest e lo sviluppo fu inizialmente inibito da venti solo parzialmente favorevoli di livello superiore e dall'interazione terrestre. Il sistema gradualmente si riorganizz\u00f2 ed il 10 giugno si form\u00f2 una circolazione con convezione sufficientemente organizzata da essere classificata dal National Hurricane Center come Depressione Tropicale Uno. A questo punto la tempesta si trovava a circa 140 miglia () a sud della punta occidentale di Cuba.\nLa perturbazione procedette verso nord-ovest attraverso il Canale dello Yucat\u00e1n in un'area con un maggior gradiente del vento o Wind shear, che lasci\u00f2 il centro della depressione esposto e allungato. Nonostante la scarsa struttura, il sistema ha mantenuto forti venti nel semicerchio orientale. La depressione si \u00e8 intensificata in \"tempesta tropicale Alberto\" all'inizio dell'11 giugno, a circa 260 miglia () sud-ovest delle Dry Tortugas, sulla base dei rapporti degli Hurricane Hunters con venti a livello di volo di 50\u00a0mph () in alcune Rainbands dell'uragano(strutture con nuvole e precipitazioni significativamente allungate ed associate ad aree di pioggia). Diventando una tempesta tropicale, la circolazione a basso livello si organizz\u00f2 e defin\u00ec meglio, sebbene le previsioni avessero previsto un rafforzamento del gradiente del vento che in modo teorico avrebbe dovuto impedire un significativo rafforzamento della tempesta. Un meteorologo del National Hurricane Center ha osservato che il sistema assomigliava a un ciclone subtropicale . Tuttavia, la convezione profonda ha continuato a svilupparsi e costruirsi verso ovest contro il Wind shear man mano che l'organizzazione generale si definiva. Allo stesso tempo, Alberto si volt\u00f2 verso nord-est sotto l'influenza di una depressione in avvicinamento. Il 12 giugno, la circolazione si riform\u00f2 bruscamente nell'area della convezione pi\u00f9 profonda, questo evento coincise con il passaggio della tempesta sopra la corrente ad anello; come conseguenza, Alberto si rafforz\u00f2 rapidamente per raggiungere venti con picchi di 70\u00a0mph () a circa 220 miglia () ovest-nord-ovest di Tampa, in Florida.\nSebbene si pensasse che avesse continuato a seguire le acque pi\u00f9 fredde rimanendo in un'area con un maggior Wind Shear, i meteorologi del National Hurricane Center constatarono che Alberto avrebbe comunque raggiunto lo status di uragano mantenendo quell'intensit\u00e0 anche dopo essere arrivato a terra. La tempesta ha mantenuto il picco d'intensit\u00e0 per circa 18 ore e mentre accelerava verso nord-est, la convezione di Alberto si affievol\u00ec man mano che il modello delle nuvole si allungava. Il 13 giugno, dell'aria secca venne intrappolata nella circolazione, lasciando il centro della convezione esposto e il raggio massimo del vento si allarg\u00f2 notevolmente. Un occhio parziale si svilupp\u00f2 nel semicerchio occidentale del centro; tuttavia, i venti erano ben al di sotto della forza iniziale dell'uragano. Alberto continu\u00f2 a indebolirsi e fece sbarco a circa il 13 giugno con venti a 45\u00a0mph () nella Contea di Taylor, in Florida, a circa 50 miglia () a sud-est di Tallahassee.\nLa tempesta ha mantenuto una struttura ben organizzata e caratteristiche di un ciclone tropicale anche sulla terra, continuando a produrre venti di tempesta tropicale durante lo spostamento in Georgia . All'inizio del 14 giugno, la tempesta si era indebolita fino allo stato di \"depressione tropicale\" mentre si trovava vicino alla citt\u00e0 di Millen, in Georgia. Alberto inizi\u00f2 a perdere le caratteristiche tropicali subito dopo e circa sei ore dopo l'indebolimento in \"depressione tropicale\" pass\u00f2 ad uno stato di ciclone extratropicale . Alla fine del 14 giugno acceler\u00f2 verso nord-est per emergere nell'Oceano Atlantico e il 15 giugno entr\u00f2 nell'area di competenza del Canadian Hurricane Center . Mentre si trovava su acque aperte, i resti di Alberto iniziarono a intensificarsi; pi\u00f9 tardi quel giorno, il residuo extratropicale produsse venti di bassa quota a 65\u00a0mph () con una pressione di 969 mbar mentre si trovava a breve distanza a sud della Nuova Scozia. In questo momento, la perturbazione presentava una struttura a virgola ben definita. Dopo essere passati vicino a Sable Island, i resti di Alberto attraversarono la penisola di Avalon di Terranova il 16 giugno. La tempesta extratropicale si rivolse ad est-nord-est e successivamente ad est continuando il suo rapido movimento in avanti e tre giorni dopo i resti di Alberto si unirono con un fronte freddo in avvicinamento alle isole britanniche.\nProcedure di emergenza.\nEntro il 12 giugno, il governo cubano aveva evacuato oltre 25.000 persone nella parte occidentale del paese a causa della minaccia di inondazioni. Il National Hurricane Center divulg\u00f2 avvisi di tempeste tropicali per l'Isola della Giovent\u00f9 e la Provincia di Pinar del R\u00edo all'inizio del 10 giugno, ma non furono pubblicati dal governo cubano.\nNel nord-ovest della Florida, i funzionari emisero un ordine di evacuazione obbligatorio il giorno prima che la tempesta si spostasse a terra per circa 21.000 cittadini nella Contea di Levy, nella Contea di Citrus e nella Contea di Taylor. Anche diverse scuole furono chiuse e convertite in rifugi. In tutto, circa 350 residenti costieri si rifugiarono in rifugi di emergenza. Prima dell'arrivo della tempesta, il governatore della Florida Jeb Bush dichiar\u00f2 lo stato di emergenza. Un orologio da tempesta tropicale fu emesso per la prima volta per porzioni del Panhandle della Florida circa 43 ore prima dell'arrivo dell'uragano. Mentre si prevedeva l'intensificazione di Alberto, il National Hurricane Center lanci\u00f2 un avvertimento sugli uragani da Longboat Key alla foce del fiume Ochlockonee circa 25 ore prima dello sbarco. Un avvertimento di tempesta tropicale si estese verso sud fino a Englewood e verso ovest fino all'Indian Pass . Un avvertimento di tempesta tropicale \u00e8 stato emesso anche da Flagler Beach, in Florida, alla foce del fiume Santee nella Carolina del Sud . Mentre la tempesta si spostava nell'entroterra, gli uffici del National Weather Service emettevano avvisi ed orologi per l'emergenza inondazione per parti della Carolina del Nord, della Virginia e della penisola di Delmarva . Inoltre, sono stati emessi avvisi di alluvione e inondazione per alcune parti della Carolina del Sud fino alla Virginia.\nMentre Alberto si riduceva a livello extratropicale, il Canadian Hurricane Center emise avvisi di burrasca per le acque al largo della Nuova Scozia e successivamente per Terranova. Inoltre, l'Atlantic Storm Prediction Center emise avvisi di forte vento nell'entroterra e di forti precipitazioni per le regioni costiere della Nuova Scozia.\nImpatto.\nArea Caraibica.\nNelle sue prime fasi di sviluppo, la depressione tropicale produsse forti piogge sui Caraibi occidentali. Una stazione di Grand Cayman ha riportato 22.72 pollici (577\u00a0mm) di pioggia in un periodo di 24 ore. A Cuba, le precipitazioni sono state di 17,52 pollici (445\u00a0mm) nella provincia di Pinar del R\u00edo, dove una stazione ha registrato 4.06 pollici (103\u00a0mm) in un'ora. Sull'Isola della Giovent\u00f9, le precipitazioni sono aumentate a 15,67 pollici (398\u00a0mm) in Sumidero. Il transito aereo e marittimo fu interrotto tra la terraferma cubana e l'Isola della Giovent\u00f9. Nella provincia dell'Avana le precipitazioni sono state pari a 8,46 pollici (215\u00a0mm) a Playa Baracoa. Gran parte delle precipitazioni \u00e8 caduta in un periodo abbastanza breve ed ha avuto anche risvolti benefici, poich\u00e9 l'area aveva sofferto di gravi condizioni di siccit\u00e0. Nella provincia di Pinar del R\u00edo, le precipitazioni hanno inondato 50 sq mi () di terreni coltivati. La tempesta ha danneggiato circa 50 case in tutto il paese, di cui la met\u00e0 a L'Avana.\nAlberto ha lasciato cadere lievi piogge in tutto il Messico, con un picco di 4 pollici (100\u00a0mm) in 24 ore a Peto, Yucat\u00e1n. Pioggia leggera \u00e8 stata segnalata anche in Quintana Roo e nella parte orientale di Campeche .\nFlorida.\nLa vasta area di convezione associata ad Alberto ha provocato precipitazioni in Florida per diversi giorni. Il massimo delle precipitazioni a livello statale ha raggiunto 7,08 pollici (180\u00a0mm) presso una stazione 5 miglia () ad est di Tarpon Springs . I venti pi\u00f9 alti prodotti dalla tempesta sono stati ufficialmente registrati a 40\u00a0mph () a San Pietroburgo, che ha visto anche segnalazioni di raffiche di vento fino a 56\u00a0mph (). Mentre transitava sul Florida Panhandle, la tempesta produsse una marea che raggiunse ufficiosamente il picco a 7.3 piedi (2.2 m) nella centrale elettrica di Crystal River . La combinazione di surf e marea di tempesta ha causato inondazioni lungo il Florida Panhandle . Sei tornado sono stati generati dalle bande esterne di Alberto, nessuno dei quali ha causato gravi danni.\nIn tutte le aree costiere, l'inondazione ha causato danni minori a dozzine di case e ha causato la chiusura di diverse strade. Vicino a Homosassa, due persone che non hanno seguito l'evacuazione hanno richiesto poi il salvataggio in acqua. All'Egmont Key State Park, una donna cadde da una barca dopo che una banda di onde e correnti impetuose rese difficile la navigazione; suo marito e un'amica sono annegati dopo essersi tuffati per salvarla senza giubbotti di salvataggio, anche se la donna \u00e8 tornata in salvo sulla barca. Le piogge hanno causato alcune inondazioni temporanee delle strade, sebbene le precipitazioni siano state per lo pi\u00f9 benefiche per alleviare le condizioni di siccit\u00e0. Le raffiche di vento moderate hanno causato interruzioni di corrente sparse ed hanno abbattuto alcuni alberi nella parte nord-orientale dello stato. Complessivamente, i danni alla propriet\u00e0 nello stato sono saliti a circa $ 390.000 (2006 USD) in totale.\nStati Uniti sud-orientali.\nMentre la tempesta si spostava attraverso lo stato della Georgia, venti moderati fino a 45\u00a0mph () si sono abbattuti lungo la costa. Il livello delle precipitazioni ha presentato una variabilit\u00e0 da 3 a 5 pollici (75\u2013125\u00a0mm) sulla parte sud-orientale dello stato, con massimi isolati fino a 7,05 pollici (179\u00a0mm) in Rincon . Alberto ha prodotto un'Onda di tempesta di 8,53 piedi (2.6 m) contro la zona del monumento nazionale di Fort Pulaski, causando l'erosione della spiaggia lungo la costa.\nAlberto produsse venti di tempesta tropicale lungo la costa della Carolina del Sud; la pi\u00f9 forte raffica di vento ufficiale registrata \u00e8 stata di 51\u00a0mph () sulla spiaggia di Edisto. La tempesta ha prodotto precipitazioni in gran parte dello stato, con un massimo di 4,42 pollici (112\u00a0mm) a Pritchardville. Onde di tempesta hanno raggiunto 7,81 piedi (2.4 m) al di sopra del livello medio-basso dell'acqua lungo l'Isola di Fripp, portando a effetti di erosione della spiaggia lungo parti della costa. Mentre erano in procinto di diventare extratropicali, le bande di Alberto generarono sette tornado confermati nello stato, la maggior parte dei quali classificati di categoria F0; un rapporto del Servizio meteorologico nazionale indicava che nello stato avrebbero potuto verificarsi tornado aggiuntivi. I tornado causarono alcuni danni minori, sebbene il danno complessivo \u00e8 stato minimo.\nI resti di Alberto produssero forti precipitazioni in tutta la Carolina del Nord, con un massimo nazionale di 7,16 pollici (182\u00a0mm) registrato presso l'ufficio nazionale del servizio meteorologico di Raleigh . Alcuni valori totali hanno superato i precedenti record di precipitazioni, tra cui presso la stazione dell'aeroporto internazionale di Raleigh-Durham, che ha battuto il record giornaliero di precipitazioni per quella stazione. La pioggia ha portato a inondazioni attraverso la parte centrale dello stato, con 45 avvisi di inondazioni emesse dal Servizio meteorologico nazionale di Raleigh. La polizia e i vigili del fuoco della contea di Wake hanno eseguito 47 soccorsi via acqua. Inoltre, il Raleigh-Wake 9-1-1 ha ricevuto pi\u00f9 di 1.076 richieste d'aiuto. Inondazioni improvvise si sono verificate in tutta l'area, causando un picco massimo del torrente \"Crabtree Creek\" a Raleigh a 23.77 piedi (7.2 m); questo \u00e8 stato il secondo stadio alluvionale pi\u00f9 alto mai registrato per il torrente. Il torrente traboccato inond\u00f2 alcune macchine fin sopra i tetti e port\u00f2 alla chiusura del Crabtree Valley Mall . Inondazioni gravi sono state segnalate in tutta la regione, causando la chiusura di diverse strade e danneggiando alcune case. Nella contea di Franklin, un bambino di otto anni \u00e8 annegato dopo essere stato risucchiato in un sistema di drenaggio allagato; la morte \u00e8 considerata indiretta perch\u00e9 il ragazzo stava inseguendo una palla nel sistema di drenaggio. Vicino alla costa, la tempesta ha prodotto diverse trombe marine, alcune delle quali si sono trasferite a terra nelle contee di Dare e Carteret. Rapporti isolati di raffiche di vento a 60\u00a0mph () hanno provocato l'abbattimento di alcuni alberi e causato lievi danni.\nLe piogge dalla tempesta si estesero in Virginia, sulla costa orientale del Maryland e nell'estremo sud-est del Delaware . Si sono registrati valori di precipitazione a 5,8 pollici (147\u00a0mm) in Virginia Beach, che ha provocato inondazioni improvvise nell'area di Hampton Roads . L'inondazione ha bloccato diverse strade, sebbene non siano stati segnalati danni rilevanti.\nCanada.\nIl residuo extratropicale di Alberto ha prodotto forti venti in tutte le Maritimes canadesi, tra cui raffiche di 74\u00a0mph () nel distretto di Barrington della Nuova Scozia . I venti sostenuti hanno raggiunto 51\u00a0mph (). Le piogge dalla tempesta sono state moderate, con alcune localit\u00e0 che segnalano registrazioni di 0,4 pollici (10\u00a0mm) all'ora; valori totali di 2 pollici (50\u00a0mm) in numerose aree. A causa dei terreni impregnati d'acqua, i venti hanno abbattuto alcuni alberi, diversi rami ed hanno provocato la rottura di varie linee elettriche, causando interruzioni di corrente localizzate. Venti moderati e precipitazioni hanno interessato anche Terranova. Secondo un rapporto della stampa, la tempesta ha causato la scomparsa di quattro marinai a circa 230 miglia () sud della Nuova Scozia."}
{"id": "8210874", "revid": "1768939", "url": "https://it.wikipedia.org/wiki?curid=8210874", "title": "Revue des \u00e9tudes juives", "text": ""}
{"id": "8210878", "revid": "1149807", "url": "https://it.wikipedia.org/wiki?curid=8210878", "title": "Humankind", "text": "Humankind \u00e8 un videogioco di genere strategico 4X, sviluppato da Amplitude Studios, e pubblicato da SEGA il 17 agosto 2021. Il gioco \u00e8 stato annunciato formalmente da SEGA al Gamescom di agosto 2019, ed \u00e8 considerato il \"capolavoro\" di Amplitude.\nModalit\u00e0 di gioco.\nConfrontabile con la serie \"Civilization\" di Sid Meier, \"Humankind\" porta i giocatori a guidare la loro civilt\u00e0 attraverso sei grandi ere della civilt\u00e0 umana, a partire dall'et\u00e0 nomade, e a definire come espandere i confini, sviluppare le citt\u00e0, ricercare nuove tecnologie, controllare il suo esercito e varie unit\u00e0 civili e interagire con le altre civilt\u00e0 su un pianeta virtuale generato casualmente all'inizio di ogni nuova partita. Una peculiarit\u00e0 del gioco \u00e8 che il giocatore, ad ogni nuova epoca raggiunta, pu\u00f2 selezionare uno tra i dieci tipi di civilt\u00e0 in base alle socialit\u00e0 storiche, ognuna con i propri vantaggi e svantaggi, e dato che il giocatore pu\u00f2 selezionare civilt\u00e0 diverse col passare del tempo, esistono potenzialmente un milione di diversi pattern di civilt\u00e0 infine sviluppabili.\nLa costruzione della civilt\u00e0 segue il modello di \"Endless Legend\", altro gioco della Amplitude. Ogni continente possiede vari territori, ognuno dei quali pu\u00f2 contenere una sola citt\u00e0. Col tempo, la citt\u00e0 pu\u00f2 espandersi, e contenere fattorie e altre risorse, oltre che a nuove aree urbane vicine al centro cittadino, permettendo la creazione di grandi metropoli in ogni territorio. Inoltre, nel caso un giocatore abbia a che fare con un esercito ostile, il gioco usa un formato in stile gioco di ruolo tattico per una risoluzione dettagliata per le battaglie, dando al giocatore l'opportunit\u00e0 di sfruttare a proprio vantaggio il terreno e le abilit\u00e0 speciali delle sue unit\u00e0. Tali battaglie durano solo tre turni di combattimento prima che il gioco ritorni alla sua prospettiva globale standard, e dunque le guerre possono persino durare anni in tale scala.\nSempre in modo analogo a \"Endless Legend\", il giocatore pu\u00f2 ottenere risorse come cibo, industria, oro, scienza e influenza, spendibili per accelerare produzioni o avanzare di tecnologia, o usabili come beni di commercio con altre culture. Il gioco aggiunge anche un elemento chiamata Fama, che si ottiene quando si scopre una certa tecnologia per primi o si costruisce una Meraviglia Mondiale; la Fama rimane una misura persistente ai relativi successi della civilt\u00e0, e pu\u00f2 avere notevoli effetti sulle decisioni del gioco. Inoltre, se in \"Civilization\" vi sono molteplici condizioni di vittoria, in \"Humankind\" si pu\u00f2 vincere solamente in base al punteggio Fama dopo un determinato numero di turni, permettendo maggior flessibilit\u00e0 nella propria strategia di vittoria. Il gioco include anche certi personaggi ed eventi in base ai registri storici con i quali il giocatore pu\u00f2 interagire.\nSviluppo.\nAmplitude Studios in passato aveva gi\u00e0 sviluppato videogiochi 4X come la serie \"Endless\", tra cui \"Endless Space\" e \"Endless Legend\". Lo studio di sviluppo mira a rendere \"Humankind\" il loro capolavoro, il progetto era in gi\u00e0 in mente da diverso tempo ma, con la recente acquisizione da parte di SEGA dell'azienda, ha notevolmente aiutato a rendere reale e possibile il progetto tanto desiderato. \"Humankind\" \u00e8 stato infine annunciato al gamescom dell'agosto 2019.\nIl gioco ha anche ricevuto una demo esclusiva di sette giorni disponibile su Google Stadia, a partire dal 21 ottobre 2020."}
{"id": "8210881", "revid": "834", "url": "https://it.wikipedia.org/wiki?curid=8210881", "title": "M. Seligsohn", "text": ""}
{"id": "8210884", "revid": "1431409", "url": "https://it.wikipedia.org/wiki?curid=8210884", "title": "Marcos Andr\u00e9s L\u00f3pez", "text": ""}
{"id": "8210885", "revid": "729019", "url": "https://it.wikipedia.org/wiki?curid=8210885", "title": "B\u014d hiya", "text": "La \u00e8 la versione giapponese della freccia di fuoco. Le b\u014d hiya erano usate nel giappone feudale dalla classe dei samurai.\nStoria e descrizione.\nLe frecce di fuoco venivano usate in Giappone gi\u00e0 dal VI secolo, quando si dice che furono usate durante una campagna militare in Corea. Per lanciare questi primi tipi di frecce di fuoco venivano usati gli archi (yumi).\nNella Cina del X secolo, per lanciare le frecce di fuoco veniva usata la polvere da sparo e questo tipo di freccia di fuoco fu utilizzata contro i giapponesi dalle navi mongole nell'invasione del XIII secolo.\nNel 1543 i giapponesi acquisirono la tecnologia del moschetto dai portoghesi e le armi da fuoco sviluppate in seguito dai giapponesi portarono a nuovi mezzi per lanciare le frecce di fuoco. Queste b\u014d hiya a razzo avevano l'aspetto di una freccia spessa con grandi pinne, un albero di legno e una punta di metallo; somigliavano al chongtong, un razzo a cannone coreano. Le b\u014d hiya venivano innescate accendendo una miccia realizzata con una corda incendiaria impermeabile che era avvolta attorno all'albero; una volta accesa, la b\u014d hiya veniva lanciata da un cannone ad ampia gittata, una variante del tanegashima (il tradizionale moschetto giapponese) chiamata \"hiya zutsu\", o da un'arma simile a un mortaio (\"hiya taih\u014d\") . Nel XVI secolo, i pirati giapponesi usavano le b\u014d hiya. Durante una battaglia navale si disse che le b\u014d hiya \"cadevano come pioggia\". Le b\u014d hiya erano l'equipaggiamento standard delle navi militari giapponesi, dove venivano usate per dare fuoco alle navi nemiche."}
{"id": "8210889", "revid": "1768939", "url": "https://it.wikipedia.org/wiki?curid=8210889", "title": "E. N. Adler", "text": ""}
{"id": "8210896", "revid": "1924342", "url": "https://it.wikipedia.org/wiki?curid=8210896", "title": "Teeth (singolo)", "text": "Teeth \u00e8 un singolo del gruppo musicale australiano 5 Seconds of Summer, pubblicato il 21 agosto 2019 come secondo estratto dal quarto album in studio \"Calm\".\nVideo musicale.\nIl video musicale, diretto da Thibaut Duverneix, \u00e8 stato pubblicato il 21 agosto attraverso il canale YouTube del gruppo. Il video presenta la band \u00absoggetta a un esperimento andato storto con conseguente inferno personale di ciascun membro\u00bb, tanto da essere definito oscuro e spaventoso dalla rivista \"Rolling Stone\". Esso inizia con i 4 membri in quello che sembra essere l'ufficio di un dentista. Nei loro sogni, i membri si sforzano di sfuggire al loro inferno e avere successo. Hemmings \u00e8 in una stanza nebbiosa, Irwin \u00e8 in una stanza in cui le pareti sono fatte di lino, Hood cerca di tirare un grosso mattone usando delle catene e Clifford sale una scala alta."}
{"id": "8210897", "revid": "8660", "url": "https://it.wikipedia.org/wiki?curid=8210897", "title": "Brussels Tigers 2019", "text": "Questa voce raccoglie le informazioni riguardanti i Brussels Tigers nelle competizioni ufficiali della stagione 2019."}
{"id": "8210902", "revid": "767487", "url": "https://it.wikipedia.org/wiki?curid=8210902", "title": "L'attesa di Tobi e Anna", "text": "L'attesa di Tobi e Anna o L'attesa di Tobia e Anna \u00e8 un dipinto di Rembrandt, eseguito nel 1659.\nSi tratta della terza opera di Rembrandt incentrata sulle vicende del biblico Tobi o Tobia. Qui viene rappresentato l'anziano ebreo nella propria casa mentre attende con la moglie Anna il ritorno del figlio Tobia (o Tobiolo), partito per la Media.\nIl quadro si trova nel Museo Boijmans Van Beuningen di Rotterdam."}
{"id": "8210903", "revid": "287204", "url": "https://it.wikipedia.org/wiki?curid=8210903", "title": "Di Varmo", "text": "I \"di Varmo\" sono una delle pi\u00f9 antiche famiglie nobiliari del Friuli, originari dall\u2019omonimo centro della bassa friulana sulla sponda Est del Tagliamento; esponenti di questa famiglia ebbero un ruolo rilevante nella storia del Friuli dal XI al XVI secolo, distinguendosi nei due distinti rami dei \"\"Varmo di Sotto\" e, successivamente, dei \"Varmo di Sopra\"\". \nLe due famiglie ebbero seggi distinti nel Parlamento della Patria del Friuli, trovandosi spesso in disaccordo tra loro.\nOrigini della famiglia.\nLa leggenda, tramandata dalla famiglia e riportata in antichi manoscritti conservati negli archivi dei Conti di Strassoldo, li farebbe discendere dal martire Eustachio, generale romano convertitosi al cristianesimo sotto il regno dell\u2019imperatore Adriano e quindi martirizzato insieme alla moglie e al figlio Agapito. Alcuni membri di questa famiglia guidati dal nipote Felice si trasferirono quindi inizialmente a Ravenna, portandosi poi ad Aquileia intorno al 315 d.c. quando un altro Agapito, si ritiene appartenente a questa famiglia, venne nominato Patriarca di Aquileia. Con la distruzione di Aquileia da parte degli Unni di Attila (452 d.c.) la famiglia sarebbe fuggita e avrebbe costruito una nuova residenza nel luogo dell\u2019odierna Varmo.\nNon \u00e8 chiaro tuttavia se il nome della famiglia derivi dal luogo, o sia invece il borgo a derivare il nome dalla famiglia. Il nome \"di Varmo\", secondo la tradizione sopra riportata deriverebbe da Vermilius (o \"gens vermilia\") per via dello stendardo rosso che identificava questa famiglia (simbolo dell\u2019antico martirio di Eustachio). \nTuttavia la leggenda della discendenza da Eustachio sembrerebbe pi\u00f9 un tentativo, molto comune in passato, di nobilitare le origini famigliari. Linee dirette accertate tra il periodo romano e quello medioevale sono infatti impossibili da stabilire a causa della scarsit\u00e0 di dati dei cosiddetti \"secoli bui\". \u00c8 quindi oltremodo probabile che, come per altre importanti famiglie del Friuli patriarcale (di Strassoldo, di Prampero, di Solimbergo) la famiglia possa derivare da qualche casata germanica discesa assieme a uno dei Patriarchi di origine tedesca, oppure derivi da cavalieri germanici posti a difesa delle vie dei pellegrini verso la terra santa (come la via Crescentia, che correva proprio sulla riva sinistra del Tagliamento verso il mare). A sostegno di questa tesi, uno dei principali esponenti della famiglia dell'XI secolo, viene indicato come Asquino di Munchemberg signore di Varmo.\nDistinzione tra Varmo-Pers (o di Sotto) e Varmo-San Daniele-Pers (o di Sopra)..\nIntorno all\u2019anno mille, i documenti indicano la presenza due castelli (o complessi fortificati) presenti a Varmo quelli di Varmo Superiore e di Varmo Inferiore. Non vi \u00e8 certezza che i due complessi appartenessero alla stessa famiglia, mentre \u00e8 unanime che la prima e originaria famiglia dei \u201cdi Varmo\u201d risiedesse nel Castello Inferiore. Nel 1199 i \"di Varmo\" fondarono il Monastero di Santa Maria di Varmo in localit\u00e0 priorato a Varmo. \nFeudatari e fedeli al Patriarca, ottennero importanti incarichi nell'XI secolo con Asquino, nominato Capitano del Patriarcato, (capo militare) e suo fratello Federico che ottenne il titolo di \u201cSignore di Pers\u201d dando il via alla linea dei \u201cdi Varmo- Pers\u201d (o Varmo di Sotto). Gi\u00e0 precedentemente questa famiglia aveva avuto giurisdizione su incarico del Patriarca su alcuni feudi della zona pedecollinare, tra cui il Castello di Susans(poi passato ai di Colloredo) che esiste ancora oggi, e della zona di San Daniele. \nSolo nel 1356 la famiglia dei Signori di San Daniele, che a partire dal 2019 avevano avuto dal Patriarca in feudo il borgo omonimo, acquis\u00ec parte del patrimonio dei di Varmo, assumendo il nome di \u201cdi Varmo San Daniele\u201d (o Varmo di Sopra) e contestualmente i diritti sul Castello di Varmo Superiore, precedentemente dei Signori di Pers. \nI Signori di San Daniele furono quindi una famiglia ben distinta dalla famiglia di Varmo, di cui acquisirono solo il cognome, unitamente a parte dei loro possedimenti.\nI \u201cdi Varmo\u201d si trovarono quindi divisi tra i \u201cVarmo -San Daniele-Pers\u201d (o Varmo di Sopra) alleati della Repubblica di Venezia e i \u201cVarmo-Pers\u201d (o Varmo di Sotto) fedeli al Patriarca.\nLa linea originaria dei di Varmo-Pers, a cui appartenne il poeta friulano Ciro di Pers (1599 - 1663) si estinse agli inizi del XIX secolo, con l\u2019ultima discendente, Dorotea di Varmo-Pers, andata in sposa a Giacomo Canciani, figlio di una ricca famiglia imprenditoriale udinese. La residenza della famiglia a Varmo (ricostruita dopo l\u2019esondazione del Tagliamento del 1596 che distrusse l\u2019antico castello inferiore) mut\u00f2 da Villa di Varmo a Villa Canciani (e si trova tutt\u2019oggi in Via Canciani a Varmo), quindi a villa Canciani-Florio con il matrimonio della figlia di Giacomo, Giuliana, con il Conte Francesco Florio di Persereano (cognato di Italo Balbo che ne aveva sposato la sorella). \nLa caduta del Patriarcato nel 1420 a opera della Repubblica di Venezia favor\u00ec invece la linea dei \u201cVarmo-San Daniele-Pers\u201d che ottenne nel 1777 dal Doge Alvise Mocenigo, il titolo comitale. Titolo poi riconosciuto come \u201cConti di Varmo San Daniele\u201d sia dall\u2019impero Asburgico che poi dal Regno d\u2019Italia. \nTra i personaggi pi\u00f9 significativi il primo Conte di Varmo, Leonardo Maria di Varmo-San Daniele-Pers (1689-1794), capitano della Repubblica di Venezia.\nAppartennero a questa famiglia la Villa dei Conti di Varmo di Sopra a Varmo, nella piazza municipale e la Villa dei Conti di Varmo a Mortegliano, eretta intorno alla fine del 1600 nel borgo di Sopra (via Cavour) che presumibilmente da loro prese il nome e abitata fino alla prima met\u00e0 del XX secolo dagli ultimi discendenti della famiglia. \nCuriosit\u00e0.\nCon la divisione in due famiglie distinte anche gli stemmi delle due casate vennero differenziati \"di rosso e d'argento\" (bianco e rosso) quello dei Varmo di Sopra e \"d'azzurro e d'argento\" (bianco e blu) quello dei Varmo di Sotto."}
{"id": "8210909", "revid": "108822595", "url": "https://it.wikipedia.org/wiki?curid=8210909", "title": "L'attesa di Tobia e Anna", "text": ""}
{"id": "8210926", "revid": "578661", "url": "https://it.wikipedia.org/wiki?curid=8210926", "title": "IRCCS Castel Goffredo", "text": "L'IRCCS Castel Goffredo \u00e8 un ospedale privato di Castel Goffredo, in provincia di Mantova, gestito dagli Istituti Clinici Scientifici Maugeri di Pavia, convenzionato con il Servizio sanitario regionale.\nStoria.\nL'istituto nacque nel 1990 a Castel Goffredo a seguito delle riforme regionali, che trasformarono l'esistente \"Ospedale civile di Castel Goffredo\" in luogo di lunga degenza con riabilitazione.\nL'IRCCS Castel Goffredo svolge la funzione di centro di ricerca medico-scientifica e di clinica deputata all'erogazione dei servizi sanitari, quali visite specialistiche in regime ambulatoriale e ricovero.\nSpecializzato in particolare per la cura e l'assistenza dei pazienti affetti da patologie neuromotorie. I servizi clinici in sede sono:"}
{"id": "8210929", "revid": "767487", "url": "https://it.wikipedia.org/wiki?curid=8210929", "title": "Jinu", "text": "Biografia.\nJinu \u00e8 nato con il nome di Kim Jin-woo il 26 settembre 1991 a Imja-do, nella Contea di Sinan, nella Jeolla meridionale. \u00c8 stato scoutato da Seungri dei Big Bang, che \u00e8 stato impressionato dalla sua danza mentre frequentava la sua accademia di danza in quel momento, portandolo cos\u00ec alla YG Entertainment. Dopo lo scouting, \u00e8 diventato apprendista nell'agosto 2010. L'anno successivo, si esib\u00ec come ballerino di riserva al YG Family Concert del 2011 insieme all'ex compagno di band Tae-hyun.\nCarriera.\n2013-2018: \"Win: Who Is Next\", debutto con i Winner e carriera d'attore.\nNel 2013, Kim \u00e8 apparso nel programma \"Win: Who Is Next\" come concorrente sotto il \"Team A\", dove lo spettacolo ha portato il Team A a vincere. Nell'agosto 2014, Kim ha fatto il suo debutto come uno dei cinque membri del gruppo maschile Winner con l'album in studio \"2014 S/S\" con i singoli principali \"Empty\" e \"Color Ring\". Al suo debutto, \"Empty\" ha superato tutte le classifiche sudcoreane e tutte e dieci le tracce del loro album in studio hanno dominato i primi 10 posti su Melon, il pi\u00f9 grande servizio di streaming musicale della Corea del Sud, guadagnando ulteriormente il titolo di \"Monster Rookies\". I Winner hanno continuato a scalare la classifica Gaon e hanno vinto un bonsang ai Melon Music Award.\nNel luglio 2016, Kim ha fatto il suo debutto come attore recitando nel serial TV \"Mabeobwi Haendeupon\". Nel novembre 2016, Kim si \u00e8 unito come protagonista per la produzione The Little Prince della Korea National Contemporary Dance Company dopo aver superato un'audizione cieca per il ruolo, dimostrando che le sue abilit\u00e0 erano alla pari con quello che stavano cercando. Attraverso la produzione ha continuato a diventare il primo idol K-pop a prendere parte a una produzione di danza contemporanea. Lo stesso anno ha recitato nel film drammatico \"For A Thousand More\" insieme al compagno di band Kang Seung-yoon e al compagno di etichetta Kim Hee-jung.\nKim ha partecipato nella verit\u00e0 \"Wizard of Nowhere\", come membro fisso dal luglio 2017 in poi. Lo spettacolo ha segnato la sua prima apparizione fissa in uno spettacolo di variet\u00e0 dal suo debutto, dopo avergli guadagnato una nomination per il \"Rookie Award\" agli MBC Entertainment Award 2017. Nel gennaio 2018, Kim \u00e8 apparso nel programma \"Live a Good Life\" con i compagni di etichetta Kwon Hyun-bin e Yoo Byung-jae.\n2019: debutto da solista.\nNell'aprile 2019, Kim si \u00e8 unito al cast di \"Legendary Big Fish\". Poco dopo si \u00e8 unito al cast di \"Scene's Quiz\". Kim ha fatto il suo debutto da solista il 14 agosto con il singolo \"Jinu's Heyday\" trainato dal brano \"Call Anytime\". Dopo il debutto, la sua prima apparizione in uno spettacolo musicale \u00e8 stata al \"Show! Eum-ak jungsim\" il 17 agosto.\nFilantropia.\nIl 6 aprile 2019 Kim ha fatto una donazione di 10 milioni di won alla Hope Bridge Association del National Disaster Relief per le vittime dell'incendio della provincia di Gangwon in Corea del Sud. Il 18 settembre Kim ha donato 10 milioni di won per aiutare le vittime che hanno subito il disastro naturale, il tifone Lingling.\nIl 1\u00ba marzo 2020 Kim ha donato 10 milioni di won all'Associazione Hope Bridge per aiutare le persone colpite dal coronavirus."}
{"id": "8210933", "revid": "8660", "url": "https://it.wikipedia.org/wiki?curid=8210933", "title": "Charleroi Coal Miners 2019", "text": "Questa voce raccoglie le informazioni riguardanti gli Charleroi Coal Miners nelle competizioni ufficiali della stagione 2019."}
{"id": "8210939", "revid": "71433", "url": "https://it.wikipedia.org/wiki?curid=8210939", "title": "The Banker", "text": ""}
{"id": "8210940", "revid": "21583", "url": "https://it.wikipedia.org/wiki?curid=8210940", "title": "Gran Principe di Transilvania", "text": ""}
{"id": "8210946", "revid": "71433", "url": "https://it.wikipedia.org/wiki?curid=8210946", "title": "The Banker (film)", "text": ""}
{"id": "8210953", "revid": "8660", "url": "https://it.wikipedia.org/wiki?curid=8210953", "title": "Ostend Pirates 2019", "text": "Questa voce raccoglie le informazioni riguardanti gli Ostend Pirates nelle competizioni ufficiali della stagione 2019."}
{"id": "8210959", "revid": "114418297", "url": "https://it.wikipedia.org/wiki?curid=8210959", "title": "Ogni libro ha i suoi segreti", "text": "Ogni libro ha i suoi segreti (\"Grave Misconduct\") \u00e8 un film per la televisione statunitense di genere thriller del 2008 diretto da Armand Mastroianni.\nTrama.\nJulia London non ha ancora finito il suo nuovo libro che il suo editore sta aspettando da tempo. Ma, quando la sua amica Angela si suicida inaspettatamente lasciando un manoscritto inedito, Julia coglie l'occasione appropriandosi dell'opera e presentandola una sua creazione, mostrando un grande successo, fino a quando comincia un incubo senza fine."}
{"id": "8210960", "revid": "287204", "url": "https://it.wikipedia.org/wiki?curid=8210960", "title": "Campionati europei di ciclismo su pista 2018 - Americana femminile", "text": "La terza edizione dell'americana femminile ai campionati europei di ciclismo su pista si \u00e8 svolta il 7 agosto 2018, presso la Commonwealth Arena and Sir Chris Hoy Velodrome di Glasgow nel Regno Unito.\nRisultati.\n120 giri (30 km) con sprint intermedi a punti ogni 10 giri"}
{"id": "8210985", "revid": "8660", "url": "https://it.wikipedia.org/wiki?curid=8210985", "title": "Li\u00e8ge Monarchs 2019", "text": "Questa voce raccoglie le informazioni riguardanti i Li\u00e8ge Monarchs nelle competizioni ufficiali della stagione 2019."}
{"id": "8211008", "revid": "298229", "url": "https://it.wikipedia.org/wiki?curid=8211008", "title": "International Association of Athletics Federations", "text": ""}
{"id": "8211009", "revid": "400694", "url": "https://it.wikipedia.org/wiki?curid=8211009", "title": "Triposo", "text": "Triposo \u00e8 un sito di viaggi social creato dai fratelli olandesi Richard Osinga e Douwe Osinga, ex dipendenti di Google, con l'aiuto di Jon Tirsen.\nStoria.\nTriposo ricevette finanziamenti per 3,5 milioni di dollari, durante la fase di sviluppo. La seconda versione di Triposo, rilasciata ad agosto del 2012, integrava un software di localizzazione, che consentiva all'app di fornire suggerimenti agli utilizzatori in base all'ora, alle condizioni meteorologiche, agli eventi di Facebook e altre variabili. Secondo quanto riferito dalla casa madre, la versione 3.1 dell'app avrebbe superato i 10 milioni di download.\nL'app, disponibile per i sistemi operativi iOS e Android, funziona senza connessione Internet, una volta che l'utente ha impostato la destinazione finale prescelta.\nNel 2017, Triposo fu acquisita dalla start-up italiana Musement."}
{"id": "8211011", "revid": "547034", "url": "https://it.wikipedia.org/wiki?curid=8211011", "title": "L'amico silenzioso", "text": "L'amico silenzioso (\"The Guardian\") \u00e8 un film per la televisione statunitense del 1984 diretto da David Greene.\nTrama.\nCharlie Hyatt convince i suoi inquilini ad assumere un vigilante per garantire la sicurezza, ma l'ordine che ne consegue nasconde l'assoluta mancanza di libert\u00e0 per i coinquilini."}
{"id": "8211015", "revid": "767487", "url": "https://it.wikipedia.org/wiki?curid=8211015", "title": "Parco nazionale di Kainji", "text": "Il parco nazionale di Kainji (\"Kainji National Park\") \u00e8 un parco nazionale della Nigeria occidentale situato sulle rive del Niger. Si trova ad un'altitudine compresa tra 120 e 340 m sul livello del mare. La piovosit\u00e0 annua si aggira intorno ai mm.\nStoria.\nL'area attualmente occupata dal parco nazionale rientrava nei confini del protettorato britannico della Nigeria settentrionale. Nel primo decennio del XX secolo, i britannici designarono la zona di Keiji come \u00abriserva forestale\u00bb. Dopo aver effettuato un'indagine sulla fauna selvatica dell'Africa occidentale nel 1932, il colonnello A. H. Haywood raccomand\u00f2 l'istituzione di una riserva faunistica anche nel Borgu e nell'area dell'odierno parco nazionale di Old Oyo. Nel 1963 la \"Borgu Game Reserve\", con una superficie di 245 km\u00b2, fu designata come seconda riserva naturale della Nigeria, sei anni dopo la creazione della \"Yankari Game Reserve\". Ad essa segu\u00ec l'istituzione della \"Zugurma Game Reserve\" nel 1971 e nel 1976 entrambe le parti ricevettero lo status di parco nazionale. Le zone umide che circondano le Foge Islands, un gruppo di isole nel bacino artificiale, rientrano nella Convenzione di Ramsar.\nGeografia.\nIl parco nazionale di Kainji \u00e8 costituito da due parti, la \"Borgu Game Reserve\" con un'area di km\u00b2 a ovest, a soli dieci chilometri dal confine con il Benin, e la \"Zugurma Game Reserve\" di km\u00b2 a est. Tra le due si trova il lago Kainji, un bacino idrico artificiale dove la pesca \u00e8 rigidamente regolamentata.\nFlora.\nLa \"Borgu Game Reserve\" \u00e8 ricoperta, per la maggior parte, da una savana arbustiva con erbe alte e zone boschive. Il fiume Oli, ricco di acqua tutto l'anno, scorre attraverso l'area prima di confluire nel Niger. La \"Zugurma Game Reserve\", ad est del lago, \u00e8 invece ricoperta dalla foresta pluviale tropicale.\nFauna.\nFinora nel parco nazionale di Kainji sono state censite 63 specie di mammiferi, 241 di uccelli e 28 di rettili e anfibi. Tra i mammiferi ricordiamo leoni, ippopotami, kob, babbuini, cefalofi dai fianchi rossi, tragelafi striati, redunche, silvicapre, antilopi roane, alcelafi occidentali, damalischi, oribi, bufali africani, facoceri, leopardi, caracal, iene e ricci. In passato nell'area del parco nazionale vivevano anche gli elefanti africani, ma i branchi presenti fuggirono verso il Benin, forse a causa dei combattimenti scoppiati nella vicina citt\u00e0 di Wawa."}
{"id": "8211020", "revid": "117847941", "url": "https://it.wikipedia.org/wiki?curid=8211020", "title": "Liceo ginnasio statale Francesco Scaduto", "text": "Il liceo ginnasio statale Francesco Scaduto \u00e8 situato a Bagheria in via Dante 22, in provincia di Palermo. Consta di tre sedi ed \u00e8 uno dei licei pi\u00f9 antichi di Bagheria.\nStoria.\nIl Liceo classico \u201cF. Scaduto\u201d trae origine dalla scuola media \u201cG. Carducci\u201d di Bagheria, in seguito all\u2019entrata in vigore della legge Casati, emanata nel 1859 ed entrata in vigore in Sicilia nel 1860. Il ginnasio, di durata quinquennale, era allora composto da un triennio (ginnasio inferiore), un biennio (ginnasio superiore) e dal liceo triennale. Nel 1940 con la riforma Bottai trienni furono accorpati anticipando l\u2019unificazione definitiva della scuola media che si realizz\u00f2 con l'attuazione della riforma del 1963. A Bagheria il provvedimento non fu adottato poich\u00e9 nel territorio esisteva soltanto il Regio ginnasio \u201cG. Carducci\u201d, fondato nel 1914. Dall'anno scolastico 1941-42 la gestione didattico-amministrativa delle prime classi liceali di Bagheria fu affidata alla presidenza del Regio ginnasio \u201cG. Carducci\u201d. Il corso intero, con le tre classi liceali, si form\u00f2 a partire dall'anno scolastico 1943- 44. Nel luglio del 1945, fu avviato l'iter per l\u2019autonomia in liceo superiore. Nel 1945-46 il triennio liceale venne annesso, come sezione staccata, al Liceo ginnasio \u201cG. Garibaldi\u201d di Palermo e successivamente fu annesso al liceo classico \u201cVittorio Emanuele II\u201d di Palermo. Fino al 1953 la sede del liceo fu una parte dell\u2019edificio delle scuole elementari \u201cCirrincione\u201d di Bagheria. L'effettiva autonomia risale al settembre 1953 con Rosa Buttitta Di Blasi, quale prima preside incaricata.\nI nuovi locali adibiti dal comune ad uso scolastico, furono inaugurati negli anni \u201860. Tale struttura dal 2005 fu affiancata dalla limitrofa sede succursale.\nStruttura.\nIl Liceo F. Scaduto consta di tre sedi, due site a Bagheria e una a Villabate.\nLe sedi di Bagheria si trovano in via Dante, la sede centrale, al n. 22, \u00e8 divisa tra plesso centrale e plesso basso, mentre la succursale, disposta su quattro piani, \u00e8 ubicata all'angolo tra via Dante e via Paolo Borsellino.\nLa sede principale ospita altres\u00ec la biblioteca; nel plesso basso, invece, vi si trova un\u2019aula attrezzata per le attivit\u00e0 degli studenti diversamente abili.\nCavea.\nLa cavea \u00e8 una struttura esterna che ricorda l\u2019antico anfiteatro greco, dove si svolgono assemblee, convegni, concerti, manifestazioni ed eventi vari.\nLaboratori.\nLa sede centrale dispone di due laboratori informatici dotati di lavagna interattiva multimediale, un laboratorio di comunicazione audiovisiva, un laboratorio informatico-linguistico mobile e un laboratorio di scienze e fisica. Nella succursale sono ospitati i laboratori informatico-linguistico-multimediale e teatrale-cinematografico.\nSport.\nLa palestra del liceo \u00e8 dotata di un campo attrezzato per praticare pallavolo e pallacanestro. Nello spazio interno sono presenti varie spalliere unitamente a piccoli e grandi attrezzi. Nello spazio esterno sono collocati due tavoli da tennis da tavolo, alcune attrezzature per il fitness, e un campo polifunzionale provvisto di porte da calcetto o pallamano e di canestri da pallacanestro."}
{"id": "8211025", "revid": "110157", "url": "https://it.wikipedia.org/wiki?curid=8211025", "title": "Partito Regionalista di Cantabria", "text": "Il Partito Regionalista di Cantabria (in spagnolo: \"Partido Regionalista de Cantabria\" - PRC) \u00e8 un partito politico spagnolo di carattere regionalista attivo nella comunit\u00e0 autonoma della Cantabria.\n\u00c8 stato fondato alla fine del 1978, come evoluzione dell'Associazione per la difesa degli interessi della Cantabria (ADIC), con l'obiettivo di promuovere l'autonomia della provincia di Santander (denominazione con la quale veniva allora designata la Cantabria) e di impedirne l'inglobamento nella Castiglia e Le\u00f3n.\nHa fatto parte dei governi di coalizione in Cantabria tra il 1995 e il 2011. Fino al 2003 lo ha fatto con il PP. Da quell'anno, detiene la presidenza della comunit\u00e0, in coalizione con il PSOE. La sua attuale presenza istituzionale \u00e8 composta da 14 deputati nel parlamento della Cantabria e da oltre 300 consiglieri. Inoltre, fa parte della maggioranza in 82 dei 102 comuni con cui \u00e8 composta la comunit\u00e0 autonoma, di cui 30 hanno un sindaco regionalista. Reinosa \u00e8 il comune pi\u00f9 popoloso in cui detiene l'ufficio del sindaco. Nel 2012 \u00e8 la seconda forza politica nel parlamento autonomo e la terza per voto alle elezioni generali e municipali (seconda per sindaci e consiglieri).\nIl segretario generale del partito \u00e8, dal 1988, Miguel \u00c1ngel Revilla, candidato del partito alla presidenza della Cantabria in tutte le elezioni regionali dopo la promulgazione dello statuto di autonomia. Nel 2011 contava circa 8000 militanti. L'organizzazione giovanile del partito \u00e8 la Giovent\u00f9 Regionalista di Cantabria."}
{"id": "8211027", "revid": "106908", "url": "https://it.wikipedia.org/wiki?curid=8211027", "title": "Cecotti", "text": ""}
{"id": "8211030", "revid": "106908", "url": "https://it.wikipedia.org/wiki?curid=8211030", "title": "Cecotto", "text": ""}
{"id": "8211035", "revid": "767487", "url": "https://it.wikipedia.org/wiki?curid=8211035", "title": "50 primavere", "text": "50 primavere (\"Aurore\") \u00e8 un film del 2017 diretto da Blandine Lenoir.\nLa pellicola \u00e8 stata prodotto dalla Kar\u00e9 Productions.\nTrama.\nAurora, cinquantenne divorziata, perde il lavoro, si prepara a diventare nonna e deve sopportare vampate di calore dovute alla menopausa. Per fortuna pu\u00f2 contare sulle sue figlie e sulla sua migliore amica."}
{"id": "8211036", "revid": "21880", "url": "https://it.wikipedia.org/wiki?curid=8211036", "title": "E. J. Bellocq", "text": ""}
{"id": "8211039", "revid": "599013", "url": "https://it.wikipedia.org/wiki?curid=8211039", "title": "Saliou Guindo", "text": "Carriera.\nClub.\nIl 1\u00ba luglio 2019 viene acquistato a titolo definitivo dalla squadra albanese del .\nNazionale.\nCon l'Under-20 ha preso parte al Mondiale di categoria nel 2015."}
{"id": "8211046", "revid": "122298579", "url": "https://it.wikipedia.org/wiki?curid=8211046", "title": "Campionati europei di ciclismo su pista 2018 - Scratch maschile", "text": "La quinta edizione della gara di scratch maschile ai campionati europei di ciclismo su pista si \u00e8 svolta il 3 agosto 2018, presso la Commonwealth Arena and Sir Chris Hoy Velodrome di Glasgow nel Regno Unito.\nRisultati.\n60 giri (15 km)"}
{"id": "8211048", "revid": "30445", "url": "https://it.wikipedia.org/wiki?curid=8211048", "title": "Contea di Kisumu", "text": "La Contea di Kisumu \u00e8 una della 47 contee del Kenya situata nell'ex Provincia di Nyanza. Al censimento del 2019 ha una popolazione di 1.155.574 abitanti. Il capoluogo della contea \u00e8 Kisumu. Altre citt\u00e0 importanti sono: Awasi, Muhoroni e Ahero."}
{"id": "8211049", "revid": "729019", "url": "https://it.wikipedia.org/wiki?curid=8211049", "title": "Metsubushi", "text": "I , o \"gantsubushi,\" erano una serie di strumenti e tecniche usate nel giappone feudale dalla polizia samurai per accecare temporaneamente o permanentemente un avversario.\nDescrizione.\nUn tipo di \"metsubushi\" era usato dalla polizia per soffiare pepe macinato o polvere negli occhi di un sospettato. Viene descritto come una scatola di legno laccato o di ottone con un bocchino largo per soffiare e un foro o tubo sull'altra estremit\u00e0 per dirigere la polvere negli occhi della persona da catturare. Un tipo molto comune di \"metsubushi\" era una polvere composta da cenere, pepe macinato, fango, farina e polvere. Per infierire gravi danni, potrebbe anche contenere polvere di vetro. Era contenuta in uova vuote (happ\u014d), tubi di bamb\u00f9 o altri piccoli contenitori. Di fronte a un aggressore, una persona avrebbe soffiato il \"metsubushi\" negli occhi dell'attaccante, accecandolo."}
{"id": "8211052", "revid": "1654206", "url": "https://it.wikipedia.org/wiki?curid=8211052", "title": "Uma-jirushi", "text": ""}
{"id": "8211054", "revid": "547034", "url": "https://it.wikipedia.org/wiki?curid=8211054", "title": "Identit\u00e0 di Cassini", "text": "L'identit\u00e0 di Cassini, scoperta nel 1680 dal matematico ed astronomo italiano Giovanni Cassini, \u00e8 un'identit\u00e0 che si applica ai numeri di Fibonacci.\nLa successione di Fibonacci \u00e8 una successione di numeri interi naturali definita assegnando ai primi due valori formula_1 ed formula_2e successivamente definendo i restanti valori della successione come la somma dei due precedenti e cio\u00e8:\nformula_3 formula_4\nL'identit\u00e0 di Cassini asserisce che per ogni n\u22652 si ha:\nformula_5\nDimostrazione.\nLo dimostreremo per induzione su n.\nBase Induttiva:\nPer n=2 si ha: formula_6. Quindi l'enunciato risulta essere valido per n=2.\nIpotesi Induttiva:\nSupponiamolo vero per n : formula_5 e dimostriamolo per n+1 formula_8\nDa come \u00e8 definita la Successione di Fibonacci si ricava formula_9, sostituendo nell'ipotesi induttiva si ottiene:\nformula_10\nDa cui segue banalmente:\nformula_11\nMa formula_12 dunque:\nformula_13\nMoltiplicando ambo i membri per (-1) si ha:\nformula_14\novvero la tesi.\nGeneralizzazioni.\nnel 1879 il matematico belga Eugene Catalan propose la seguente generalizzazione:\nformula_15\nche, ponendo formula_16, diventa\nformula_17\ncio\u00e8 l'identit\u00e0 di Cassini.\nPi\u00f9 recentemente nel 1989 Steven Vajda pubblic\u00f2 questa ulteriore generalizzazione:\nformula_18\nOvviamente anche da questa identit\u00e0 si ricavano come casi particolari le altre due:\napplicando l'estensione di Fibonacci agli indici negativi: formula_21 .\nDimostrazione dell'identit\u00e0 generalizzata.\nVogliamo dimostrare che\nformula_18\nNel corso della presente dimostrazione poniamo\nformula_23\nPer la prima espressione a primo membro, applicando la Formula di Binet ovvero \nformula_24 \ne osservando che formula_25 si ha\nformula_26\nPer quanto riguarda la seconda espressione a primo membro abbiamo\nformula_27\nSottraendo la seconda espressione dalla prima si ottiene\nformula_28\ne infine, dividendo per formula_29\nformula_30"}
{"id": "8211055", "revid": "47767", "url": "https://it.wikipedia.org/wiki?curid=8211055", "title": "Chiesa della Beata Vergine della Neve (Arco, Italia)", "text": "La chiesa della Beata Vergine della Neve, anche conosciuta come chiesa di Santa Maria di Reggio, \u00e8 una chiesa conventuale di Arco, in Trentino, che risale al XVII secolo.\nStoria.\nUna prima citazione relativa alla presenza di una edicola dedicata alla Madonna ad Arco sono in documenti visitali del 1613. \nTale piccola costruzione era stata innalzata su un terreno privato ed aveva un'immagine della \"Madonna della Ghiara\", copia di un dipinto di Giovanni Bianchi, detto Bertone, che si trovava a Reggio Emilia.\nTra il 1621 ed il 1636 su questo sito fu edificata la chiesa. L'inizio della costruzione venne benedetta da Andrea Tomei, arciprete di Arco, gi\u00e0 nel 1625 vi fu celebrata una prima messa e i lavori proseguirono poi sino al suo completamento.\nVerso la fine del XVII secolo una monaca del monastero dei Servi di Burano, Arcangela Biondini, fu autorizzata dall'imperatore Leopoldo I d'Asburgo a far costruire un convento delle Serve di Maria e come luogo adatto, in accordo con le indicazioni del principe vescovo Francesco Alberti Poja, venne scelto quello accanto alla chiesa gi\u00e0 presente.\nLa costruzione procedette in modo veloce e nel 1689 la Biondini, reverenda madre del nuovo convento, vi si pot\u00e9 trasferire con sette consorelle.\nOltre un secolo dopo, nel 1811, per decreto napoleonico, il convento sub\u00ec il destino di altri luoghi religiosi e venne soppresso. Le monache dovettero trasferirsi, arrivando anche a Rovereto, ospiti delle locali Dame Inglesi. Finita l'epoca napoleonica il monastero fu riaperto, e le monache poterono farvi ritorno, nel 1818.\nNel 1840 il complesso \u00e8 stato oggetto di restaurato.\nTra il 1965 ed il 1975 il presbiterio \u00e8 stato adeguato alle direttive liturgiche.\nDescrizione.\nLa chiesa si trova nella parte bassa dell'abitato di Arco e presenta un orientamento verso nord ovest. Il prospetto principale neoclassico \u00e8 racchiuso da lesene doriche e culmina in un frontone triangolare. Il portale \u00e8 architravato.\nLa navata interna \u00e8 unica e il presbiterio \u00e8 leggermente rialzato. La decorazione ad affresco \u00e8 opera di Domenico Udine e risale al 1840 circa. Nella parete in fondo al presbiterio \u00e8 conservata l'immagine seicentesca della \"Madonna della Ghiara\"."}
{"id": "8211069", "revid": "729019", "url": "https://it.wikipedia.org/wiki?curid=8211069", "title": "Pietro Paolo Floriani", "text": "Al suo nome \u00e8 tuttora dedicata la citt\u00e0 maltese di Floriana.\nBiografia.\nNato il 26 aprile 1585 a Macerata, ai tempi parte dei territori italiani governati dalla corona di Spagna, da una famiglia della nobilt\u00e0 locale, ebbe il suo primo apprendistato militare presso il marchese di Zibello Alessandro I Pallavicino, prima di trasfersi a Crema nel 1608, al seguito del governatore della citt\u00e0 e capitano di ventura Orazio del Monte. Trasferitosi nel 1612 presso la corte di Francesco Maria I Della Rovere, nello stesso anno era gi\u00e0 annoverato fra i gentiluomini della sua citt\u00e0 natale.\nSposatosi nel 1606 con Maria Fedeli, scomparsa nel 1608 dando alla luce la figlia Camilla, nello stesso 1612 si trasfer\u00ec a Madrid, dove alla corte del Regno di Spagna ebbe modo di avvalersi dell'insegnamento di Giovanni de' Medici. Il re Filippo III gli commission\u00f2 diversi progetti, fra cui nel 1613 l'incarico di preparare una spedizione per le Indie, poi mai realizzatasi, e nel 1614 un'esplorazione di Algeri, al fine di studiarne le fortificazioni difensive e redigerne un progetto di conquista. Nel 1617 partecip\u00f2 durante le operazioni della guerra di successione del Monferrato alla difesa della piazzaforte di San Germano Vercellese, agli ordini di Tommaso Caracciolo, contribuendo alla successiva ricostruzione delle mura della citt\u00e0.\nDopo aver risieduto per un anno a Milano, offr\u00ec i suoi servizi a Leopoldo V d'Austria, per il quale si occup\u00f2, nel corso della prima fase della guerra dei Trent'Anni, di fortificare la citt\u00e0 ungherese di Brisach. Prest\u00f2 poi servizio nella difesa di Presburgo e della stessa Vienna, dove ricevette l'incarico di edificare alcuni bastioni difensivi e di redigere un progetto complessivo per le fortificazioni della citt\u00e0. Nel 1620 prese parte alla battaglia della Montagna Bianca e ricevette nel 1622 la nomina imperiale a conte palatino. Si occup\u00f2 di ingegneria militare, dedicandosi alla fortificazione delle piazzeforti di Esztergom e Altenburg fino al 1624 quando si dimise dall'incarico.\nDopo essere stato nominato capitano dell'esercito imperiale, nel 1627 ricopr\u00ec l'incarico di vice castellano di Castel Sant\u2019Angelo a Roma; torn\u00f2 quindi nella sua citt\u00e0 natale dove si occup\u00f2 dell'edificazione del proporio palazzo di famiglia e della stesura del suo trattato \" Sulla difesa et offesa delle piazze\", pubblicato nel 1630. Ebbe inoltre modo di sposarsi con Lucrezia Gardina. La collaborazione con lo Stato Pontificio fu suggellata dal trasferimento a Ferrara nel 1629, dove fu incaricato di completare la cinta muraria difensiva della citt\u00e0 ed altre opere di fortificazione del circondario.\nNel 1635 ricevette, per mano del cardinale Fabio Chigi (futuro Papa Alessandro VII) il compito di ammodernare e consolidare le fortificazioni difensive dell'isola di Malta, nel timore di un possibile nuovo attacco ottomano. L'opera, commissionatagli dal Gran Maestro Antoine de Paule, lo impieg\u00f2 per i successivi due anni e port\u00f2 alla creazione delle fortificazioni tuttora note come \"Floriana Lines\", situate all'esterno della capitale La Valletta come seconda cinta muraria di difesa. Il centro urbano compreso fra questa seconda linea fortificata (il cui completamento richiese diversi anni per essere terminato) e la capitale maltese divenne in seguito noto come Floriana, prendendo il nome proprio dall'architetto maceratese. Per i servizi resi all'Ordine Ospedaliero, venne nel 1636 nominato Cavaliere di devozione del Sacro Militare Ordine dei Cavalieri Gerosolimitani.\nNel 1637 fu infine richiamato a Ferrara, dove trov\u00f2 la morte nel 1638. Fu sepolto come da sua volont\u00e0 nella cappella di famiglia della Chiesa di Santa Croce a Macerata.\nNel 2005 \u00e8 stato dedicato un documentario alla sua memoria e nel 2009 la citt\u00e0 di Floriana, gemellata dal 2007 proprio con la sua nativa Macerata, ha eretto una statua in suo onore."}
{"id": "8211079", "revid": "1573940", "url": "https://it.wikipedia.org/wiki?curid=8211079", "title": "Anentome", "text": "Anentome \u00e8 un genere di lumache d'acqua dolce della famiglia Nassariidae.\nTassonomia.\nComprende le seguenti specie:"}
{"id": "8211080", "revid": "767487", "url": "https://it.wikipedia.org/wiki?curid=8211080", "title": "Saoshyant", "text": "Saoshyant \u00e8 un personaggio della religione Zoroastriana o Parsismo.\nNella finale redenzione cosmica, a capo delle schiere del bene affronter\u00e0 nella suprema battaglia quelle del male e il suo trionfo segner\u00e0 il principio del rinnovamento del mondo.\nLa sua immagine ricorda quindi il Messia ebraico e il Salvatore cristiano."}
{"id": "8211086", "revid": "767487", "url": "https://it.wikipedia.org/wiki?curid=8211086", "title": "Protettorato della Nigeria settentrionale", "text": "Il protettorato della Nigeria settentrionale (in inglese \"Northern Nigeria Protectorate\") fu un protettorato britannico in Africa occidentale esistito dal 1900 al 1914. Insieme al protettorato della Nigeria meridionale, costitu\u00ec la base dell'ex colonia della Nigeria.\nStoria.\nIl protettorato della Nigeria settentrionale venne istituito nel 1900 nei territori di pertinenza della societ\u00e0 commerciale Royal Niger Company, con lo scopo di proteggere la regione dalle mire di tedeschi e francesi e di limitare il potere dei califfati tradizionali di Sokoto e Bornu, che furono infine assoggettati rispettivamente nel 1903 e nel 1906. Nel 1914 il protettorato della Nigeria settentrionale venne riunito a quello della Nigeria meridionale in un'unica colonia, ma i loro territori furono \"de facto\" amministrati separatamente fino al 1946.\nA partire dal 1900 la Nigeria settentrionale fu amministrata da un alto commissario, successivamente da un governatore. Gli alti commissari furono Sir Frederick Lugard dal 1900 al 1906, Sir William Wallace nel 1906-1907 e Edouard Percy Cranwill Girouard nel 1907-1908. I governatori furono nuovamente Edouard Percy Cranwill Girouard nel 1908-1909, Henry Hesketh Joudou Bell nel 1909-1912 e di nuovo Frederick Lugard nel 1912\u20131914, che ricopr\u00ec anche la carica di governatore della Nigeria unificata."}
{"id": "8211091", "revid": "287204", "url": "https://it.wikipedia.org/wiki?curid=8211091", "title": "Augustin Hadelich", "text": "Biografia.\nPrimi anni e formazione.\nAugustin Hadelich \u00e8 nato a Cecina, in Italia, da genitori tedeschi. I suoi due fratelli maggiori suonavano gi\u00e0 il violoncello e il pianoforte quando Augustin (5 anni) inizi\u00f2 i suoi studi sul violino con suo padre, un agricoltore e un violoncellista dilettante. Nel suo primo sviluppo musicale, Hadelich progred\u00ec nei suoi studi tramite lezioni irregolari e corsi di perfezionamento con violinisti che viaggiavano vicino alla fattoria degli Hadelich nella campagna Toscana, tra cui Uto Ughi, Christoph Poppen, Igor Ozim e Norbert Brainin. Ha goduto di una fiorente carriera come bambino prodigio violinista, pianista e compositore in Germania.\nNel 1999 Augustin Hadelich rimase gravemente ustionato in un incendio nella fattoria della sua famiglia in Italia e fu trasportato in aereo per essere curato in Germania. L'incidente lasci\u00f2 Hadelich incapace di suonare per oltre un anno. \"\u00c8 forse a causa di questa esperienza - perch\u00e9 ho avuto questo momento in cui non ero sicuro di poter suonare di nuovo il violino - che apprezzo di pi\u00f9 quello che sta succedendo nella mia vita. Cerco davvero di godermi ogni momento. Mi sono reso conto di quanto fosse importante la musica per me\", ha commentato Hadelich. Dopo la sua guarigione, si \u00e8 laureato con lode all'Instituto Mascagni di Livorno, in Italia, e ha fatto il provino con successo per l'ammissione alla Juilliard School. Dal 2004 al 2007 ha studiato alla Juilliard con Joel Smirnoff, laureandosi con un Diploma di Laurea (2005) e un Diploma di artista (2007).\nCarriera.\nPoco dopo aver vinto il primo premio all'International Violin Competition of Indianapolis nel 2006, si dimostr\u00f2 pronto per il palcoscenico mondiale attraverso diverse sostituzioni in orchestre importanti. Nel 2008 ha suonato al posto di Julian Rachlin all'Hollywood Bowl, esibendosi con la Los Angeles Philharmonic. Nel 2010 ha fatto il suo debutto alla New York Philharmonic al \"Bravo! Vail Festival\" in sostituzione del violinista Nikolaj Znaider.\nPremi e riconoscimenti.\nNel 2018 Hadelich \u00e8 stato nominato \"Strumentista dell'Anno\" da Musical America.\nNel dicembre 2017 ha ricevuto un dottorato onorario dall'Universit\u00e0 di Exeter nel Regno Unito.\nNel febbraio 2016 ha vinto il suo primo Grammy Award nella categoria Miglior interpretazione solista strumentale di musica classica ai Grammy Awards 2016 a Los Angeles per la sua esecuzione del concerto per violino \"L'arbre des songes\" di Henri Dutilleux, con la Seattle Symphony e il direttore musicale Ludovic Morlot con l'etichetta Seattle Symphony Media.\nNell'ottobre 2015 \u00e8 diventato il vincitore inaugurale del Warner Music Prize, che prevede una sovvenzione di $100.000 e un'opportunit\u00e0 di registrazione con la Warner Classics.\nHadelich ha vinto la medaglia d'oro all'International Violin Competition of Indianapolis del 2006, dove ha anche ricevuto numerosi riconoscimenti aggiuntivi, tra cui la migliore interpretazione di un concerto Romantico, concerto Classico, sonata di Beethoven, sonata per violino diversa da Beethoven, opera di Bach, lavoro su commissione, pezzo di bis e Capriccio di Paganini.\nHadelich ha anche ricevuto un Avery Fisher Career Grant (2009), un Borletti-Buitoni Trust Fellowship (2011) e il Martin E. Segal Award del Lincoln Center (2012).\nDiscografia.\nPer l'etichetta AVIE Augustin Hadelich ha registrato sei CD. Nel 2007 ha registrato due CD per la Naxos: un album dei concerti per violino di Haydn con la Cologne Chamber Orchestra (pubblicato nel 2008), per il quale Hadelich ha composto le proprie personali cadenze e le fantasie complete di Telemann per violino solo (pubblicato nel 2009).\nPer la sua registrazione del 2015 del \"Concerto per violino\" di Henri Dutilleux (\"L'arbre des songes\") con la Seattle Symphony e Ludovic Morlot, sull'etichetta della Seattle Symphony, Hadelich ha ricevuto il Grammy Award 2016 alla Grammy Award alla miglior interpretazione solista strumentale di musica classica.\nIl 2017 ha visto l'uscita della registrazione di Hadelich di esibizioni dal vivo del concerto di Ciajkovskij e della Symphonie Espagnole di Lalo, che sono stati pubblicati sull'etichetta della Filarmonica di Londra.\nNel gennaio 2018 la registrazione di Augustin Hadelich dei \"24 Capricci di Paganini\", \u00e8 stata pubblicata sull'etichetta Warner Classics. Questo \u00e8 il primo album ad essere pubblicato come parte di un nuovo contratto discografico con l'etichetta.\nLa sua prossima registrazione saranno i concerti di Brahms e Ligeti con l'Orchestra Radiofonica Norvegese diretta da Miguel Harth-Bedoya.\nNel 2020 esce per la Warner Classics \"Bohemian Tales\", raccolta di brani di musica zigana tratti da opere di compositori boemi (Dvo\u0159\u00e1k, Suk, Jan\u00e1\u010dek). Symphonie Orchester des Bayerischen Rundfunks, Jakub Hru\u0161a (dir.), Augustin Hadelich (violino), Charles Owen (piano).\nStrumento.\nHadelich attualmente si esibisce con il violino Stradivari Kiesewetter del 1723, in prestito da Clement e Karen Arrison attraverso la Stradivari Society di Chicago.\nDa ottobre 2006 ad agosto 2010 Hadelich ha suonato con lo Stradivari \"ex-Gingold\" del 1683 come primo vincitore del Concorso di Indianapolis.."}
{"id": "8211100", "revid": "921573", "url": "https://it.wikipedia.org/wiki?curid=8211100", "title": "Bianca Santos", "text": "Biografia.\nSantos \u00e8 nata il 26 luglio 1990 a Santa Monica, in California. Suo padre, Carlos Santos, \u00e8 brasiliano di Rio de Janeiro e sua madre, Carmen Carnot, cubana dell'Avana. Santos parla correntemente spagnolo e portoghese. Ha frequentato la California Lutheran University, specializzandosi in psicologia e laureandosi in sociologia.\nNel maggio 2013 \u00e8 stato annunciato che Santos si sarebbe unita al cast della serie drammatica \"The Fosters\", interpretando il ruolo ricorrente di Lexi Rivera. Successivamente Santos ha recitato nel ruolo di Isabelle nel film horror del 2014 \"Ouija\".\nSantos \u00e8 stata scelta per il ruolo principale di Lucy Velez nella serie comica di MTV \"Happyland\". Nel 2015 ha interpretato la migliore amica del personaggio di Mae Whitman nel film commedia per ragazzi \"L'A.S.S.O. nella manica\". \u00c8 apparsa anche in film \"Priceless\" (2016) e nel 2019 e stata scelta per il ruolo di Maya in \"Legacies\", spinoff di \"The Vampire Diaries\"."}
{"id": "8211101", "revid": "149485", "url": "https://it.wikipedia.org/wiki?curid=8211101", "title": "Canoa/kayak ai Giochi della XX Olimpiade - K1 1000 metri maschile", "text": "La competizione del K1 1000 metri maschile di Canoa/kayak ai Giochi della XX Olimpiade si \u00e8 disputata nei giorni dal 5 al 9 settembre 1972 presso il Regattastrecke Oberschlei\u00dfheim di Oberschlei\u00dfheim."}
{"id": "8211103", "revid": "1564910", "url": "https://it.wikipedia.org/wiki?curid=8211103", "title": "Universidad de Cantabria", "text": ""}
{"id": "8211104", "revid": "554814", "url": "https://it.wikipedia.org/wiki?curid=8211104", "title": "Cellai (disambigua)", "text": ""}
{"id": "8211106", "revid": "300067", "url": "https://it.wikipedia.org/wiki?curid=8211106", "title": "Meli Su\u00e1rez", "text": "Carriera.\nCon la ha disputato quattro edizioni dei Campionati europei (1974, 1976, 1978, 1980)."}
{"id": "8211107", "revid": "300067", "url": "https://it.wikipedia.org/wiki?curid=8211107", "title": "Amelia Su\u00e1rez", "text": ""}
{"id": "8211108", "revid": "300067", "url": "https://it.wikipedia.org/wiki?curid=8211108", "title": "Amelia Suarez", "text": ""}
{"id": "8211109", "revid": "108825067", "url": "https://it.wikipedia.org/wiki?curid=8211109", "title": "Elaine Cynthia Potter Richardson", "text": ""}
{"id": "8211110", "revid": "300067", "url": "https://it.wikipedia.org/wiki?curid=8211110", "title": "Meli Suarez", "text": ""}
{"id": "8211111", "revid": "834", "url": "https://it.wikipedia.org/wiki?curid=8211111", "title": "Ceni", "text": ""}
{"id": "8211112", "revid": "599013", "url": "https://it.wikipedia.org/wiki?curid=8211112", "title": "Flavio Chesini", "text": ""}
{"id": "8211113", "revid": "108825075", "url": "https://it.wikipedia.org/wiki?curid=8211113", "title": "Elaine Potter Richardson", "text": ""}
{"id": "8211114", "revid": "106908", "url": "https://it.wikipedia.org/wiki?curid=8211114", "title": "Centonze", "text": ""}
{"id": "8211115", "revid": "106908", "url": "https://it.wikipedia.org/wiki?curid=8211115", "title": "Cerato (disambigua)", "text": ""}
{"id": "8211118", "revid": "106908", "url": "https://it.wikipedia.org/wiki?curid=8211118", "title": "Cerati (disambigua)", "text": ""}
{"id": "8211120", "revid": "1305772", "url": "https://it.wikipedia.org/wiki?curid=8211120", "title": "Ceriana (disambigua)", "text": ""}
{"id": "8211121", "revid": "106908", "url": "https://it.wikipedia.org/wiki?curid=8211121", "title": "Cerilli", "text": ""}
{"id": "8211128", "revid": "106908", "url": "https://it.wikipedia.org/wiki?curid=8211128", "title": "Ceriotti", "text": ""}
{"id": "8211141", "revid": "1776051", "url": "https://it.wikipedia.org/wiki?curid=8211141", "title": "An Overdose of Death...", "text": "An Overdose of Death... \u00e8 il terzo album della band Thrash metal statunitense Toxic Holocaust. \u00c8 stato pubblicato dalla Relapse Records il 2 settembre del 2008. Sono stati registrati dei video musicali per i brani \"Wild Dogs\", \"Nuke the Cross\" e \"Lord of the Wasteland\". La critica ha annoverato queste tre tracce tra le migliori di un buon ma mixato album."}
{"id": "8211144", "revid": "1590006", "url": "https://it.wikipedia.org/wiki?curid=8211144", "title": "Cernuschi", "text": ""}
{"id": "8211147", "revid": "124835325", "url": "https://it.wikipedia.org/wiki?curid=8211147", "title": "Qualificazioni al campionato europeo di calcio femminile 2013 - Fase a gironi, gruppo 6", "text": "Le qualificazioni al campionato europeo di calcio femminile 2013 vennero giocate, nel gruppo 6, da cinque nazionali: , , , e . Le cinque squadre si affrontarono in un girone all'italiana con partite di andata e ritorno, per un totale di otto partite. La squadra prima classificata si qualificava direttamente alla fase finale del torneo, mentre la seconda classificata si qualifica direttamente alla fase finale solo se era la migliore seconda dei sette gruppi di qualificazione, altrimenti accedeva ai play-off qualificazione."}
{"id": "8211148", "revid": "106908", "url": "https://it.wikipedia.org/wiki?curid=8211148", "title": "Lurani Cernuschi", "text": ""}
{"id": "8211149", "revid": "15756", "url": "https://it.wikipedia.org/wiki?curid=8211149", "title": "Linguistic Bibliography", "text": "\" Linguistic Bibliography \" (LB) \u00e8 una pubblicazione annuale di linguistica teorica, in inglese e francese, che dal 1949 fornisce le descrizioni bibliografiche complete dei circa 20.000 nuovi titoli pubblicati ogni anno in tale ambito. La consultazione \u00e8 riservata agli utenti e alle istituzioni abbonate. L'editore \u00e8 Brill Leiden.\nDescrizione.\n\"Linguistic Bibliography\" fornisce titoli relativi a tutte le discipline della linguistica teorica, sia di carattere generale che di linguaggi specifici, provenienti da tutte le aree geografiche, ponendo l'enfasi sulla meno nota lingua indoeuropea e lingue non-indoeuropee.\n\"Linguistic Bibliography\" e l'equivalente francese \"Bibliographie Linguistique\" , la banca dati \"Linguistic Bibliography Online\" sono pubblicate da Brill Leiden, nei Paesi Bassi, sotto gli auspici del Comitato internazionale permanente dei linguisti e dell\u2019\"International Council for Philosophy and Humanistic Studies\", e l'autorit\u00e0 del Comitato internazionale permanente di linguistica (CIPL).\nDal 2002 \u00e8 attivo anche il \"Linguistic Bibliography Online\", un indice bibliografico che contiene le descrizioni dei titoli pubblicati successivamente al 1993.\n\"Linguistic Bibliography Online\".\nIl database online della bibliografia linguistica viene aggiornato 10 volte all'anno, con una media annuale di circa 20.000 nuovi record. Esso contiene oltre 360.000 record, di cui 114.000 nomi di persona, 2.400 riviste e 10.000 editori. I record sono classificati in base alla lingua e ai descrittori dei soggetti tematici. I titoli sono forniti nella rispettiva lingua originale, con traduzioni in inglese per quelli relativi agli idiomi meno conosciuti. Sono prese in considerazione esclusivamente le pubblicazioni scientifiche di linguistica teorica e quelle di linguistiche applicata soltanto se hanno implicazioni teoriche.\nAll'opera contribuisce una rete internazionale di specialisti, suddivisi come referenti del proprio Paese di origine, di una macrocategoria (es. \"lingue semitiche\") o di un determinato campo della linguistica teorica. Nel 1952 fu inserita una sezione specifica per le lingue pidgin e creola.\nI testi sono pubblicati in conformit\u00e0 alle regole dell'International Standard Bibliographic Description (ISBD) e dell'International Federation of Library Associations (IFLA).\nSebbene fosse gi\u00e0 da tempo classificata come una lingua vera e propria, la categoria \"Lingua dei segni\" fu introdotta solamente a partire dal 1998.\nFino ai primi anni 2000, l'editore curava anche una pubblicazione annuale in formato cartaceo.\nSoggetti tematici.\nI campi della linguistica trattati sono i seguenti:"}
{"id": "8211154", "revid": "106908", "url": "https://it.wikipedia.org/wiki?curid=8211154", "title": "Ceroni", "text": ""}
{"id": "8211155", "revid": "599013", "url": "https://it.wikipedia.org/wiki?curid=8211155", "title": "Conchi Nav\u00edo", "text": "Carriera.\nCon la ha disputato due edizioni dei Campionati europei (1974, 1976)."}
{"id": "8211156", "revid": "300067", "url": "https://it.wikipedia.org/wiki?curid=8211156", "title": "Conchi Navio", "text": ""}
{"id": "8211159", "revid": "300067", "url": "https://it.wikipedia.org/wiki?curid=8211159", "title": "Concepci\u00f3n Nav\u00edo", "text": ""}
{"id": "8211161", "revid": "300067", "url": "https://it.wikipedia.org/wiki?curid=8211161", "title": "Concepcion Navio", "text": ""}
{"id": "8211162", "revid": "106908", "url": "https://it.wikipedia.org/wiki?curid=8211162", "title": "Ceron", "text": ""}
{"id": "8211163", "revid": "287204", "url": "https://it.wikipedia.org/wiki?curid=8211163", "title": "Clea", "text": ""}
{"id": "8211165", "revid": "228587", "url": "https://it.wikipedia.org/wiki?curid=8211165", "title": "Lurani", "text": ""}
{"id": "8211171", "revid": "287204", "url": "https://it.wikipedia.org/wiki?curid=8211171", "title": "Cesati", "text": ""}
{"id": "8211173", "revid": "228587", "url": "https://it.wikipedia.org/wiki?curid=8211173", "title": "Northia", "text": ""}
{"id": "8211175", "revid": "1519373", "url": "https://it.wikipedia.org/wiki?curid=8211175", "title": "Cesini", "text": ""}
{"id": "8211176", "revid": "6923", "url": "https://it.wikipedia.org/wiki?curid=8211176", "title": "Franco Cirino", "text": "Biografia.\nAttore in ruoli perlopi\u00f9 minori, fu attivo anche come aiuto-regista per Vittorio De Sica, Liliana Cavani e altri.\nEra fratello dell'attore Bruno Cirino e dell'uomo politico Paolo Cirino Pomicino."}
{"id": "8211178", "revid": "106908", "url": "https://it.wikipedia.org/wiki?curid=8211178", "title": "Cestari", "text": ""}
{"id": "8211184", "revid": "106908", "url": "https://it.wikipedia.org/wiki?curid=8211184", "title": "Cetti", "text": ""}
{"id": "8211187", "revid": "106908", "url": "https://it.wikipedia.org/wiki?curid=8211187", "title": "Cevasco", "text": ""}
{"id": "8211189", "revid": "1186766", "url": "https://it.wikipedia.org/wiki?curid=8211189", "title": "Chellini", "text": ""}
{"id": "8211192", "revid": "113199653", "url": "https://it.wikipedia.org/wiki?curid=8211192", "title": "Chiancone", "text": ""}
{"id": "8211193", "revid": "300067", "url": "https://it.wikipedia.org/wiki?curid=8211193", "title": "Ruth Epalza", "text": "Carriera.\nCon la ha disputato i Campionati europei del 1976."}
{"id": "8211194", "revid": "149485", "url": "https://it.wikipedia.org/wiki?curid=8211194", "title": "Canoa/kayak ai Giochi della XX Olimpiade - K2 1000 metri maschile", "text": "La competizione del K2 1000 metri maschile di Canoa/kayak ai Giochi della XX Olimpiade si \u00e8 disputata nei giorni dal 5 al 9 settembre 1972 presso il Regattastrecke Oberschlei\u00dfheim di Oberschlei\u00dfheim."}
{"id": "8211196", "revid": "106908", "url": "https://it.wikipedia.org/wiki?curid=8211196", "title": "Chiappara", "text": ""}
{"id": "8211198", "revid": "106908", "url": "https://it.wikipedia.org/wiki?curid=8211198", "title": "Chiappelli", "text": ""}
{"id": "8211203", "revid": "106908", "url": "https://it.wikipedia.org/wiki?curid=8211203", "title": "Chiappino", "text": ""}
{"id": "8211206", "revid": "1590006", "url": "https://it.wikipedia.org/wiki?curid=8211206", "title": "Giovanni Ricca", "text": "\u00c8 stato un pittore del periodo barocco e ha svolto la sua attivit\u00e0 artistica principalmente a Napoli e nell'Italia meridionale. \nSi sa molto poco della vita del pittore. Fu allievo di Giuseppe Ribera. Gli sono attribuiti Il dipinto di \"Santa Caterina d'Alessandria\" (circa 1630) oggi conservato a Torino a Palazzo Madama, una \"Trasfigurazione\" (1641), una volta nella chiesa di Santa Maria della Sapienza a Napoli, ma ora esposta nel Palazzo della Prefettura a Napoli, e una \"Adorazione dei pastori\" della chiesa di Santa Maria del Sepolcro a Potenza. Attribuiti a Ricca sono anche il \"martirio di Sant'Orsola\" di propriet\u00e0 privata, \"Santa Elisabetta d'Ungheria\" e \"Santa Francesca Romana\" (1634). "}
{"id": "8211208", "revid": "599013", "url": "https://it.wikipedia.org/wiki?curid=8211208", "title": "Conchi Zapata", "text": "Carriera.\nCon la ha disputato due edizioni dei Campionati europei (1983, 1985)."}
{"id": "8211209", "revid": "300067", "url": "https://it.wikipedia.org/wiki?curid=8211209", "title": "Concepci\u00f3n Zapata", "text": ""}
{"id": "8211211", "revid": "300067", "url": "https://it.wikipedia.org/wiki?curid=8211211", "title": "Concepcion Zapata", "text": ""}
{"id": "8211217", "revid": "106908", "url": "https://it.wikipedia.org/wiki?curid=8211217", "title": "Chinellato", "text": ""}
{"id": "8211228", "revid": "106908", "url": "https://it.wikipedia.org/wiki?curid=8211228", "title": "Chinello", "text": ""}
{"id": "8211232", "revid": "640277", "url": "https://it.wikipedia.org/wiki?curid=8211232", "title": "7 Trianguli", "text": "7 Trianguli (7 Tri) \u00e8 una stella bianca di sequenza principale sita nella costellazione del Triangolo. \n7 Tri ha una magnitudine visiva +5,25 e si trova a una distanza di circa ."}
{"id": "8211234", "revid": "106908", "url": "https://it.wikipedia.org/wiki?curid=8211234", "title": "Chionna", "text": ""}
{"id": "8211237", "revid": "110157", "url": "https://it.wikipedia.org/wiki?curid=8211237", "title": "Rosa S\u00e1nchez", "text": "Carriera.\nCon la ha disputato i Campionati europei del 1983."}
{"id": "8211241", "revid": "106908", "url": "https://it.wikipedia.org/wiki?curid=8211241", "title": "Chito", "text": ""}
{"id": "8211243", "revid": "300067", "url": "https://it.wikipedia.org/wiki?curid=8211243", "title": "Rosa Sanchez", "text": ""}
{"id": "8211244", "revid": "106908", "url": "https://it.wikipedia.org/wiki?curid=8211244", "title": "Chittolina", "text": ""}
{"id": "8211245", "revid": "767487", "url": "https://it.wikipedia.org/wiki?curid=8211245", "title": "World Scientific", "text": "World Scientific Publishing \u00e8 una casa editrice accademica di libri scientifici, tecnici e medici e di riviste con sede a Singapore. L'azienda \u00e8 stata fondata nel 1981. Pubblica circa 600 libri all'anno nonch\u00e9 135 riviste in vari campi. Nel 1995, World Scientific fond\u00f2, con l'Imperial College of London, l'Imperial College Press, con sede a Londra.\nStruttura dell'azienda.\nL'ufficio principale dell'azienda \u00e8 a Singapore. Il presidente del consiglio di amministrazione e il caporedattore \u00e8 il Dr. Phua Kok Khoo, mentre l'amministratore delegato \u00e8 Doreen Liu. L'azienda \u00e8 stata co-fondata da loro nel 1981.\nImperial College Press.\nNel 1995 l'azienda co-fond\u00f2 l'Imperial College Press, specializzata in ingegneria, medicina e tecnologia dell'informazione, con l'Imperial College London. Nel 2006, World Scientific divent\u00f2 il solo proprietario dell'Imperial College Press, sotto una licenza concessa dall'universit\u00e0. Infine, nell'agosto del 2016, ICP fu integrata totalmente in World Scientific con il nome \"World Scientific Europe\".\nControversia.\nNel 2014, il Singapore Literature Prize fu accusato di aver premiato per la categoria di saggistica World Scientific, sponsor della categoria. Tuttavia, il nome ufficiale dell'edizione del 2014 era \u201cSingapore Literature Prize (Categoria di saggistica)\u201d. Il premio \u00e8 attualmente chiamato \"Singapore Literature Prize (Categoria di saggistica creativa)\". Un libro pubblicato da World Scientific, intitolato \"The Leader, The Teacher &amp; You\" di Lim Siong Guan (2013), fu vincitore del premio per la saggistica in inglese (English Non-fiction). La giuria per il Singapore Literature Prize per la saggistica erano indipendenti e nominato dal Book Council."}
{"id": "8211248", "revid": "106908", "url": "https://it.wikipedia.org/wiki?curid=8211248", "title": "Ciabatti", "text": ""}
{"id": "8211253", "revid": "106908", "url": "https://it.wikipedia.org/wiki?curid=8211253", "title": "Ciarcia", "text": ""}
{"id": "8211255", "revid": "72396", "url": "https://it.wikipedia.org/wiki?curid=8211255", "title": "IP broadcast", "text": ""}
{"id": "8211256", "revid": "106908", "url": "https://it.wikipedia.org/wiki?curid=8211256", "title": "Ciardiello", "text": ""}
{"id": "8211258", "revid": "106908", "url": "https://it.wikipedia.org/wiki?curid=8211258", "title": "Cibrario", "text": ""}
{"id": "8211260", "revid": "599013", "url": "https://it.wikipedia.org/wiki?curid=8211260", "title": "Fran\u00e7ois F\u00e9lix", "text": "Carriera.\nLa sua carriera professionistica si svolse fra il 1968 e il 1981, totalizzando 340 presenze e 120 reti in massima divisione, risultando al quarantacinquesimo posto della classifica perpetua dei marcatori della categoria. Ha inoltre disputato 14 incontri segnando 8 reti nelle coppe europee con le maglie dell' e del , scendendo in campo durante l'incontro di andata della finale di Coppa UEFA 1977-1978."}
{"id": "8211261", "revid": "110157", "url": "https://it.wikipedia.org/wiki?curid=8211261", "title": "Casa Drewry-Mitchell-Moorer", "text": "La Casa Drewry-Mitchell-Moorer \u00e8 una storica residenza vittoriana di stile italianeggiante situata a Eufaula in Alabama.\nStoria.\nLa villa venne realizzata per il dottor John Drewry nel 1867, e rimase propriet\u00e0 della famiglia Drewry fino agli anni 70, quando venne ereditata dalla figlia di Drewry, Lilly Mitchell, passando poi nelle mani del figlio di quest'ultima, A. C. Mitchell, e quindi nelle mani della signora W. D. Moorer, figlia di Mitchell. La villa \u00e8 entrata a far parte del Registro nazionale dei siti storici il 13 aprile 1972."}
{"id": "8211264", "revid": "108826857", "url": "https://it.wikipedia.org/wiki?curid=8211264", "title": "Deal with It", "text": ""}
{"id": "8211269", "revid": "767487", "url": "https://it.wikipedia.org/wiki?curid=8211269", "title": "Roser Llop", "text": "Carriera.\nCon la ha disputato tre edizioni dei Campionati europei (1980, 1985, 1987)."}
{"id": "8211273", "revid": "1442080", "url": "https://it.wikipedia.org/wiki?curid=8211273", "title": "Classe M15 (monitore)", "text": "La classe M15 fu un gruppo di 14 monitori della Royal Navy, tutti costruiti e varati nel 1915.\nProgetto.\nLe navi della classe M15 furono ordinate nel marzo 1915 come parte dell'Emergency War Programme. Furono progettate per usare le torrette da 234 mm Mk VI rimosse dalla classe Edgar e le torrette Mk X tenute in magazzino per gli incrociatori classe Drake e Cressy. Questo fece s\u00ec che le prime quattro unit\u00e0 della classe, prodotte dalla William Gray &amp; Company di Hartlepool, ricevessero le torrette Mk X. Le restanti dieci navi, tutte costruite dalla Sir Raylton Dixon &amp; Co. di Middlesbrough, ricevettero tutte le torrette Mk VI.\nDurante il settembre 1915 i cannoni da 234 mm dell\"'M24\", \"M25\", \"M26\" e \"M27\" furono rimossi per essere utilizzati come artiglieria terrestre. Furono rimpiazzati con cannoni da 191/50. La \"M24\" e \"M25\" ricevettero i cannoni di riserva della da poco affondata corazzata \"Triumph\", la \"M26\" ricevette uno dei cannoni di riserva della \"Swiftsure\". La \"M27\" ricevette cannoni da 152 mm.\nNel 1917, anche sulla \"M21\" e \"M23\" furono rimossi i cannoni da 234 mm, ricevendo in cambio i cannoni da 191/50 della decommissionata corazzata pre-dreadnought \"Swiftsure\".\nLa classe aveva diverse soluzioni propulsive. La \"M21\" e \"M22\" furono equipaggiate con convenzionali motori a vapore a triplice espansione. La \"M24\" ricevette un motore a cherosene a quattro cilindri. Le restanti unit\u00e0 erano invece propulse da motori a testa calda a quattro cilindri Bolinder.\nServizio.\nLa \"M25\", \"M26\", \"M27\" e \"M28\" servirono nella Dover Patrol tra il 1915 e il 1918. Le restanti unit\u00e0 servirono nel Mediterraneo dal 1915, con la \"M23\" che si un\u00ec alla Dover Patrol nel giugno 1917 e la \"M21\" nell'ottobre dello stesso anno.\nCome parte dell'intervento britannico nella guerra civile russa, la \"M23\", \"M24\", \"M25\" e \"M27\" servirono in supporto delle forze britanniche e russe bianche nel Mar Bianco tra maggio e settembre 1919.\nLa \"M22\" fu convertito a posamine nel 1920, mentre l\"'M23\" divenne una nave per l'addestramento, sopravvivendo fino al 1959."}
{"id": "8211280", "revid": "729019", "url": "https://it.wikipedia.org/wiki?curid=8211280", "title": "Slingsby Petrel", "text": "Lo Slingsby T.13 Petrel era un aliante da competizione britannico costruito dall'azienda britannica Slingsby Sailplanes in epoca immediatamente antecedente la seconda guerra mondiale.\nSviluppo.\nLo Slingsby Petrel \u00e8 stato uno sviluppo del tedesco Schleicher Rh\u00f6nadler progettato da Hans Jacobs. Era un aliante ad alte prestazioni monoposto con apertura alare di poco inferiore ai 18 metri, costruito in legno rivestimento misto in compensato e tessuto. Aveva ala a sbalzo, a gabbiano, per altro con diedro poco pronunciato. Le ali erano dritte, con bordo d'uscita rastremato fino a formare estremit\u00e0 sottili ma arrotondate; non erano presenti flap n\u00e9 aerofreni.\nLa fusoliera aveva il suo diametro massimo vicino alla prua, dove la lunga cappottatura si fondeva agevolmente, terminando al bordo dell'ala. Dietro le ali il diametro della fusoliera si riduceva in uno snello terminale coda. L'impennaggio era di tipo classico con piano orizzontale di dimensioni ridotte mentre il piano verticale era di dimensioni pi\u00f9 generose. Gli equilibratori erano affusolati, e smussati per consentire il movimento del timone.\nIl carrello d'atterraggio consisteva solo in un pattino principale esteso sotto la parte anteriore della cabina di pilotaggio mentre in coda era presente pi\u00f9 un paracolpi nella zona inferiore."}
{"id": "8211284", "revid": "599013", "url": "https://it.wikipedia.org/wiki?curid=8211284", "title": "Elvira Gras", "text": "Carriera.\nCon la ha disputato due edizioni dei Campionati europei (1980, 1983)."}
{"id": "8211286", "revid": "1005847", "url": "https://it.wikipedia.org/wiki?curid=8211286", "title": "Teoria dei due Stati", "text": "La teoria dei due Stati () \u00e8 una teoria nata durante il periodo della guerra fredda riguardante la politica estera della Repubblica Federale tedesca (RFT) e della Repubblica Democratica Tedesca (RDT).\nContesto storico.\nCon l'entrata in vigore delle Convenzioni Bonn-Parigi, la Germania dell'Ovest cess\u00f2 di essere occupata militarmente ed entr\u00f2 ufficialmente nel blocco occidentale. Di conseguenza, l'Unione Sovietica cambi\u00f2 la sua politica tedesca e inizi\u00f2 ad appoggiare la divisione della Germania, favorendo, nel 1949, la nascita della RDT nella sua zona di occupazione.\nLa RFT, sin dalla sua fondazione, si era promossa come rappresentante esclusiva degli interessi tedeschi e nel 1949 il cancelliere Konrad Adenauer dichiar\u00f2:\nIntanto, la leadership della Germania Est, influenzata in modo significativo dal Segretario del PCUS Nikita Chru\u0161\u010d\u00ebv, dovette affrontare l'isolamento da parte del blocco occidentale e il mancato riconoscimento internazionale.\nA partire dal 25 marzo 1954, alla RDT fu formalmente concessa la sovranit\u00e0 da parte del governo sovietico e le fu concessa un'ambasciata a Mosca, assieme a quella della Germania Occidentale. Sebbene la RFT, per ragioni ideologiche e per i suoi legami occidentali, specialmente con gli Stati Uniti (una potenza protettrice), sostenesse formalmente la sola rivendicazione rappresentativa, la RDT era stata riconosciuta come un secondo Stato tedesco. Questo riconoscimento fattuale fu successivamente consolidato quando la RDT fu formalmente riconosciuta diplomaticamente da sempre pi\u00f9 Stati nel corso della Guerra Fredda.\nTeoria.\nLa teoria dei due Stati rappresent\u00f2 un punto di svolta nella politica all'interno della Zona di occupazione sovietica: fino a quel momento, l'URSS aveva cercato, attraverso un'offerta poco chiara di riunificazione presente nella nota di Stalin, di impedire un'annessione occidentale.\nLa teoria che emerse prevedeva la creazione di due Stati sovrani nel territorio dell'ex Impero tedesco, e fu proposta per la prima volta dal governo sovietico durante il Vertice di Ginevra del 18 luglio 1955. Successivamente, il 26 luglio 1955, Chru\u0161\u010d\u00ebv proclam\u00f2 pubblicamente la sua teoria a Berlino Est: \nUn prerequisito per una riunificazione della Germania sarebbe stato innanzitutto un avvicinamento tra i due Stati tedeschi e successivamente la risoluzione della questione riguardante il popolo tedesco. Inoltre, i \"risultati socialisti\" della RDT avrebbero dovuto essere accettati e rispettati dalla comunit\u00e0 internazionale. Pertanto, secondo l'opinione delle potenze occidentali, una riunificazione precoce mediante elezioni libere non sarebbe stata pi\u00f9 possibile.\nEpilogo.\nAgli inizi degli anni settanta, sotto il cancelliere Willy Brandt, inizi\u00f2 una politica di riavvicinamento e normalizzazione nelle relazioni tra i due Stati tedeschi, che fu proseguita da tutti gli altri governi federali in vari gradi (vedi Nuova Ostpolitik). Un esempio di ci\u00f2 fu l'ammissione di entrambi gli Stati tedeschi alle Nazioni Unite il 18 settembre 1973. Pertanto, la RDT fu confermata globalmente come soggetto di diritto internazionale. Dal punto di vista della RFT, tuttavia, \u00e8 rimasta solo una parte della Germania e non la riconobbe ai sensi del diritto internazionale, ma solo ai sensi del diritto statale. La Repubblica Democratica Tedesca aveva una rappresentanza e il diritto di voto nelle pi\u00f9 importanti organizzazioni internazionali e dell'ONU, ed \u00e8 stata anche un membro non permanente del Consiglio di sicurezza tra il 1980 e il 1981. Qualsiasi azione politica indipendente della Repubblica Federale nel senso della pretesa di rappresentanza esclusiva, che sarebbe andata oltre il non riconoscimento puramente formale e le provocazioni burocrati che avrebbe potuto innescare conflitti internazionali tra l'URSS e gli USA compresi i loro alleati, fu bloccata dai paesi occidentali. \nSolo con la dissociazione dell'URSS di Michail Gorba\u010d\u00ebv dalla direzione stalinista del Partito Socialista Unificato di Germania, sotto la direzione di Erich Honecker, verso la fine degli anni ottanta e la conseguente riduzione del sostegno economico, militare e politico, la direzione della RDT sub\u00ec una pressione maggiore. La mancanza di consegne di materie prime e gli alti debiti con l'estero portarono ad un aggravamento della carenza di approvvigionamento e all'aumento dei disordini nella popolazione. Quando decine di migliaia di persone fuggirono in Occidente nel 1989 attraverso le ambasciate della RFT negli \"Stati fratelli\" della RDT e infine attraverso il confine ungherese-austriaco, la pressione interna per la riforma a favore dei diritti civili inizi\u00f2 a cresce. Il cancelliere federale Helmut Kohl, che aveva precedentemente ricevuto Honecker con tutti gli onori diplomatici nel 1987, riconobbe ufficialmente il governo della RDT ma ribad\u00ec la sua posizione, secondo la quale non si era mai allontanato dall'idea di uno Stato tedesco unificato. Dopo la riunificazione tedesca, Kohl divenne nel 1990 il primo cancelliere della Germania unita dopo la fine della seconda guerra mondiale. \nCasi simili in altri Paesi.\nNel corso della guerra fredda, si sono verificati altri casi simili a quello tedesco:\nUna teoria simile a quella dei due Stati \u00e8 quella proposta dal leader cinese Deng Xiaoping nel 1980 e nota come \"Una Cina due sistemi\": da un lato viene affermata l'unicit\u00e0 della Cina come soggetto politico, dall'altro si concede che all'interno di un territorio sottoposto a un'unica sovranit\u00e0 possano esistere delle aree amministrate secondo un differente ordinamento istituzionale e contraddistinte da un diverso sistema economico."}
{"id": "8211291", "revid": "287204", "url": "https://it.wikipedia.org/wiki?curid=8211291", "title": "Poss", "text": ""}
{"id": "8211298", "revid": "767487", "url": "https://it.wikipedia.org/wiki?curid=8211298", "title": "Borderline (film 2008)", "text": "Borderline \u00e8 un film del 2008 diretto da Lyne Charlebois.\nLa pellicola \u00e8 stata sceneggiata dalla scrittrice Marie-Sissi Labr\u00e8che cui si deve anche il soggetto tratto dai suoi romanzi \"Borderline\" e \"La Br\u00e8che\"."}
{"id": "8211303", "revid": "729019", "url": "https://it.wikipedia.org/wiki?curid=8211303", "title": "Laville PS-89", "text": "Il Laville PS-89, conosciuto inizialmente anche come ZIG-1, fu un aereo di linea prodotto in piccola quantit\u00e0 in Unione Sovietica nel corso degli anni trenta. Fu utilizzato prevalentemente dall'Aeroflot per collegamenti di linea fino allo scoppio della seconda guerra mondiale.\nIl suo nome \u00e8 dovuto a quello del suo progettista, l'ingegnere francese Andr\u00e9 Laville, mentre la sigla \"PS\" indica \u00abAereo Passeggeri\u00bb () ed il numero \"89\" l'identificativo della fabbrica di costruzione. La denominazione iniziale \"ZIG-1\" si riferisce invece al fatto che fu il primo velivolo costruito nella fabbrica dedicata ad Abram Zinov\u2019evi\u010d Gol\u2019cman, figura rilevante all'interno del Partito Comunista dell'Unione Sovietica, deceduto in un incidente aereo mentre viaggiava a bordo di un Tupolev ANT-7 il 5 settembre del 1933.\nStoria del progetto.\nL'origine del progetto del PS-89 viene collegata alla considerevole impressione suscitata sulle autorit\u00e0 sovietiche dalle prestazioni del Dewoitine D.332, osservato all'opera durante una visita di una delegazione governativa francese guidata dal ministro dell'aviazione Pierre Cot; in particolare il trimotore francese stup\u00ec per la propria velocit\u00e0, pi\u00f9 elevata rispetto a quella dei caccia Polikarpov I-5 che lo scortarono nei cieli sovietici fino all'aeroporto di Mosca a met\u00e0 settembre del 1933.\nL'interesse suscitato dal D.332 si tradusse nella richiesta di realizzare un nuovo aereo da trasporto, capace di trasportare dodici passeggeri, rivolta sia allo TsAGI che al GosNII GA; nel primo caso il gruppo di lavoro guidato da Aleksandr Aleksandrovi\u010d Archangel'skij sotto la supervisione di Andrej Nikolaevi\u010d Tupolev avrebbe dato vita al Tupolev ANT-35.\nIl lavoro di Henry Laville fu organizzato nell'impianto industriale statale (GAZ) numero 89 e port\u00f2 alla costruzione di un prototipo all'inizio del 1935 che, per\u00f2, fu completato sotto la guida dell'ingegnere A.V. Kulev in quanto nel frattempo Laville era stato sollevato dal proprio incarico.\nPortato in volo nella primavera del 1935, lo ZIG-1 affront\u00f2 in modo soddisfacente i primi test, tuttavia il 29 novembre (nel corso di un test per la misurazione della velocit\u00e0 massima a bassa quota) l'impennaggio collass\u00f2 e l'aereo si schiant\u00f2 al suolo causando la morte dei due piloti e dell'ingegner Kulev. La causa del cedimento fu attribuita a buffeting e all'errata esecuzione della rivettatura.\nIl lavoro di costruzione di un secondo prototipo fu affidato all'ingegner P.I. Eberzin e i test di accettazione furono svolti a Mosca tra febbraio e marzo del 1937. Il pilota che condusse i test riport\u00f2 impressioni poco lusinghiere circa la confortevolezza della cabina di pilotaggio, a suo dire angusta e dotata di vetri frontali troppo piccoli, ma tali considerazioni furono attribuite al fatto che il pilota stesso aveva precedentemente avuto occasione di visionare il Douglas DC-3. Furono riscontrati problemi di stabilit\u00e0 dinamica longitudinale che indussero le autorit\u00e0 ad autorizzare la costruzione in serie del PS-89, ma a porre limiti al suo impiego operativo: non dovevano essere caricati oltre 10 passeggeri ed il volo non avrebbe potuto aver inizio in condizioni meteorologiche sfavorevoli.\nTecnica.\nLo ZIG-1 era un monoplano ad ala bassa, dalla struttura interamente metallica; era caratterizzato da cabina di pilotaggio completamente chiusa e carrello d'atterraggio fisso e completamente avvolto dall'ampia carenatura a pantalone. L'ala era a sbalzo con rivestimento completamente liscio e rivettatura svasata; l'impennaggio era monoplano ma presentava il piano orizzontale controventato all'estradosso.\nL'aereo era motorizzato con due M-17, motore 12 cilindri a V raffreddato a liquido in grado di sviluppare la potenza di ciascuno; le eliche erano bipala. I serbatoi di carburante, dalla capacit\u00e0 complessiva di litri, erano alloggiati in fusoliera.\nLa cabina di pilotaggio ospitava i due piloti, unici membri dell'equipaggio; i passeggeri erano alloggiati in due diversi compartimenti di cui il prima (da quattro posti) era caratterizzato da un singolo obl\u00f2, ma di maggiore superficie, ed era considerato di livello superiore. Le cabine erano rivestite di materiale fonoassorbente ed erano dotate di impianto di ventilazione e riscaldamento.\nImpiego operativo.\nMalgrado i limiti evidenziati e le restrizioni operative imposte, furono sette i PS-89 costruiti in serie; gli aerei furono assegnati alla Flotta Aerea Civile e messi in servizio sia su linee internazionali (due, con matricole URSS-M128 e URSS-M130), sia su collegamenti interni (USSR-L2139, USSR-L2140, USSR-L2141, USSR-L2142, USSR-L2146). Almeno tre esemplari erano ancora nell'inventario della flotta civile al 1\u00ba gennaio del 1943.\nL'impiego sulle rotte civili fu affiancato da compiti militari, in quanto il PS-89 figura tra i velivoli da trasporto utilizzati nel corso della guerra d'inverno.\nIl secondo prototipo del PS-89 risulta tra i velivoli preparati per le operazioni di ricerca di Sigizmund Aleksandrovi\u010d Levanevskij e degli altri cinque membri dell'equipaggio, dispersi nel corso del volo intrapreso da Mosca verso Fairbanks a bordo del loro Bolkhovitinov DB-A il 13 agosto del 1937."}
{"id": "8211304", "revid": "1186766", "url": "https://it.wikipedia.org/wiki?curid=8211304", "title": "Riga (gioco)", "text": ""}
{"id": "8211308", "revid": "1186766", "url": "https://it.wikipedia.org/wiki?curid=8211308", "title": "Mondo (gioco)", "text": ""}
{"id": "8211310", "revid": "1186766", "url": "https://it.wikipedia.org/wiki?curid=8211310", "title": "Brucio", "text": ""}
{"id": "8211314", "revid": "1186766", "url": "https://it.wikipedia.org/wiki?curid=8211314", "title": "Paradiso (gioco)", "text": ""}
{"id": "8211318", "revid": "1186766", "url": "https://it.wikipedia.org/wiki?curid=8211318", "title": "Ambo (gioco)", "text": ""}
{"id": "8211323", "revid": "300067", "url": "https://it.wikipedia.org/wiki?curid=8211323", "title": "Loli S\u00e1nchez", "text": "Carriera.\nCon la ha disputato tre edizioni dei Campionati europei (1983, 1985, 1987)."}
{"id": "8211324", "revid": "1186766", "url": "https://it.wikipedia.org/wiki?curid=8211324", "title": "Settimana (gioco)", "text": ""}
{"id": "8211325", "revid": "1186766", "url": "https://it.wikipedia.org/wiki?curid=8211325", "title": "Sciancateddu", "text": ""}
{"id": "8211326", "revid": "1186766", "url": "https://it.wikipedia.org/wiki?curid=8211326", "title": "Tririticchete", "text": ""}
{"id": "8211327", "revid": "1186766", "url": "https://it.wikipedia.org/wiki?curid=8211327", "title": "Pampano", "text": ""}
{"id": "8211328", "revid": "300067", "url": "https://it.wikipedia.org/wiki?curid=8211328", "title": "Loli Sanchez", "text": ""}
{"id": "8211329", "revid": "729019", "url": "https://it.wikipedia.org/wiki?curid=8211329", "title": "Stazione di Jining Sud", "text": "La stazione di Jining Sud (in cinese \u96c6\u5b81\u5357\u7ad9, \"J\u00edn\u00edng-n\u00e1n Zh\u00e0n\") \u00e8 una stazione ferroviaria localit\u00e0 di diramazione delle linee per Tongliao, Pechino, Zhangjiakou, Baotou e Erenhot a servizio della citt\u00e0 di Ulaan Chab."}
{"id": "8211334", "revid": "1186766", "url": "https://it.wikipedia.org/wiki?curid=8211334", "title": "Strada provinciale 583 Ex S.S. Lariana", "text": ""}
{"id": "8211335", "revid": "1186766", "url": "https://it.wikipedia.org/wiki?curid=8211335", "title": "SP 583", "text": ""}
{"id": "8211336", "revid": "1186766", "url": "https://it.wikipedia.org/wiki?curid=8211336", "title": "Strada provinciale ex SS 494 Vigevanese", "text": ""}
{"id": "8211337", "revid": "1186766", "url": "https://it.wikipedia.org/wiki?curid=8211337", "title": "SP ex SS 494", "text": ""}
{"id": "8211338", "revid": "1186766", "url": "https://it.wikipedia.org/wiki?curid=8211338", "title": "Strada provinciale 494 Vigevanese", "text": ""}
{"id": "8211339", "revid": "1186766", "url": "https://it.wikipedia.org/wiki?curid=8211339", "title": "SP 494", "text": ""}
{"id": "8211341", "revid": "1186766", "url": "https://it.wikipedia.org/wiki?curid=8211341", "title": "SP494", "text": ""}
{"id": "8211342", "revid": "1186766", "url": "https://it.wikipedia.org/wiki?curid=8211342", "title": "SP583", "text": ""}
{"id": "8211343", "revid": "125712057", "url": "https://it.wikipedia.org/wiki?curid=8211343", "title": "Charles J. Dunlap, Jr.", "text": " Si \u00e8 congedato nel febbraio 2010 da vice \"judge advocate general\", Headquarters U.S. Air Force, Washington, D.C.\nNel 2018, Dunlap era \"Executive Director\" del Duke Law School's Centre on Law, Ethics and National Security.\nCarriera militare.\nNella sua qualit\u00e0 di vice judge advocate general, Dunlap assisteva il Judge Advocate General nel coordinamento professionale di pi\u00f9 di judge advocate, 350 avvocati civili, assistenti militari e 550 impiegati civili in varie parti del mondo. Oltre a sovrintendere ad una serie di funzioni di giustizia militare, operative, di diritto civile e internazionale, Dunlap dava consulenza legale all'Air Staff e a comandanti di tutti i livelli.\nDunlap fu nominato ufficiale attraverso il programma AFROTC presso la St. Joseph's University nel maggio 1972, e fu ammesso al \"Bar\" (foro giudiziario) della Corte suprema della Pennsylvania nel 1975. \u00c8 stato impegnato a supporto di varie missioni nel Medio Oriente ed Africa, tra cui Provide Relief, Restore Hope, Vigilant Warrior, Desert Fox, Bright Star, ed Enduring Freedom. Ha guidato delegazioni di militari presso autorit\u00e0 militari di Uruguay, Repubblica Ceca, Sudafrica e Colombia.\nDunlap tratta diffusamente argomenti legali e di sicurezza nazionale, e vengono pubblicati suoi contributi su \"Air and Space Power Journal\", \"Peacekeeping &amp; International Relations\", \"Parameters\", \"Proceedings\", \"Military Review\", \"The Fletcher Forum of World Affairs\", \"Air Force Times\", la \"Wake Forest Law Review\", la \"Air Force Law Review\", la \"Tennessee Law Review\", la \"Strategic Review\", e la piattaforma di politica estera e sicurezza nazionale \"War on the Rocks\" , ed altre ancora. Prima di assumere la sua posizione attuale, il generale Dunlap oper\u00f2 come staff judge advocate presso Headquarters Air Combat Command.\nAttualmente Dunlap \u00e8 professore alla Duke University School of Law, dove tiene corsi di diritto della sicurezza nazionale, e uso della forza nel diritto internazionale, pi\u00f9 altri argomenti.\nNel 1992 Dunlap scrisse il saggio \"The Origins of the American Military Coup of 2012\" in cui sostenne che, se il ruolo militare delle forze armate perde la sua identit\u00e0 nelle missioni civili, ci\u00f2 potrebbe essere pericoloso per la democrazia e per il governo civile."}
{"id": "8211350", "revid": "767487", "url": "https://it.wikipedia.org/wiki?curid=8211350", "title": "Life's Blind Alley", "text": "Life's Blind Alley \u00e8 un film muto del 1916 sceneggiato e diretto da Thomas Ricketts. Prodotto dalla American Film Manufacturing Company e distribuito dalla Mutual, aveva come interpreti principali Harold Lockwood e May Allison, una coppia dello schermo molto popolare all'epoca del muto. Altri interpreti erano Nell Franzen, Robert Klein, Perry Banks.\nTrama.\nWalt Landis, dopo essere diventato socio di Adam Keating nella gestione di un ranch, spera di sposare Helen, la figlia di Keating, di cui si \u00e8 innamorato. Ma lei gli preferisce Fred Sherwood; questi, per\u00f2, si rivela ben presto essere uno scioperato e un vero fannullone. Intanto Walt, deluso, cerca di dimenticare Helen e cos\u00ec, dopo aver risposto alla lettera di Rose, una ragazza con la quale si \u00e8 messo in contatto attraverso una rubrica di cuori solitari, si sposa con lei. Nel frattempo, Keating - stufo della cronica indolenza del genero - cerca di trovare una soluzione e lo manda, a scopo terapeutico, nel ranch gestito da Walt. L\u00ec, Fred conosce Rose, la moglie di Walt, e se ne innamora, intrecciando con lei una relazione. Helen, dal canto suo, stanca di lui, si rivolge a Walt, mettendosi a flirtare con il suo vecchio corteggiatore. Quando Rose e Fred finiscono a causa di un incidente nelle sabbie mobili, nella testa di Walt e di Helen frulla per un momento l'idea di lasciarli al loro destino. Poi, per\u00f2, li salvano. Helen e il marito tornano nel ranch di Keating, mentre Walt e Rose continuano il loro matrimonio senza amore.\nProduzione.\nIl film fu prodotto dalla American Film Manufacturing Company.\nDistribuzione.\nDistribuito dalla Mutual, il film usc\u00ec nelle sale statunitensi il 14 febbraio 1916. Non si conoscono copie ancora esistenti della pellicola che viene considerata presumibilmente perduta."}
{"id": "8211351", "revid": "486946", "url": "https://it.wikipedia.org/wiki?curid=8211351", "title": "Ruy, il piccolo Cid", "text": ""}
{"id": "8211353", "revid": "6923", "url": "https://it.wikipedia.org/wiki?curid=8211353", "title": "You Are Empty", "text": "You Are Empty \u00e8 un videogioco sparatutto in prima persona sviluppato dalle aziende ucraine Mandel ArtPlains e Digital Spray Studios e pubblicato dalla 1C Company nel 2006 e dalla Atari nel 2007. Il gioco \u00e8 ambientato in una realt\u00e0 alternativa durante gli anni '50, nei quali Stalin \u00e8 ancora vivo e regnante sull'Unione Sovietica.\nTrama.\nIl gioco \u00e8 ambientato nel 1955 in un'Unione Sovietica alternativa, ancora governata da Stalin. Nel tentativo di assicurare al comunismo la vittoria globale e la conquista del mondo, il governo sovietico ha costruito un'enorme antenna psichica in grado di trasmettere un segnale capace di trasformare la popolazione sovietica in superuomini, ma l'esperimento va male e gran parte della popolazione muore o viene trasformata in mutanti assetati di sangue.\nIl protagonista del gioco \u00e8 un ufficiale di medio rango che viene coinvolto in un incidente sul posto di lavoro. Risvegliatosi in un ospedale, egli vede il suo mondo in rovina e infestato da mutanti assetati di sangue, e inizia a investigare, incontrando raramente altri superstiti e vari soldati sopravvissuti che gli sono ostili e tentano di portarlo all'alto ufficiale. Raggiunto l'ufficiale superiore, questi, prima di togliersi la vita, gli racconta la storia dietro alla calamit\u00e0 che incombe.\nDurante la storia del gioco, vediamo infatti, sotto forma di filmati, la storia del capo scienziato responsabile del disastro: da bambino, egli scopr\u00ec di avere un potere psichico in grado di fargli controllare altri esseri viventi, e una volta divenuto scienziato, lavor\u00f2 alla costruzione dell'antenna, il cui progetto port\u00f2 al disastro che vediamo nel gioco. Inoltre, lo scienziato si ritiene essere il Nuovo Uomo, il che, pur non essendo dichiarato direttamente nei filmati, \u00e8 comunque speculato, dato che in ogni filmato in cui egli appare lo scienziato, questi tenta di padroneggiare i suoi poteri.\nIl protagonista raggiunge cos\u00ec l'enorme edificio dove si trova l'antenna e incontra il capo scienziato, che gli comunica che deve usare l'antenna per riavvolgere il tempo a prima che accada il disastro, e uccidere lo scienziato. Il protagonista accetta, torna indietro nel tempo e uccide lo scienziato sparandogli alla testa, per poi farsi mettere sotto dalle guardie del corpo di Stalin.\nModalit\u00e0 di gioco.\n\"You Are Empty\" presenta il classico gameplay tipico dello sparatutto in prima persona, dove il giocatore pu\u00f2 ottenere una variet\u00e0 di armi sia a corpo a corpo che da fuoco, in gran parte basate su armi reali come la pistola Mauser C96 o il mitra PP\u0160-41, ma anche alcuni arme inventate, come il pistolone elettrico, l'ultima arma ricevuta dal giocatore.\nAccoglienza.\nIl gioco \u00e8 stato accolto poco positivamente dalla critica. Ha ricevuto un punteggio di 40% di gradimento su GameRankings dalle 15 recensioni presenti, e un punteggio di 34 su 100 su Metacritic dalle sue 14 recensioni."}
{"id": "8211365", "revid": "486946", "url": "https://it.wikipedia.org/wiki?curid=8211365", "title": "Ruy il piccolo cid/Ruy il piccolo cid (strumentale)", "text": ""}
{"id": "8211390", "revid": "61051", "url": "https://it.wikipedia.org/wiki?curid=8211390", "title": "Calyptraeoidea", "text": ""}
{"id": "8211395", "revid": "21880", "url": "https://it.wikipedia.org/wiki?curid=8211395", "title": "Naticoidea", "text": ""}
{"id": "8211396", "revid": "125266356", "url": "https://it.wikipedia.org/wiki?curid=8211396", "title": "Lauri Rapala", "text": "Invent\u00f2 le prime esche artificiali utilizzate nella tecnica di pesca a spinning. Le esche, che poi presero il nome \"Rapala\", sono tuttora prodotte ed utilizzate dai pescatori di tutto il mondo, diventando sinonimo di \"pesciolino artificiale\".\nBiografia.\nNato a Sysm\u00e4, in Finlandia, Lauri Rapala condivideva la casa con foreste sempreverdi e centinaia di laghi. All'et\u00e0 di sette anni, sua madre Mari e lui si trasferirono nella parrocchia di Asikkala, a circa 116 chilometri dalla capitale Helsinki. Gli ecclesiastici della parrocchia non riuscivano a ricordare il cognome di Mari, Saarinen, e cos\u00ec gli misero semplicemente quello di Rapala, il villaggio nel comune di Sysm\u00e4 da cui si erano trasferiti. 'Rapa' \u00e8 una delle parole finlandesi per \"fango\". I bambini finlandesi di quel tempo venivano generalmente messi al lavoro giovanissimi e la stessa cosa capit\u00f2 a Rapala.\nNel periodo in cui gli effetti della Grande Depressione in America arrivarono in Europa, lavorava come boscaiolo durante l'inverno e come pescatore agricolo o commerciale in estate. \nPrimi lavori di pesca.\nPescava con un set di lenza lunghe per il pesce persico e il luccio. Tre trote del peso di 3,6 chilogrammi gli fecero guadagnare l'equivalente di due settimane di paga in una fabbrica vicina; cos\u00ec Rapala pens\u00f2 di trainare una lenza con un amo innescato per catturare le trote. Trascin\u00f2 circa un migliaio di ami su una zattera dietro la sua tradizionale barca a remi da pesca finlandese, conosciuta in finlandese come \"soutuvene\". Innescava tutti gli ami da solo, e poich\u00e9 la barca non aveva motore, remava per circa 50 chilometri ogni giorno.\nSecondo il ricordo di suo figlio Risto, Lauri Rapala pescava la trota con una canna da pesca fatta in casa. Quando un pesce colpiva, gettava il suo palo nell'acqua e remava dietro di esso, per stancare il pesce. Con il lungo periodo trascorso sull'acqua, Rapala aveva anche molto tempo per pensare, osservare e imparare come si comportavano i pesci, come nuotavano i pesciolini e come i pesciolini feriti avevano maggiori probabilit\u00e0 di essere mangiati dai pesci pi\u00f9 grandi. \"Nostro padre capiva davvero la pesca\", ha raccontato Risto. \"Ha riconosciuto la relazione tra la struttura del fondo e dove si trovano i pesci. Impar\u00f2 come si nutrivano i pesci e come si spostavano da un luogo all'altro\".\nProgettare l'esca originale.\nRapala pensava che un'esca artificiale potesse portare pi\u00f9 pesci, e quindi pi\u00f9 soldi. Dopo un sacco di tentativi ed errori, e con l'aiuto di un pescatore eremita, Toivo Pylv\u00e4l\u00e4inen, che viveva su un'isola del lago P\u00e4ij\u00e4nne, e l'amico di Rapala Akseli Soram\u00e4ki, ha creato un'esca con la giusta oscillazione per imitare un pesce esca ferito. Era fatto di sughero, con carta stagnola intorno e negativi fotografici fusi come rivestimento al posto della lacca, che Rapala non poteva permettersi. Una volta completato, leg\u00f2 una corda al pollice e la train\u00f2 dietro la sua barca. Il pesce persico lo attacc\u00f2 voracemente, e i suoi figli, che erano giovani all'epoca, affermano che spesso portava 270 chilogrammi al giorno. Questa \u00e8 l'esca che sarebbe diventata l'Original Floater, l'esca da pesca pi\u00f9 conosciuta al mondo.\nVita privata.\nRapala incontr\u00f2 Elma Lepp\u00e4nen quando aveva poco pi\u00f9 di vent'anni e si sposarono nel 1928. Vissero nella casa dei suoi genitori a Riihilahti fino al 1933. Lauri ed Elma ebbero sette figli; cinque figli (Reino, Risto, Ensio, Esko e Kauko) e due figlie (Marja e Irja)."}
{"id": "8211397", "revid": "880848", "url": "https://it.wikipedia.org/wiki?curid=8211397", "title": "Nassariidae", "text": "Nassariidae \u00e8 una famiglia di molluschi gasteropodi dell'ordine Neogastropoda.\nTassonomia.\nLa famiglia comprende 27 generi raggruppati in 7 sottofamiglie:"}
{"id": "8211403", "revid": "1005847", "url": "https://it.wikipedia.org/wiki?curid=8211403", "title": "Movimento Palikot", "text": ""}
{"id": "8211407", "revid": "767487", "url": "https://it.wikipedia.org/wiki?curid=8211407", "title": "The Other Side of the Door (film 1916)", "text": "The Other Side of the Door \u00e8 un film muto del 1916 diretto da Thomas Ricketts. La sceneggiatura di Clifford Howard si basa sull'omonimo romanzo di Lucia Chamberlain pubblicato a Indianapolis nel 1909. Prodotto dalla American Film Manufacturing Company e distribuito dalla Mutual, aveva come interpreti Harold Lockwood e May Allison, una delle pi\u00f9 note coppie dello schermo di quegli anni.\nTrama.\nIntorno al 1860, John Montgomery, diventato erede di una fortuna, dilapida tutto il suo denaro giocandolo sconsideratamente a carte. Nella sala da gioco, incontra Carlotta Valencia, l'amante del proprietario del casin\u00f2, e se ne innamora, perdendo ogni interesse e mettendo completamente da parte Ellie, la sua fidanzata di vecchia data. Quando Martin, il proprietario del casin\u00f2, viene trovato assassinato, tutti si convincono che il colpevole debba essere per forza John, che - in questo modo - avrebbe tolto di mezzo il suo rivale in amore. Una folla inferocita si prepara a linciarlo ma, poco prima di finire impiccato, Ellie scopre che Carlotta si \u00e8 suicidata, lasciando un biglietto dove confessa l'omicidio, dichiarando di avere ucciso lei l'amante. Tornato libero, John - dopo quella brutta avventura - ripensa alla stupidit\u00e0 del suo comportamento e decide di cambiare vita e di emendarsi: per prima cosa, per dimostrare la sua buona volont\u00e0, si riconcilia con Ellie, la fidanzata ingiustamente trascurata, alla quale, pentito, chiede perdono per la propria condotta insensata.\nProduzione.\nIl film fu prodotto dalla American Film Manufacturing Company.\nDistribuzione.\nIl copyright del film, richiesto dalla American Film Co., Inc., fu registrato il 6 gennaio 1916 con il numero LP7610. Distribuito dalla Mutual, il film usc\u00ec nelle sale statunitensi il 6 gennaio 1916.\nNon si conoscono copie ancora esistenti della pellicola che viene considerata presumibilmente perduta."}
{"id": "8211434", "revid": "125069122", "url": "https://it.wikipedia.org/wiki?curid=8211434", "title": "Parco nazionale di Old Oyo", "text": "Il parco nazionale di Old Oyo si trova nel nord-est dello stato di Oyo, nel sud-ovest della Nigeria. Copre un'area di km\u00b2 sul crinale della dorsale montuosa che cinge da est ad ovest la regione della Guinea.\nIl parco nazionale deve il nome a Oyo-Ile, la capitale politica dell'antico impero Oyo. Oyo-Ile infatti, nella lingua degli Yoruba, significa \"Vecchia Oyo\" (in inglese Old Oyo, appunto). Le rovine del palazzo degli ultimi re Oyo si trovano proprio all'interno del parco nazionale e sono una delle sue principali attrazioni turistiche. L'importanza culturale del parco si riflette anche nel suo motto: \"Blending our glorious past with nature\", cio\u00e8 \u00abUnendo il nostro glorioso passato con la natura\u00bb. Nella vicina citt\u00e0 di Oyo, lungo la strada che collega questa localit\u00e0 a Iseyin, si trova la sede centrale del \"National Park Service of Nigeria\", l'ente che si occupa della gestione dei parchi nazionali del paese. Il parco nazionale di Old Oyo \u00e8 considerato uno dei progetti pi\u00f9 promettenti per lo sviluppo dell'ecoturismo e del turismo scientifico in Nigeria.\nGeografia.\nIl territorio del parco nazionale \u00e8 caratterizzato da un altopiano pianeggiante, interrotto solamente da alcune alture. Solamente nella sua parte nord-orientale vi sono alte falesie di granito che affiorano dalla pianura, mentre il centro del parco \u00e8 costituito da colline piatte e basse creste. Il profilo altimetrico del parco copre un intervallo compreso tra 330 e 508 metri sul livello del mare. La maggior parte del parco \u00e8 situata nel bacino idrografico dei fiumi Ogun, Owu e Owe; solo la sua parte settentrionale si trova nel bacino idrografico del fiume Tessi. Sull'Ogun \u00e8 stata costruita la \"diga di Ikere Gorge\", che ha portato alla formazione di un lago artificiale.\nLa vegetazione del parco nazionale \u00e8 dominata da un tipo di savana umida nota come savana guineana. Il clima della regione \u00e8 caratterizzato dalla netta separazione tra stagione delle piogge e stagione secca, ma \u00e8 descritto come estremamente umido. La stagione delle piogge dura da aprile a ottobre e raggiunge la sua massima intensit\u00e0 in estate, con l'arrivo del monsone dell'Africa occidentale. Le temperature medie giornaliere variano da 25 a 35 \u00b0C.\nIl parco nazionale \u00e8 considerato il punto pi\u00f9 occidentale dell'areale del picatarte collogrigio (\"Picathartes oreas\") ed \u00e8 stato l'ultima roccaforte in Nigeria del rarissimo licaone dell'Africa occidentale (\"Lycaon pictus manguensis\"), scomparso da qui alla fine degli anni '90 a seguito della caccia e dell'espansione umana nella regione."}
{"id": "8211453", "revid": "709565", "url": "https://it.wikipedia.org/wiki?curid=8211453", "title": "John Wagner", "text": "Insieme a Pat Mills, \u00e8 considerato l'artefice della rinascita del fumetto britannico durante gli anni '70, alla quale ha contribuito con la fondazione di diverse riviste, tra cui \"Battle\", \"Action\" e \"2000 AD\", dando vita a personaggi di successo come Judge Dredd (con lo stesso Mills e il disegnatore Carlos Ezquerra), Strontium Dog e Robohunter. Ha inoltre lavorato a diversi adattamenti a fumetti della serie televisiva \"Doctor Who\". Per il mercato statunitense ha scritto la graphic novel \"A History of Violence\", da cui \u00e8 tratto l'omonimo lungometraggio diretto da David Cronenberg, e numerose storie dedicate al personaggio di Batman, spesso in coppia con il collega Alan Grant.\nBiografia.\nPassa i primi 13 anni della sua vita negli Stati Uniti, per poi trasferirsi con la famiglia in Scozia. Dopo le superiori comincia a lavorare in una tipografia, frequentando il college durante i giorni feriali, finch\u00e9 sua zia non gli mostra un manifesto di assunzioni per assistenti editoriali della DC Thomson, con sede a Dundee. Ottenuto il l'impiego, diviene l'editor della rivista a fumetti rosa \"Romeo\", scrivendo anche degli oroscopi. Qui conosce Pat Mills, insieme al quale diviene un freelancer nel 1971 e propone diversi soggetti alla IPC di Londra. Il loro primo lavoro per l'editore \u00e8 la sceneggiatura di un albo della serie \"Cor!!\". L'editor Bob Paynter acquista 12 dei 23 soggetti a lui sottoposti da Wagner e Mills, che cominciano a lavorare su diverse serie dell'editore, venendo notati dai manager John Purdie e John Sanders. Dopo nove mesi il sodalizio tra Wagner e Mills s'interrompe, con il primo che si trasferisce a Londra entrando in pianta stabile nello staff della IPC, divenendo editor delle testate per ragazze \"Sandie\" e \"Princess Tina\" fino al 1973. Al termine di questa esperienza abbandona momentaneamente il mondo dei fumetti, cambiando diversi lavori.\nNell'autunno del 1974, Pat Mills, divenuto editor della neonata rivista \"Battle Picture Weekly\" per la IPC, richiama Wagner alla casa editrice per aiutarlo a sviluppare nuovi personaggi. Stanchi dei fumetti per ragazzi, i due decidono di sviluppare degli eroi che avessero come perno la classe operaia. Grazie a questa premessa, il primo numero di \"Battle Picture Weekly\", datato 8 marzo 1975, \u00e8 subito un successo. Contemporaneamente, Wagner continua a scrivere serie dedicate ad un giovane pubblico, tornando ad essere un freelance nel 1976, anno in cui fonda con Mills la rivista \"2000 AD\" e da vita, insieme ad altri personaggi e con la collaborazione del disegnatore Carlos Ezquerra, a Judge Dredd. Wagner inizialmente non \u00e8 soddisfatto del design del personaggio elaborato da Ezquerra, considerandolo troppo sopra le righe, e abbandona la testata dopo il primo numero, per poi tornarvi con il numero 9.\nNel 1979 Wagner e Mills collaborano ad una serie di adattamenti a fumetti della serie \"Doctor Who\" per la Marvel U.K., provando al contempo a proporre soggetti per la stessa serie TV, salvo poi rinunciarvi per continue richieste di revisione.\nDal 1980 al 1988 Wagner instaura un profondo sodalizio con Alan Grant, gi\u00e0 suo coinquilino e collega su \"2000 AD\". I due scrivono insieme sotto diversi pseudonimi ed entrano a far parte della cosiddetta \"British Invasion\" del fumetto americano, debuttando con la miniserie \"Outcast\" pubblicata dalla DC Comics, per poi scrivere diverse testate dedicate al personaggio di Batman, come \"Detective Comics\" e \"Legends of the Dark Knight\". I due creano anche il fumetto distopico \"The Last American\", disegnato da Mike McMahon e pubblicato dalla Epic Comics, etichetta della Marvel Comics. Per quest'ultima, Wagner scrive anche alcuni numeri speciali del Punitore.\nNel 1987, la divisione fumetti di IPC viene venduta a Robert Maxwell che, nel 1989, nomina John Davidge direttore editoriale. Nel giro di una settimana Wagner lo avvicina e, svuotando una grossa borsa di merchandising del Giudice Dredd sulla sua scrivania, sottolinea di non aver ricevuto royalties per nessuno di essi. Davidge, con un passato nell'editoria di riviste e libri, ne rimane scioccato e introduce contratti scritti e pagamenti in royalty per i creatori di fumetti.\nNegli anni '90, Wagner e Grant creano la serie \"The Bogie Man\". Inizialmente proposta alla DC Comics, viene poi pubblicata dalla casa casa editrice scozzese Fat Man Press. Entrambi divengono poi editor e consulenti della testata \"Judge Dredd Magazine\", per la quale Wagner scrive i primi tre archi narrativi disegnati da Colin MacNeil, intitolati \"America\". Tale ruolo impedisce a Wagner di lavorare con continuit\u00e0 a \"2000 AD\", venendo sostituito da altri autori come Garth Ennis, Grant Morrison e Mark Millar. Wagner e Grant tornano a scrivere insieme nel 1992 la miniserie \"Judgment on Gotham\", il primo team up tra Batman e Judge Dredd, con i disegni di Simon Bisley. Nella seconda met\u00e0 degli anni '90, Wagner collabora con la Dark Horse Comics, scrivendo fumetti su licenza di noti franchise come \"Star Wars\", \"Aliens\" e \"Xena: Warrior Princess\". Nel 1997 scrive la graphic novel \"A History of Violence\", disegnata da Vince Locke e pubblicata dalla Paradox Press, etichetta della DC Comics."}
{"id": "8211457", "revid": "125249856", "url": "https://it.wikipedia.org/wiki?curid=8211457", "title": "Shiv Smarak", "text": "Lo Shiv Smarak o Chhatrapati Shivaji Maharaj Memorial \u00e8 un monumento in costruzione dedicato a Shivaji Maharaj, il re guerriero indiano del XVI secolo e fondatore dell'Impero Maratha.\nDescrizione.\nLa statua sar\u00e0 collocata nel Mar Arabico, vicino alla costa della citt\u00e0 di Mumbai, nello stato indiano Maharashtra.\nLa statua si trover\u00e0 di fronte alla spiaggia Girgaum Chowpatty di Mumbai, 1,5 km di distanza su un'isola artificiale di rocce.\nLa statua avr\u00e0 un'altezza di 126 metri (413 piedi), posta in cima a un piedistallo di 84 m (276 piedi), per un'altezza totale del monumento di 212 m (696 piedi).\nL'area del progetto dovrebbe essere estesa su 130.000 metri quadrati (1.400.000 piedi quadrati).\nSi prevede che sar\u00e0 completato nel 2022. Inizialmente il costo totale del progetto \u00e8 stato stimato in circa 300 milioni di dollari\nLa visione completa del progetto includer\u00e0 gli edifici del centro visitatori, un giardino commemorativo, una biblioteca, una zona ristoranti e un centro congressi con spazio per circa persone.\nIl memoriale avr\u00e0 anche un museo, una galleria espositiva, un anfiteatro, un eliporto e un ospedale.\nIl memoriale mostrer\u00e0 repliche dei forti di Chhatrapati Shivaji Maharaj."}
{"id": "8211466", "revid": "324090", "url": "https://it.wikipedia.org/wiki?curid=8211466", "title": "Cast3m", "text": "Cast3m \u00e8 un programma di calcolo agli elementi finiti multidimensionale, ossia che permette l'interazione fra pi\u00f9 domini fisici, come ad esempio termico e meccanico, permettendo di effettuare analisi estremamente accurate. Questa categoria di programmi, definiti \"x-FEM\", \u00e8 estremamente usata in ambiti sia di ricerca che industriali, come ad esempio nel settore nucleare.\nStoria.\nCast3m \u00e8 stato sviluppato dal CEA (\"Commissariat \u00e0 l'\u00e9nergie atomique et aux \u00e9nergies alternatives\") ed \u00e8 compatibile solo con Windows: comprende due licenze, una gratuita utilizzabile per scopi di ricerca ed una a pagamento utilizzabile per ambiti commerciali. In Italia \u00e8 usato soprattutto presso l'ENEA.\nCaratteristiche.\nCast3m \u00e8 sviluppato in linguaggio ESOPE (derivato dal Fortran) e funziona per linea di comando, tramite linguaggio GIBIANE."}
{"id": "8211467", "revid": "767487", "url": "https://it.wikipedia.org/wiki?curid=8211467", "title": "Marc Weller", "text": "Carriera.\nCalciatore.\nHa totalizzato 106 presenze nella massima serie francese, prevalentemente con la maglia del . Con i \"Turchini\" ha inoltre disputato sei incontri nell'edizione 1977-78 della Coppa UEFA, subentrando a Pierrick Hiard durante la finale di ritorno."}
{"id": "8211468", "revid": "599013", "url": "https://it.wikipedia.org/wiki?curid=8211468", "title": "Andr\u00e9 Burkhard", "text": "Carriera.\nCalciatore.\nHa disputato 286 incontri in nove stagioni della massima serie francese, inizialmente con la maglia dello e, dal 1973 al 1980, del . Con i \"Turchini\" collezion\u00f2 anche 5 presenze durante l'edizione 1977-78 della Coppa UEFA, giocando da titolare la finale di andata."}
{"id": "8211469", "revid": "108829358", "url": "https://it.wikipedia.org/wiki?curid=8211469", "title": "Vinile 12&quot;", "text": ""}
{"id": "8211470", "revid": "599013", "url": "https://it.wikipedia.org/wiki?curid=8211470", "title": "Jean-Louis Cazes", "text": "Carriera.\nCalciatore.\nDopo l'esordio professionistico al nella stagione 1974-75, venne ceduto al al quale leg\u00f2 il resto della carriera, conclusasi nel 1984. Ha totalizzato 277 presenze nella massima serie francese e 14 incontri nelle coppe europee, partecipando a tutte le gare disputate dai \"Turchini\" nella Coppa UEFA 1977-78 e nella Coppa delle Coppe 1981-82."}
{"id": "8211483", "revid": "1034932", "url": "https://it.wikipedia.org/wiki?curid=8211483", "title": "In questa citt\u00e0 (Max Pezzali)", "text": "In questa citt\u00e0 \u00e8 un singolo del cantautore italiano Max Pezzali, pubblicato l'8 novembre 2019 come secondo estratto dall'album \"Qualcosa di nuovo\".\nDescrizione.\nLa canzone \u00e8 incentrata su Roma, di cui vengono citati diversi luoghi, come Tomba di Nerone, Trastevere e il Gianicolo.\nLa copertina del singolo \u00e8 stata disegnata da Zerocalcare, il fumettista romano che non ha mai nascosto la sua grande passione per l'ex cantante degli 883.\nIl 20 dicembre 2019 \u00e8 stata rilasciata su tutte le piattaforme digitali una nuova versione del brano, intitolata \"In questa citt\u00e0 (Roma Milano Remix)\", in collaborazione con Ketama126.\nVideo musicale.\nNel videoclip, diretto da Giorgio Testi, Max Pezzali gira per Roma, visitando i luoghi pi\u00f9 belli della citt\u00e0. Alla fine del video, sul Gianicolo, appare anche Hilo, il figlio del cantautore pavese. In seguito \u00e8 stato pubblicato anche il video del remix del brano."}
{"id": "8211498", "revid": "767487", "url": "https://it.wikipedia.org/wiki?curid=8211498", "title": "Birin\u015fi L\u00efga 2011", "text": "La Birin\u015fi L\u00efga 2011 \u00e8 stata la 17\u00aa edizione della seconda serie del campionato kazako di calcio.\nStagione.\nNovit\u00e0.\nAl termine della stagione 2010, il e il sono salite in Qazaqstan Prem'er Ligasy. Dalla Qazaqstan Prem'er Ligasy sono retrocesse e . L' \u00e8 retrocesso in terza serie, dalla quale \u00e8 stato promosso il .\nFormula.\nLe diciotto squadre si affrontano in un girone all'italiana con partite di andata e ritorno.\nClassifica.\nLegenda:\nNote:"}
{"id": "8211500", "revid": "212348", "url": "https://it.wikipedia.org/wiki?curid=8211500", "title": "Au nom de la rose", "text": "Au nom de la rose \u00e8 un singolo del cantante francese Moos pubblicato nel 1999."}
{"id": "8211537", "revid": "1318658", "url": "https://it.wikipedia.org/wiki?curid=8211537", "title": "Gassed", "text": "Gassed \u00e8 un grande dipinto ad olio completato nel marzo del 1919 da John Singer Sargent.\nDescrizione.\nL'opera raffigura e descrive le conseguenze di un attacco di gas durante la prima guerra mondiale, con una fila di soldati feriti che camminano verso una stazione di medicazione.\nSargent fu incaricato dal British War Memorials Committee di documentare la guerra e visit\u00f2 il fronte occidentale nel luglio 1918 trascorrendo del tempo con la divisione delle guardie vicino ad Arras e poi con le forze di spedizione americane vicino a Ypres. Il dipinto fu terminato nel marzo del 1919 e votato come dipinto dell'anno dal Royal Academy of Arts nel 1919. Ora \u00e8 esposto all'Imperial War Museum. \u00c8 stato esposto negli Stati Uniti nel 1999 per una serie di mostre e retrospettive e dal 2016 al 2018 per mostre commemorative del centenario della prima guerra mondiale."}
{"id": "8211544", "revid": "547034", "url": "https://it.wikipedia.org/wiki?curid=8211544", "title": "16 giri", "text": "Il 16 giri (nei paesi anglofoni indicato come \"16 rpm\") \u00e8 un disco in vinile dello stesso formato del 33 giri, cio\u00e8 30,5 cm di diametro (equivalente a 12\"), sul quale venivano incisi in forma analogica album discografici riproducibili con una velocit\u00e0 di rotazione di 16,6 giri al minuto (corrispondente a 100 giri ogni sei minuti) i quali, girando pi\u00f9 lentamente, permettevano una maggiore durata delle incisioni. Questa tipologia non ebbe il successo sperato e venne presto abbandonata.\nStoria del supporto.\nQuesto formato venne inventato e lanciato negli Stati Uniti d'America nella seconda met\u00e0 degli anni cinquanta e utilizzato per incisioni di musica jazz: la Prestige Records ad esempio pubblic\u00f2 in questo formato due album di Miles Davis, mentre altri furono realizzati dalla Seeburg Corporation\nIn Italia i dischi a 16 giri pubblicati, di 25 cm di diametro, sono conservati presso l'Istituto centrale per i beni sonori ed audiovisivi; questo formato venne prodotto a partire dal 1958 dalla Fonit-Cetra (un album di Domenico Modugno su etichetta Fonit e due album di Fred Buscaglione, due di Carla Boni e Gino Latilla e uno di Claudio Villa su Cetra), e dalla Durium (un album di Marino Marini) ma le vendite non furono soddisfacenti per cui se ne interruppe la produzione.\nIn Francia furono pubblicati alcuni 16 giri con lo stesso formato dei 45 giri, quindi con 17,5 cm di diametro, per esempio dalla Ducretet-Thomson (che era distribuita dalla RCA Italiana), che ne stamp\u00f2 qualcuno di Charles Aznavour con otto canzoni."}
{"id": "8211561", "revid": "1543377", "url": "https://it.wikipedia.org/wiki?curid=8211561", "title": "Gli acchiappamostri (serie animata)", "text": " \nGli acchiappamostri (\"The Strange Chores\") \u00e8 una serie animata australiana che \u00e8 stata presentata in anteprima su ABC Me il 31 ottobre 2019. La serie \u00e8 stata creata da Charlie Aspinwall e Daley Pearson, meglio noti per il loro lavoro su \"Bluey\", ed \u00e8 una coproduzione tra Ludo Studio e Media World Production. \nLa storia \u00e8 incentrata su due eroi guerrieri adolescenti e una ragazza fantasma vivace che padroneggia le abilit\u00e0 di cui hanno bisogno per sostituire un vecchio cacciatore di mostri facendo le sue faccende soprannaturali. \nDue adolescenti, Charlie e Pierce, scoprono che la casa del loro \"vicino di casa\" Old Man Helsing alla fine della loro strada \u00e8 segretamente un portale per mondi soprannaturali. Helsing pensa che potrebbe diventare troppo vecchio per tutte le sue avventure, quindi permette loro di diventare i suoi apprendisti. Una maliziosa ragazza fantasma, Que, si unisce a loro nelle loro avventure mentre completano le faccende strane, bizzarre e talvolta terrificanti di Helsing.\nPersonaggi e interpreti.\nPersonaggi principali.\ndoppiato da Michael Philippou in originale e da Simone Marzola in italiano.\n\"Mostri\"\nProduzione.\n\"Gli acchiappamostri\" \u00e8 prodotto interamente in Australia da Ludo Studio e Media World Production, con l'animazione fornita da 12Field Animation utilizzando Toon Boom Harmony. La produzione della prima stagione dello spettacolo \u00e8 durata 95 settimane, tra cui oltre 5.000 scene, 400 piattaforme, 500 oggetti di scena e 3000 disegni di sfondo. Ludo mirava a un pubblico pi\u00f9 anziano per questo show (dagli 8 ai 12 anni) rispetto alla loro serie di scuola materna estremamente popolare \"Bluey\". \nTrasmissione.\nLa prima stagione de \"Gli acchiappamostri\" \u00e8 stata trasmessa in anteprima in Australia sul canale ABC Me dal 31 ottobre al 23 novembre 2019. L'episodio \"Don't Trick or Tweet\" \u00e8 stato trasmesso in anteprima prima dei primi due episodi. Nel Regno Unito e in Irlanda, la serie \u00e8 andata in onda su Pop a partire dal 1\u00ba novembre, un giorno dopo la prima australiana, mentre in Italia la serie viene trasmessa in anteprima sul canale televisivo Boing a partire dal 12 novembre 2019 e a giugno 2021 in Esclusiva sulla Piattaforma RaiPlay."}
{"id": "8211574", "revid": "201640", "url": "https://it.wikipedia.org/wiki?curid=8211574", "title": "Nanae Aoyama", "text": "Biografia.\nNanae Aoyama \u00e8 nata il 20 gennaio 1983 nella Prefettura di Saitama. \nLaureata all'Universit\u00e0 di Tsukuba nel 2005, ha esordito nello stesso anno con \"Mado no akari\" ottenendo il Bungei Prize.\nImpiegata, nel 2007 ha pubblicato il suo secondo romanzo, \"Un bel giorno per rimanere da sola\", su una giovane donna con un lavoro precario classica rappresentante del fenomeno sociale dei freeter, ed \u00e8 stata inisignita del prestigioso Premio Akutagawa. \nLasciato il lavoro d'ufficio per dedicarsi alla scrittura a tempo pieno, nel 2009 ha vinto, con il racconto \"Kakera\", lo Yasunari Kawabata Literary Prize risultando la pi\u00f9 giovane vincitrice di sempre e in seguito ha dato alle stampe altre 14 opere di narrativa."}
{"id": "8211581", "revid": "108831543", "url": "https://it.wikipedia.org/wiki?curid=8211581", "title": "ThyssenKrupp Automotive", "text": ""}
{"id": "8211582", "revid": "108831570", "url": "https://it.wikipedia.org/wiki?curid=8211582", "title": "Tivadar Herzl", "text": ""}
{"id": "8211588", "revid": "767487", "url": "https://it.wikipedia.org/wiki?curid=8211588", "title": "Solveig Gladtved", "text": ""}
{"id": "8211592", "revid": "1418004", "url": "https://it.wikipedia.org/wiki?curid=8211592", "title": "Robert Service", "text": "Biografia.\nDopo un master presso il King's College, Universit\u00e0 di Cambridge, ha continuato gli studi all'Universit\u00e0 dell'Essex, dove ha conseguito un master e un dottorato di ricerca, e all'Universit\u00e0 di Leningrado.\nHa insegnato alla Keele University, alla UCL School of Slavonic and East European Studies e all'Universit\u00e0 di Londra. Nel 1988 si \u00e8 trasferito al St Antony\u2019s College di Oxford ove ha insegnato Storia russa fino al 2013, ed \u00e8 rimasto, dal 2014, come \"Senior Fellow\". \nMembro dal 1998 della British Academy, \u00e8 noto per i suoi numerosi libri sulla storia russa nel XX secolo, in particolare sulla rivoluzione russa, e le biografie di Lenin, Stalin e Lev Trockij. La sua biografia di Trockij ha ricevuto il Duff Cooper Prize nel 2009."}
{"id": "8211602", "revid": "1543377", "url": "https://it.wikipedia.org/wiki?curid=8211602", "title": "Giro di Sicilia 1948", "text": "Il Giro di Sicilia 1948, ottava edizione della corsa, si svolse dal 23 al 28 novembre 1948, su un percorso di 1116\u00a0km (per il giornale \"La Sicilia\" \"1125\"), suddivisi in 6 tappe, per ciclisti indipendenti ad invito, con partenza e arrivo da Palermo. La vittoria fu appannaggio dell'italiano Francesco Patti, che complet\u00f2 il percorso in 35h20'35\", precedendo i connazionali Marcello Spadolini e Vitaliano Lazzerini.\nSquadre e corridori partecipanti.\nParteciparono oltre 76 corridori. Prima della partenza, tra gli iscritti, Letterio La Rosa, Armando Cavazzini, Rolando Susini, Edoardo Taddei, Giorgio Cargioli, Virgilio Salimbeni, Vittorio Seghezzi, Luigi Malabrocca, Vitaliano Lazzerini e altri. \nE ancora, fra i partecipanti, Gino Bresci (ritirato alla 2\u00aa tappa), una squadra francese con Raymond Colliot e altri (anch'essa ritirata alla 2\u00aa tappa), Bruno Pontisso, Wainer Scolari, Clemente Arduino, Heinrich Sp\u00fchler nella squadra svizzera (24\u00aa, 2\u00aa tappa)."}
{"id": "8211610", "revid": "188116", "url": "https://it.wikipedia.org/wiki?curid=8211610", "title": "Unidas Podemos", "text": ""}
{"id": "8211620", "revid": "729019", "url": "https://it.wikipedia.org/wiki?curid=8211620", "title": "Francesco Masini", "text": ""}
{"id": "8211621", "revid": "404338", "url": "https://it.wikipedia.org/wiki?curid=8211621", "title": "AA", "text": ""}
{"id": "8211622", "revid": "404338", "url": "https://it.wikipedia.org/wiki?curid=8211622", "title": "AZ", "text": ""}
{"id": "8211623", "revid": "404338", "url": "https://it.wikipedia.org/wiki?curid=8211623", "title": "BO", "text": ""}
{"id": "8211624", "revid": "404338", "url": "https://it.wikipedia.org/wiki?curid=8211624", "title": "SV", "text": ""}
{"id": "8211626", "revid": "404338", "url": "https://it.wikipedia.org/wiki?curid=8211626", "title": "AAB", "text": ""}
{"id": "8211627", "revid": "404338", "url": "https://it.wikipedia.org/wiki?curid=8211627", "title": "MEC", "text": ""}
{"id": "8211628", "revid": "404338", "url": "https://it.wikipedia.org/wiki?curid=8211628", "title": "SIM", "text": ""}
{"id": "8211629", "revid": "404338", "url": "https://it.wikipedia.org/wiki?curid=8211629", "title": "TCA", "text": ""}
{"id": "8211631", "revid": "287204", "url": "https://it.wikipedia.org/wiki?curid=8211631", "title": "International Violin Competition of Indianapolis", "text": "L'International Violin Competition of Indianapolis \u00e8 un concorso di violino classico che si svolge una volta ogni quattro anni a Indianapolis, nell'Indiana. Dal 1984 \u00e8 membro della World Federation of International Music Competitions.\nStoria.\nIl primo International Violin Competition of Indianapolis si \u00e8 tenuto per la prima volta nel 1982, diretto da Josef Gingold. Era aperto ai violinisti dai diciotto ai trenta anni e il premio era una medaglia d'oro e 10.000 (diecimila) dollari degli Stati Uniti\nIl concorso era stato originariamente organizzato come un evento isolato, ma Gingold decise di ripeterlo a causa del suo successo. Per la seconda competizione del 1986, Dorothy DeLay, Ruggiero Ricci, Henryk Szeryng e Ilona Feher erano tutti presenti nella giuria.\nPer la serie 2014 il concorso ha commissionato al compositore Ellen Taaffe Zwilich la scrittura di \"Fantasy for Solo Violin\", che sedici semifinalisti hanno suonato nel secondo turno della gara. L'8 luglio 2014 il concorso ha annunciato che la Zwilich avrebbe fatto parte della giuria, prendendo il posto della violinista Pamela Frank, che si era dimessa a causa di una malattia in famiglia. Gli altri membri della giuria del 2014 erano Jaime Laredo, Miriam Fried, Dong-Suk Kang, Boris Kuschnir, Cho-Liang Lin, Philip Setzer, Dmitry Sitkovetsky e Kyoko Takezawa.\nLa ricompensa per aver vinto il primo premio al Concorso del 2014 \u00e8 stato un recital alla Carnegie Hall, l'opportunit\u00e0 di utilizzare il violino Stradivari \"Ex-Gingold\" per quattro anni e 30.000 (trentamila) dollari statunitensi.\nIl concorso.\nLa competizione \u00e8 divisa in tre parti:\nVincitori del passato.\nDal sito web del concorso."}
{"id": "8211641", "revid": "767487", "url": "https://it.wikipedia.org/wiki?curid=8211641", "title": "Orchestra Radiofonica Norvegese", "text": "L'Orchestra Radiofonica Norvegese (Norvegese: \"Kringkastingsorkestret\", abbreviato in KORK) \u00e8 un'orchestra radiofonica norvegese affiliata alla Societ\u00e0 di Radiodiffusione norvegese (\"Norsk rikskringkasting AS\" o NRK). La sua sede principale \u00e8 lo \"Store Studio\" presso la sede della NRK a Oslo.\nStoria.\nLa KORK fu fondata nel 1946 con ventiquattro musicisti nell'orchestra, da gruppi precedentemente guidati da \u00d8ivind Bergh e Gunnar Knudsen. \u00d8ivind Bergh fu il primo direttore principale dal 1946 al 1976. L'orchestra inizialmente si assicur\u00f2 la reputazione di spettacoli di musica per l'intrattenimento e classici leggeri. Sverre Bruland, secondo direttore principale della KORK dal 1976 al 1988, diede il via all'impegno dell'orchestra nel presentare la musica norvegese contemporanea.\nDalla stagione 2013-2014 il direttore principale dell'orchestra \u00e8 Miguel Harth-Bedoya. L'amministratore delegato dell'orchestra \u00e8 Rolf Lennart Stens\u00f8. A partire dal 2018 la KORK \u00e8 composta da cinquantanove musicisti.\nLa KORK ha registrato commercialmente per etichette tra cui Pro Musica, Bridge Records e Finlandia. Oltre ai concerti ed alle registrazioni, l'orchestra si esibisce ogni anno al Concerto per il Premio Nobel per la pace. La KORK ha anche lavorato in aree di musica popolare, come nel sostegno all'Eurovision Song Contest in Norvegia nel 1986 e nel 1996, nonch\u00e9 in varie attivit\u00e0 nel rock e nel jazz."}
{"id": "8211643", "revid": "88740", "url": "https://it.wikipedia.org/wiki?curid=8211643", "title": "Klazienaveen", "text": "Klazienaveen (in Dr\u00e8ents: \"Klazieneveen\") \u00e8 una localit\u00e0 di circa 12.000 abitanti del nord-est dei Paesi Bassi, facente parte della provincia della Drenthe e situata al confine con la Germania. \u00c8 uno dei centri principali della municipalit\u00e0 di Emmen.\nGeografia fisica.\nKlazienaveen si trova nella parte nord-orientale della provincia della Drenthe, pochi chilometri ad ovest della citt\u00e0 tedesca di Meppen (Bassa Sassonia) e ad ovest corso del fiume tedesco Ems e tra le citt\u00e0 olandesi di Emmen (capoluogo del comune omonimo) e Coevorden (rispettivamente a sud/sud-est della prima e a nord-est della seconda).\nOrigini del nome.\nIl toponimo \"Klazienaveen\", attestato per la prima volta nel 1883, \u00e8 formato dal termine \"veen\", che significa \"torbiera\" o \"brughiera\", e dal nome di una donna, Klaziena Sluis, che era la moglie del fondatore del villaggio.\nStoria.\nIl villaggio di Klazienaveen venne fondato nel XIX secolo come insediamento per l'estrazione della torba dall'industriale Willem Albert Scholten, che, come detto, diede al luogo il nome della moglie.\nA partire dal 1904, fu realizzata nel villaggio una ferrovia per il passaggio del tram a vapore. La linea venne definitivamente dismessa nel 1947.\nMonumenti e luoghi d'interesse.\nKlazienaveen vanta un unico edificio classificato come \"rijksmonument\" e due edifici classificati come \"gemeentelijke monumenten\".\nArchitetture religiose.\nKruiskerk.\nTra i prinicpali edifici religiosi di Klazienaveen, situata al nr. 8 di De Omloop e costruita nel 1963 su progetto dell'architetto H. Knijtijzer.\nArchitetture civili.\nMarechausseekazerne.\nAltro edificio d'interesse \u00e8 la Marechausseekazerne, una villa del 1903, che un tempo aveva la funzione di caserma per la Koninklijke Marechaussee, la polizia militare reale.\nSociet\u00e0.\nEvoluzione demografica.\nAl censimento del 2018, Klazienaveen contava una popolazione pari a 12.135 abitanti, di cui 6.175 erano donne e 5.960 erano uomini. \nLa popolazione al di sotto dei 26 anni era pari a 3.105 unit\u00e0 (di cui 1.805 erano i ragazzi e i bambini al di sotto dei 16 anni), mentre la popolazione dai 65 anni in su era pari a 2.670 unit\u00e0.\nLa localit\u00e0 ha conosciuto un progressivo incremento demografico a partire dal 2016 (quando contava 12.006 abitanti), dopo un calo demografico tra il 2013 (quando contava 12.104 abitanti) e il 2015 (quando contava 12.006 abitanti).\nGeografia antropica.\nSuddivisioni amministrative.\nIl villaggio di Klazienaveen \u00e8 suddiviso in 2 \"buurtschappen\", Barger-Oosterveen e Schutwijk.:\nSport.\nLa squadra di calcio locale \u00e8 l'FC Klazienaveen, club fondato nel 2017 dalla fusione del VV Klazienaveen e del VV Zwartemeer."}
{"id": "8211650", "revid": "1452257", "url": "https://it.wikipedia.org/wiki?curid=8211650", "title": "3D Studio Max", "text": ""}
{"id": "8211652", "revid": "767487", "url": "https://it.wikipedia.org/wiki?curid=8211652", "title": "2814", "text": "I 2814 (reso graficamente \uff12\uff18\uff11\uff14) sono un gruppo musicale inglese.\nStoria.\nFondati a Londra da Telepath \u30c6\u30ec\u30d1\u30b7\u30fc\u80fd\u529b\u8005 (nome d'arte di Luke Laurila) e HKE (vero nome David Russo), i 2814 esordirono nel 2014 con l'omonimo album pubblicato su Internet tramite l'etichetta Ailanthus. Ad esso segu\u00ec, agli inizi dell'anno seguente, \"\u65b0\u3057\u3044\u65e5\u306e\u8a95\u751f\" (dal giapponese \"nascita di un nuovo giorno\"), pubblicato in digitale e in tiratura limitata su CD dall'etichetta Dream Catalogue di propriet\u00e0 dello stesso HKE. Quest'ultima uscita viene considerata uno dei capolavori dello stile vaporwave e fu recensito molto positivamente da varie riviste specializzate fra cui \"Rolling Stone\", che lo defin\u00ec \"una crociera in tarda notte attraverso l'autostrada dei sogni nel cyber-futuro\". Nel 2015 fu indetta una fortunata campagna di crowdfunding per stampare una versione su doppio LP che si concluse con un livello di consensi pari al 161% e in cui furono raccolte 6.432 sterline. Il terzo album dei 2814 \u00e8 \"Rain Temple\", uscito nel 2016. Nel 2019 il duo pubblic\u00f2 l'antologia \"Lost Fragments\", contenente dieci brani gi\u00e0 pubblicati precedentemente e inediti. Parallelamente alla sua carriera con i 2814, Laurila pubblica musica con altri pseudonimi, fra cui Telepath, a cui \u00e8 attribuito l'apprezzato \"\u30ed\u30b9\u30c8\u30a8\u30c7\u30f3\u3078\u306e\u30d1\u30b9\" (2015) un album split con Nmesh.\nStile musicale.\nI 2814 sono un progetto ambientale che, stando alle loro dichiarazioni, preferisce focalizzarsi sulle sonorit\u00e0 surreali della vaporwave piuttosto che sull'estetica degli anni ottanta e novanta tipica dello stile. Stando al profilo del gruppo su \"AllMusic\", la loro musica rievoca i paesaggi distopici e piovosi di \"Blade Runner\" cos\u00ec come l'ambient techno. Durante la loro intervista rilasciata su \"Rolling Stone\", HKE dichiar\u00f2 che, durante l'incisione del secondo album \"\u65b0\u3057\u3044\u65e5\u306e\u8a95\u751f\", i 2814 ebbero l'intenzione di \"produrre una vaporwave originale e che non facesse leva sui soliti campionamenti muzak e kitsch-pop\". Il loro stile si sarebbe invece fatto pi\u00f9 \"intenso, drammatico e cinematico\" e dalla pi\u00f9 forte componente spirituale nel seguente \"Rain Temple\"."}
{"id": "8211664", "revid": "599013", "url": "https://it.wikipedia.org/wiki?curid=8211664", "title": "Zach Gentry", "text": "Carriera professionistica.\nPittsburgh Steelers.\nGentry fu scelto nel corso del quinto giro (141\u00ba assoluto) del Draft NFL 2019 dai Pittsburgh Steelers. Debutt\u00f2 come professionista subentrando nella gara del terzo turno contro i San Francisco 49ers senza fare registrare alcuna ricezione. La sua stagione si chiuse con una ricezione da 4 yard in 4 partite, nessuna delle quali come titolare."}
{"id": "8211672", "revid": "1982", "url": "https://it.wikipedia.org/wiki?curid=8211672", "title": "(486958) 2014 MU69", "text": ""}
{"id": "8211676", "revid": "76261", "url": "https://it.wikipedia.org/wiki?curid=8211676", "title": "Fran\u00e7ois Masini", "text": ""}
{"id": "8211680", "revid": "8660", "url": "https://it.wikipedia.org/wiki?curid=8211680", "title": "Limburg Shotguns 2019", "text": "Questa voce raccoglie le informazioni riguardanti i Limburg Shotguns nelle competizioni ufficiali della stagione 2019."}
{"id": "8211688", "revid": "120352616", "url": "https://it.wikipedia.org/wiki?curid=8211688", "title": "Brose Fahrzeugteile", "text": "La Brose Fahrzeugteile GmbH &amp; Co. KG \u00e8 un fornitore per l'industria automobilistica. La societ\u00e0 ha sede a Coburgo, ha 63 sedi nel mondo in 23 paesi e produce sistemi meccatronici.\nStoria.\nDal 1908 fino alla seconda guerra mondiale.\nIl 4 marzo 1908 Max Brose apre a Berlino un negozio di ricambi automobilistici, i suoi genitori erano proprietari di una carrozzeria a Wuppertal.\nDopo la prima Guerra mondiale il 14 giugno 1919 a Coburg, Max Brose e Ernst J\u00fchling, fondano la \"Metallwerk Max Brose &amp; Co.\" per la produzione e il commercio di materiale per l\u2019industria dell\u2019auto e aeronautica. Viene acquisita la firma \u201eMetallwaren Hau\u00dfknecht &amp; Co\u201c che all\u2019epoca si trovava a \"Ketschendorfer Stra\u00dfe\".\nDal 1936 viene prodotta la tanica da 20 litri Wehrmacht-Einheitskanister e durante la guerra vengono prodotti inneschi e granate. All\u2019epoca l\u2019azienda aveva 900 collaboratori, e anche circa 200 prigionieri di guerra sovietici.\nDal 1945 ad oggi.\nDal 1945 la societ\u00e0 fu controllata per tre anni dalle forze alleate. Meno di 100 dipendenti producevano all\u2019epoca articoli per la casa. Venne prodotta dal 1953 la calcolatrice meccanica \u201eBrosette\u201c. Dopo aver prodotto pi\u00f9 di 40.000 macchine calcolatrici la produzione fin\u00ec nel 1958 e la societ\u00e0 si concentr\u00f2 sulla fornitura di articoli per l\u2019automotive. Viene prodotto in serie l\u2019alzacristalli elettrico dal 1963. Dal 1968 viene prodotto il seggiolino per bambini in auto.\nDurante la recessione del 1974 la societ\u00e0 si diversific\u00f2 anche nella produzione di rubinetti per uso domestico e cerniere per mobilio. Nel 1983 viene create la Werk 2 a Coburg. All\u2019epoca a Coburg erano impiegate 1500 persone. Nel 1988 viene fondata la Brose di Coventry, la prima al di fuori della Germania.\nGuida della societ\u00e0.\nLa societ\u00e0 \u00e8 guidata da Michael Stoschek, la figlia Julia Stoschek e suo figlio Maximilian Stoschek, cos\u00ec come Christine Volkmann e figlia. Michael Stoschek ha la presidenza del consiglio societario."}
{"id": "8211692", "revid": "599013", "url": "https://it.wikipedia.org/wiki?curid=8211692", "title": "Ryan Connelly", "text": "Carriera.\nNew York Giants.\nConnelly fu scelto nel corso del quinto giro (143\u00ba assoluto) del Draft NFL 2019 dai New York Giants. Nella settimana 3 contro i Tampa Bay Buccaneers fece registrare il primo intercetto in carriera su Jameis Winston nella vittoria 32-31. La settimana seguente mise a segno un altro intercetto su Case Keenum e fece registrare il suo primo sack nella vittoria 24-3. In quella partita tuttavia Connelly si ruppe il legamento crociato anteriore, chiudendo la sua stagione.\nMinnesota Vikings.\nIl 6 settembre 2020 Connelly firm\u00f2 con i Minnesota Vikings.\nFamiglia.\nConnelly \u00e8 il cugino del capitano dei New York Islanders Anders Lee."}
{"id": "8211698", "revid": "1543377", "url": "https://it.wikipedia.org/wiki?curid=8211698", "title": "Miguel Harth-Bedoya", "text": " Attualmente \u00e8 direttore musicale della Fort Worth Symphony Orchestra e direttore principale dell'Orchestra Radiofonica Norvegese.\nBiografia.\nFamiglia e primi anni.\nHarth-Bedoya nacque a Lima. Sua madre era una direttrice di coro della compagnia aerea Aeroperu. Sua sorella Maria Luisa Harth-Bedoya \u00e8 una chitarrista.\nHarth-Bedoya ha studiato al Curtis Institute di Filadelfia. In seguito ha frequentato la Juilliard School di New York, dove tra i suoi insegnanti c'era Otto-Werner Mueller. Si \u00e8 laureato alla Juilliard nel 1991 con un Bachelor of Music e nel 1993 con un Master in Musica, entrambi in direzione d'orchestra. Tra gli altri suoi maestri di direzione figurano Gustav Meier e Seiji Ozawa. Nel suo nativo Per\u00f9 Harth-Bedoya ha contribuito a fondare l\"'Orquesta Filarmonica de Lima\" e la \"Compa\u00f1\u00eda Contempor\u00e1nea de Opera\" ed ha lavorato con entrambi i gruppi dal 1993 al 1998.\nCarriera.\nNegli Stati Uniti nella sua carriera iniziale, Harth-Bedoya ha lavorato con la Norwalk Youth Symphony (Connecticut), con la quale fece il suo debutto come direttore alla Carnegie Hall. \u00c8 stato direttore musicale della New York Youth Symphony dal 1993 al 1997. Ha anche lavorato come membro della facolt\u00e0 di direzione della Juilliard ed \u00e8 stato direttore dello staff della New York Philharmonic.\nNel 1996 Harth-Bedoya divent\u00f2 direttore musicale dell'Eugene Symphony ed ha ricoperto questo incarico fino al 2002. Nel 1998 \u00e8 diventato vicedirettore della Filarmonica di Los Angeles, nominato da Esa-Pekka Salonen. Successivamente Salonen lo ha promosso direttore associato nel 1999 e Harth-Bedoya ha ricoperto questo incarico fino a tutto il 2004. Nel 2002 vinse il premio Seaver/National Endowment for the Arts Conductors.\nNel 2000 divenne direttore musicale della Fort Worth Symphony Orchestra. Il suo contratto a Fort Worth, recentemente esteso fino alla stagione 2010-2011, \u00e8 stato ulteriormente prolungato fino al 2014. Nel maggio 2018 l'orchestra annunci\u00f2 che Harth-Bedoya concluder\u00e0 la sua direzione musicale a Fort Worth alla fine della stagione 2019-2020 per poi ottenere il titolo di direttore d'orchestra laureato. Negli Stati Uniti il lavoro di Harth-Bedoya nella musica contemporanea ha compreso la direzione della prima di luglio 2005 della versione rivista di \"Ainadamar\" di Golijov alla Santa Fe Opera e l'esecuzione in anteprima mondiale della prima opera di Jennifer Higdon \"Cold Mountain\", sempre alla Santa Fe Opera, nell'agosto 2015.\nAl di fuori degli Stati Uniti, Harth-Bedoya \u00e8 stato direttore musicale dell'Orchestra Filarmonica di Auckland dal 2000 al 2005. Nel 2007 ha istituito il progetto multimediale \"Caminos del Inka\" per la promozione della musica del Sud America, che ha previsto l'esecuzione di opere orchestrali di diversi compositori sudamericani come Osvaldo Golijov, Enrique Iturriaga, Celso Garrido Lecca, Esteban Benzecry e Jimmy Lopez. Ha diretto per la prima volta l'Orchestra Radiofonica Norvegese (KORK) nel novembre 2010. Nel febbraio 2012 la KORK ha annunciato la nomina di Harth-Bedoya come suo 7\u00b0 direttore principale, a far tempo dalla stagione 2013-2014.\nHarth-Bedoya ricopre il ruolo di Distinguished Guest Professor of Conducting presso la Texas Christian University.\nVita privata.\nHarth-Bedoya ha sposato sua moglie Maritza nel 2000. La coppia ha 3 figli. La famiglia risiede a Fort Worth, in Texas."}
{"id": "8211700", "revid": "1442080", "url": "https://it.wikipedia.org/wiki?curid=8211700", "title": "Alfonso La Torre", "text": " \nBiografia.\nLavor\u00f2 come illustratore di romanzi negli anni quaranta e cinquanta divenendo poi uno dei primi artisti peruviani a usare personaggi ricorrenti nelle proprie strisce a fumetti. Realizz\u00f2 dal 1947 la serie \"Las Andanzas de Anacleto Barringa\", seguito poi da \"Falsetti, un Tipo Como Muchos\" pubblicato su \"El Comercio\" dal 1948 al 1962. Alla fine degli anni cinquanta realizz\u00f2 una trasposizione a fumetti di \"Tradiciones Peruanas\" di Ricardo Palma per \"El Comerio\". Pi\u00f9 tardi divenne critico letterario, teatrale e cinematografico."}
{"id": "8211702", "revid": "404338", "url": "https://it.wikipedia.org/wiki?curid=8211702", "title": "IGP", "text": ""}
{"id": "8211703", "revid": "122415166", "url": "https://it.wikipedia.org/wiki?curid=8211703", "title": "Natalia Reyes", "text": "Biografia.\nNatalia Reyes inizia la propria attivit\u00e0 lavorativa, nel mondo dello spettacolo, a nove anni. A questa et\u00e0, infatti, inizia a recitare in diverse produzioni colombiane.\nReyes ha studiato recitazione a New York, presso la Lee Strasberg Theatre and Film Institute."}
{"id": "8211705", "revid": "110157", "url": "https://it.wikipedia.org/wiki?curid=8211705", "title": "Chiesa della Madonna del Carmine (Ripatransone)", "text": "La chiesa della Madonna del Carmine \u00e8 una chiesa sussidiaria di Ripatransone, in provincia di Ascoli Piceno, che risale al XIV secolo.\nStoria.\nPotrebbe risalire al XIV secolo la costruzione, a Ripatransone, di un'edicola per riparare un'immagine della Vergine. Questa venne ritenuta miracolosa, e fu meta devozionale per molti fedeli che la chiamarono Madonna della Misericordia.\nQuesta primitiva edicola venne demolita nel 1739, quando ormai la chiesa era stata edificata.\nTra il 1552 ed il 1564 venne edificata la nuova chiesa, dedicata in un primo momento alla Madonna della Misericordia ed in seguito alla Madonna del Carmine. I padri carmelitani vi si stabilirono subito dopo la conclusione dei lavori e vi rimasero sino al 1575, quando vennero sostituiti nella conduzione dell'edificio sacro dai padri cappuccini, che per\u00f2 vi rimasero per breve tempo, a causa di disaccordi col Comune e di un eccessivo pellegrinaggio di fedeli.\nA partire dal 1569 vennero affrescate varie parti all'interno, in particolare le due cappelle vicino all'ingresso.\nAttorno alla fine del XX secolo iniziarono importanti opere di restauro che riguardarono la copertura dell'edificio, le murature ed il sagrato. Si pose mano anche a diversi affreschi, che in alcuni casi vennero staccato dalla loro sede.\nDal 1993 nella chiesa sono riprese le sacre celebrazioni."}
{"id": "8211710", "revid": "767487", "url": "https://it.wikipedia.org/wiki?curid=8211710", "title": "International Bibliography of Periodical Literature", "text": "International Bibliography of Periodical Literature (IBZ, in tedesco: \"Internationale Bibliographie der Zeitschriftenliteratur\", lett. \"Bibliografia internazionale della letteratura periodica\") \u00e8 un indice bibliografico relativo alla letteratura accademica pubblicata nell'ambito delle discipline umanistiche, delle scienze sociali e nelle altre discipline ad esse correlate.\nIBZ viene aggiornato in base alle riviste pubblicate in pi\u00f9 di 40 Paesi in 40 lingue differenti. L'indicizzazione dei soggetti tematici si basa sul Subject Headings Authority File (\"Schlagwortnormdatei\") e sul \"Name Authority File\" (\"Personennamendatei\"), che sono periodicamente aggiornati dalla Biblioteca Nazionale Tedesca. Il file contiene pi\u00f9 di 4.5 milioni di record bibliografici (articoli con metadati e abstract) provenienti da oltre 11.500 riviste, in prevalenza europee. L'aggiornamento settimanale interessa circa 7.000 riviste, con oltre 132.000 nuovi record inseriti ogni anno.\nLa base di dati contiene le riviste pubblicate successivamente al 1983, per le quali riporta gli abstract degli articoli e, fra i metadati, il soggetto tematico e le lingue nelle quali l'articolo \u00e8 stato pubblicato. Le ricerche del soggetto tematico possono essere svolte sia in lingua inglese che tedesca.\nIBR.\nDistinto dall'IBZ, esiste inoltre l\u2019IBR ( International Bibliography of Book Reviews of Scholarly Literature in the Humanities and Social Sciences \"' \", in tedesco: \"Internationale Bibliographie der Rezensionen geistes- und sozialwissenschaftlicher Literatur\"), indice bibliografico internazionale multilingue, che \u00e8 specializzato nelle recensioni di monografie, sempre nell'ambito delle scienze umanistiche e sociali. L'IBR \u00e8 pubblicato online dall'editore KG Saur."}
{"id": "8211713", "revid": "108833107", "url": "https://it.wikipedia.org/wiki?curid=8211713", "title": "Lista di isole dei Caraibi", "text": ""}
{"id": "8211718", "revid": "404338", "url": "https://it.wikipedia.org/wiki?curid=8211718", "title": "Escabeche", "text": ""}
{"id": "8211720", "revid": "108833229", "url": "https://it.wikipedia.org/wiki?curid=8211720", "title": "Superconduttore ad alta temperatura", "text": ""}
{"id": "8211722", "revid": "22229", "url": "https://it.wikipedia.org/wiki?curid=8211722", "title": "Depressione betica", "text": "La depressione Betica o del Guadalquivir (spagnolo: \"Depresi\u00f3n B\u00e9tica\" o \"Depresi\u00f3n del Guadalquivir\") \u00e8 una pianura alluvionale nella bassa valle del Guadalquivir in Andalusia, affacciata sul golfo di Cadice in Spagna.\n\u00c8 una vasta area triangolare nel bacino del Guadalquivir orientata all'incirca da nord-est a sud-ovest con il suo vertice ad est-nord-est e il suo sbocco nel Golfo di Cadice. Vi si trova la citt\u00e0 di Siviglia.\nLa depressione betica \u00e8 per lo pi\u00f9 pianeggiante e divide la Sierra Morena a nord dal sistema betico a sud. \u00c8 una tipica depressione laterale del tipo che si forma tra le catene montuose alpine, simile alla valle dell'Ebro, alla pianura padana in Italia o all'Alta Tracia in Bulgaria."}
{"id": "8211744", "revid": "767487", "url": "https://it.wikipedia.org/wiki?curid=8211744", "title": "Giuseppe Magliano", "text": "Avvocato, membro del Consiglio dell'Ordine degli avvocati di Napoli, presidente dell'Associazione abruzzese molisana di Napoli, presidente del Comitato pro loco di Larino, membro del Consiglio scolastico provinciale di Campobasso ed esponente della Democrazia Cristiana, \u00e8 stato eletto nel Molise senatore della Repubblica per quattro legislature."}
{"id": "8211745", "revid": "767487", "url": "https://it.wikipedia.org/wiki?curid=8211745", "title": "Abraham van Dijck", "text": "Biografia.\nFu allievo di Rembrandt, ma nei suoi lavori si nota anche l'influenza di Gabriel Metsu, Caspar Netscher, Quiringh Gerritsz van Brekelenkam e Nicolaes Maes.\nIl suo primo lavoro firmato (\"La presentazione al tempio\") risale al 1655. Nel 1659 fu attivo a Alkmaar, quindi ad Amsterdam a partire dal 1661. Nel 1667 si stabil\u00ec definitivamente a Dordrecht, dove mor\u00ec nel'agosto del 1680."}
{"id": "8211750", "revid": "473181", "url": "https://it.wikipedia.org/wiki?curid=8211750", "title": "Silvana Castignone", "text": "Biografia.\nLaureata nel 1955 in scienze politiche all'Universit\u00e0 di Genova, dopo un periodo come assistente volontaria di filosofia del diritto nella facolt\u00e0 di Giurisprudenza dell'ateneo genovese, nel 1967 diviene assistente di ruolo di dottrina dello stato nella facolt\u00e0 di Scienze Politiche dell'Universit\u00e0 di Bologna. Nel 1966 ottiene la libera docenza in filosofia del diritto.\nTornata a Genova nel 1970 \u00e8 professore incaricato (poi stabilizzato), dapprima per un anno di scienza della politica e in seguito di filosofia politica presso la facolt\u00e0 di Scienze Politiche, e insieme di filosofia del diritto nella facolt\u00e0 di Giurisprudenza. Nel marzo del 1976 diviene professore straordinario di filosofia del diritto, in un primo tempo presso la facolt\u00e0 di Lettere dell'Universit\u00e0 di Lecce e in seguito nella facolt\u00e0 di Giurisprudenza dell\u2019Universit\u00e0 di Genova.\nViene nominata professore ordinario nel 1979, insegnando sino al 2003 filosofia del diritto nella facolt\u00e0 giuridica genovese, dove per alcuni anni ha continuato a ricoprire anche l'incarico di filosofia politica. Dal 1999 al 2001 \u00e8 stata Direttore del Dipartimento di cultura giuridica \u201cGiovanni Tarello\u201d. Negli anni dal 1998 al 2006 ha coordinato il corso di dottorato di filosofia del diritto e bioetica giuridica. Fa parte della direzione della rivista \"Materiali per una storia della cultura giuridica\", di cui dal 1987 al 2019 \u00e8 stata direttore responsabile. Nel 2006 \u00e8 stata nominata professore emerito della facolt\u00e0 giuridica genovese.\nL'attivismo filosofico-culturale in difesa degli animali.\nLa dimensione filosofica e culturale di Silvana Castignone, anche nei suoi aspetti pi\u00f9 profondi, \u00e8 sempre stata caratterizzata \"in primis\" dalla difesa degli animali, evidenziata da trattati e saggi, catalogati anche dalla Biblioteca Centrale Giuridica (OPAC Polo Giurico SBN).\nLa sua opera \"Diritti degli animali\" \u00e8 citata dall'Accademia della Crusca e il suo nome ricorre pi\u00f9 volte nell'Enciclopedia Treccani: . "}
{"id": "8211754", "revid": "1305772", "url": "https://it.wikipedia.org/wiki?curid=8211754", "title": "KG Saur Verlag", "text": "KG Saur Verlag \u00e8 una casa editrice tedesca specializzata nella pubblicazione di indici bibliografici e informazioni tecniche per le librerie e le biblioteche. Fondata da Karl Saur, \u00e8 un marchio di propriet\u00e0 della Walter de Gruyter, con sede a Monaco.\nNel 1987 KG Saur fu acquisita da Reed International. Nel 2000 Reed Elsevier cedette KG Saur al Gale Group, un'unit\u00e0 di business della Thomson Corporation, finch\u00e9 sei anni pi\u00f9 tardi la Walter de Gruyter divenne il soggetto titolare della propriet\u00e0."}
{"id": "8211755", "revid": "1768939", "url": "https://it.wikipedia.org/wiki?curid=8211755", "title": "KG Saur", "text": ""}
{"id": "8211761", "revid": "124123", "url": "https://it.wikipedia.org/wiki?curid=8211761", "title": "Arturo Lanteri", "text": "Biografia.\nEsord\u00ec come disegnatore per alcune riviste prima di ideare una serie di vignette \"\"Las Aventuras del Negro Ra\u00fal\" pubblicata su \"El Hogar\" nel 1916; il successo di questa port\u00f2 l'editore a commissionargliene un'altra che esord\u00ec nel 1918, \"Tijerita\", pubblicato su \"Mundo Argentino\". Nel 1922 ide\u00f2 la serie \"Don Pancho Talero\"\", pubblicata sempre a El Hogar, che si rivel\u00f2 essere il suo pi\u00f9 grande successo; la serie era ispirata alla striscia a fumetti americana \"Bringing Up Father\" di George McManus e, oltre a essere il primo fumetto seriale argentino, venne pubblicato per oltre 20 anni, fino al 1943 e ispir\u00f2 tre trasposizioni cinematografiche dirette dallo stesso autore. Nel 1924 cre\u00f2 un altro personaggio, \"Anacleto\". Mor\u00ec nel 1975."}
{"id": "8211764", "revid": "119159", "url": "https://it.wikipedia.org/wiki?curid=8211764", "title": "Elsa di Arendelle", "text": ""}
{"id": "8211768", "revid": "119159", "url": "https://it.wikipedia.org/wiki?curid=8211768", "title": "Anna di Arendelle", "text": ""}
{"id": "8211772", "revid": "110157", "url": "https://it.wikipedia.org/wiki?curid=8211772", "title": "Contea di Kitui", "text": "La Contea di Kitui \u00e8 una della 47 contee del Kenya situata nell'ex Provincia Orientale. Al censimento del 2019 ha una popolazione di 1.136.187 abitanti. Il capoluogo della contea \u00e8 Kitui. Altre citt\u00e0 importanti sono: Mwingi, Ikanga e Mbitini."}
{"id": "8211773", "revid": "1543377", "url": "https://it.wikipedia.org/wiki?curid=8211773", "title": "Egg cream", "text": "L'egg cream (dall'inglese \"crema all'uovo\") \u00e8 una bevanda fredda statunitense composta da latte, acqua gassata e sciroppo al cioccolato o alla vaniglia. Nonostante il nome, la bevanda non contiene uova, crema o panna.\nStoria.\nLa maggior parte degli scritti dedicati all'\"egg cream\" presuppone che la bevanda abbia avuto origine a New York tra gli immigrati ebrei provenienti dall'Europa orientale. Esistono molte teorie che tentano di spiegare il perch\u00e9 l'\"egg cream\" non sia composto da uova e crema a dispetto del nome. Stanley Auster, nipote del presunto inventore della bevanda, avrebbe dichiarato che le origini del nome si perdono nel tempo. In un suo libro, lo storico del cibo Andrew Smith sostiene invece che, durante gli anni 1880, fu prodotta una \"popolare specialit\u00e0 a base di sciroppo di cioccolato, panna e uova crude mescolate in acqua gassata. Nei quartieri pi\u00f9 poveri, fu creata una versione meno costosa di tale miscela chiamata Egg Cream, che era prodotta senza le uova o la panna.\" Un'altra versione vuole che la dolce bevanda ebbe origine quando una persona ignota (si pensa che fosse l'attore Boris Thomashefsky) che avrebbe gi\u00e0 bevuto precedentemente un drink simile a Parigi, richiese del \"chocolat et cr\u00e8me\". Tuttavia, a causa del suo marcato accento straniero, dichiar\u00f2 accidentalmente \"egg cream\". Oggi l'\"egg cream\" \u00e8 quasi esclusivamente una bevanda distribuita nei locali muniti di soda fountain. Sebbene ci siano stati diversi tentativi di imbottigliare tale ricetta, nessuno di questi ha avuto del tutto successo, poich\u00e9 il suo gusto rinfrescante e la sua caratteristica schiuma richiedono la miscelazione degli ingredienti appena prima di berlo."}
{"id": "8211784", "revid": "1522738", "url": "https://it.wikipedia.org/wiki?curid=8211784", "title": "Don Pancho Talero", "text": "Don Pancho Talero \u00e8 un personaggio immaginario ideato nel 1922 da Arturo Lanteri e protagonista di una omonima serie a fumetti argentina. Rappresenta la prima serie a fumetti pubblicata in Argentina e ha avuto tre trasposizioni cinematografiche dirette dallo stesso autore.\nStoria editoriale.\nLa serie venne ideata da Arturo Lanteri nel 1922 ed era una saga familiare ispirata alla striscia a fumetti americana \"Bringing Up Father\" di George McManus. La serie esord\u00ec nel 1922 sul giornale \"El Hogar\" dove venne pubblicato fino al 1944."}
{"id": "8211787", "revid": "287204", "url": "https://it.wikipedia.org/wiki?curid=8211787", "title": "Myoporum", "text": "Myoporum \u00e8 un genere di piante arbustive appartenente alla famiglia Scrophulariaceae.\nEtimologia.\nIl nome del genere deriva dal greco \u03bc\u03c5\u03c9 \"myo\" = chiudersi e \u03c0\u03cc\u03c1\u03bf\u03c2 \"poros\" = poro, e fa riferimento alle vescicole traslucide presenti sulle foglie delle specie di questo genere (simili a pori chiusi). In realt\u00e0 sono delle piccole tasche ripiene di olii essenziali.\nDistribuzione e habitat.\nComprende una trentina di specie diffuse in Asia meridionale (Vietnam e Cina meridionale), Australia, Nuova Guinea e in diverse isole del Pacifico (Mauritius, Rodrigues, isole Ogasawara, Nuova Caledonia, isole Cook, isole Kermadec, isole Norfolk, Niue, Tonga, Tubuai e Hawaii).\nTassonomia.\nIl genere comprende le seguenti specie:"}
{"id": "8211790", "revid": "767487", "url": "https://it.wikipedia.org/wiki?curid=8211790", "title": "Daniele Valentini", "text": "Biografia.\nIscritto all'ordine dei giornalisti del Lazio dal 14 gennaio 1987.\nHa iniziato a 23 anni l\u2019attivit\u00e0 di giornalista in RAI nella redazione cronaca del Tg1. Dal 1 gennaio 1993 al 31 ottobre 2007 ha ricoperto l\u2019incarico di inviato speciale. Dal 1 novembre 2007 al 16 febbraio 2014 \u00e8 stato vice capo redattore agli approfondimenti del Tg1 e dal 17 febbraio 2014 al 1 aprile 2019 \u00e8 stato caporedattore responsabile della redazione Speciali Tg1 che si occupa degli approfondimenti filmati e in diretta di \u201cTv7\u201d e \u201cSpeciale Tg1\u201d.\nAttualmente ricopre l\u2019incarico di autore e inviato nella redazione Speciali del Tg1.\nPer il Tg1, nel 1984, ha collaborato con Enzo Biagi alla prima serie di \u201cLinea Diretta\u201d su Raiuno.\nTornato, un anno pi\u00f9 tardi, nella redazione cronaca del Tg1 si \u00e8 occupato prevalentemente di temi legati all\u2019ecologia, gestendo la rubrica \u201ctre minuti di ambiente\u201d in onda ogni gioved\u00ec per alcuni anni, sempre su Raiuno, al termine del Tg1 delle 13,30.\nHa inoltre realizzato numerosi servizi e inchieste a puntate sull\u2019ambiente e la natura all\u2019interno delle principali edizioni dei telegiornali e del settimanale \u201cTg7\u201d.\nHa realizzato diversi documentari -inchiesta su temi come l\u2019ecomafia, il traffico illegale di animali protetti, i pozzi di petrolio in fiamme del Kuwait, il problema dei rifiuti urbani e di quelli tossici e nocivi, incendi estivi e alluvioni invernali, inquinamento elettromagnetico, pericoli atomici, e vari fatti di cronaca e attualit\u00e0.\nNel frattempo s\u2019\u00e8 specializzato nel settore dei reportage televisivi partecipando anche ad alcune spedizioni: tra queste quella organizzata da Mountain Wilderness per pulire la vetta del K2 e quella in India, al confine con la Cina, per scoprire gli inaccessibili monasteri tibetani, da cui sono stati tratti due reportage per i servizi speciali del Tg1.\nFra il 1995 e il 1999 ha curato (partecipando alle spedizioni e occupandosi di riprese e montaggio) assieme al collega Paolo Giani, le prime tre spedizioni della serie Overland: \n1) Roma \u2013 New York via terra nel 1995/ 96\n2) New York \u2013 Terra del Fuoco \u2013 San Paolo del Brasile nel 1997/ 98 \n3) Sud Africa \u2013 Capo Nord nel 1998/ 99 \nDa queste ha tratto una serie di reportage trasmessi da Raiuno che hanno ottenuto un grande successo, con punte di cinque milioni di telespettatori nonostante la tarda ora di messa in onda e che sono stati pi\u00f9 volte replicati. \nCon il reportage sul viaggio Roma \u2013 New York via terra, assieme al collega Paolo Giani, ha vinto il premio di giornalismo \u201cSaint Vincent 1997\u201d e si \u00e8 aggiudicato la sezione \u201cavventura\u201d del premio per il film turistico.\nCon \u201cOverland III\u201d ha ottenuto il premio dell\u2019associazione italiana critici radio e televisione per la migliore trasmissione televisiva del 1998.\nNel corso del primo viaggio (durante il tragitto siberiano) ha anche sperimentato con successo i primi impianti portatili di trasmissione delle immagini via satellite, fornendo un dettagliato rapporto alla segreteria di redazione del Tg1.\nNella stagione 1999 \u2013 2000 si \u00e8 occupato come inviato speciale delle trasmissioni del Tg1 \u201cSerata Tg1\u201d e \u201cFrontiere\u201d.\nNel 2001 \u00e8 stato autore (inventore del format) e conduttore, assieme al collega Paolo Giani, della trasmissione \u201cEasy Driver\u201d in onda il sabato pomeriggio alle 14 su Raiuno.\nNel 2002 per \u201cSpeciale Tg1\u201d ha realizzato l\u2019inchiesta-documentario \u201cH2oro \u2013 H2orrore\u201d sul valore dell\u2019acqua nel mondo, anticipando un tema divenuto poi di grande attualit\u00e0.\nNel 2003 s\u2019\u00e8 occupato, sempre per gli approfondimenti giornalistici del Tg1 di alimentazione, casa, mestieri estivi e ha realizzato un viaggio inchiesta sulla realt\u00e0 delle aree protette in Italia.\nNel 2004 con il reportage realizzato per Speciale Tg1: \u201cSOS animali\u201d dedicato al traffico illegale di animali protetti, realizzato assieme al collega Paolo Giani, ha conquistato il premio speciale per la protezione della natura del festival internazionale della televisione di Montecarlo (per la prima volta assegnato alla Rai dopo anni di dominio della televisione britannica) e il \u201cGran premio\u201d del festival di Albena.\nNel 2005 ha realizzato speciali della durata di un\u2019ora dedicati alla moda del collezionismo e al bracconaggio. Quest\u2019ultimo si \u00e8 aggiudicato il premio \u201cEco\u201d in Macedonia per il miglior montaggio. \nHa fatto parte della squadra del Tg1 scelta per affrontare l\u2019emergenza legata alle condizioni di salute del Pontefice Giovanni Paolo II e la susseguente elezione di Papa Benedetto XVI.\nIl 27 novembre 2005 ha mandato in onda uno Speciale Tg1 dal titolo \u201cIl portafoglio degli italiani\u201d centrato sui problemi del carovita che ha ottenuto ascolti record, superando la soglia dei quattro milioni di telespettatori.\nNel gennaio 2006 ha realizzato lo speciale \u201cscintille di passione\u201d sull\u2019attesa delle olimpiadi invernali di Torino. Sempre nel 2006 ha realizzato un\u2019inchiesta di un\u2019ora sul problema dell\u2019alcolismo in Italia e un reportage sugli animali e le piante in via di estinzione in tutto il Mondo.\nNel 2007 ha prodotto il reportage sulla maleducazione degli italiani, coordinato uno speciale sulle energie alternative e realizzato un reportage in presa diretta su Roma sotterranea.\nTrovandosi ad essere l\u2019autore del maggior numero di documentari e lungometraggi del primo telegiornale italiano si \u00e8 poi dedicato al coordinamento degli autori dei servizi di approfondimento del Tg1, non abbandonando la parte produttiva ed ha mandato in onda un documentario storico sui fratelli Cervi, un reportage sui sotterranei di Napoli, un documentario sull\u2019archeologia mineraria in Sardegna, un filmato con materiali di archivio sui grandi artisti del rock morti a 27 anni.\nNel 2011 in particolare ha curato la produzione degli Speciali Tg1 realizzati in esterna: a Napoli la serata dedicata a Giancarlo Siani e alla lotta contro la camorra e a Roma, a villa Wolkonsky (in collaborazione con la BBC), la giornata dedicata alle riflessioni sull\u2019Europa.\nIl 2 gennaio 2014 assieme al collega Amedeo Martorelli cura lo speciale dedicato ai 60 anni dei telegiornali.\nDa febbraio 2014 \u00e8 capo redattore e curatore delle rubriche di approfondimento del Tg1 \u201cTv 7\u201d e \u201cSpeciale Tg1\u201d. \nIn particolare oltre alla continua ideazione e controllo dei servizi di approfondimento sia di 7/10 minuti, sia di 60 per i settimanali, ha curato la realizzazione di dirette straordinarie su l\u2019elezione del Presidente della Repubblica, sulla crisi della Grecia, sulle stragi di Parigi e Bruxelles. Il 3 aprile 2016 ha curato la realizzazione della puntata straordinaria di Speciale Tg1 in occasione della settimana contro l\u2019autismo organizzata dalla Rai, a giugno 2016 ha realizzato le dirette di analisi del voto amministrativo: primo turno e ballottaggi, ad agosto e ottobre 2016 le dirette sui terremoti in centro Italia, a dicembre 2016 l\u2019approfondimento sui risultati del referendum costituzionale. Ad agosto 2017, in prima serata, sull\u2019attentato terroristico di Barcellona. Tra agosto e settembre 2018 quattro dirette (di cui una in prima serata) sul crollo del ponte Morandi a Genova (nell\u2019ultima realizza un filmato di sole immagini di 17 minuti con il materiale fornito in esclusiva dai vigli del fuoco che ottiene un\u2019impennata di share di quasi 3 punti percentuali).\nIl 21 febbraio 2016 realizza assieme al collega Amedeo Martorelli un documentario di un\u2019ora come omaggio al grande semiologo, filosofo, scrittore Umberto Eco.\nIl primo aprile 2019 lascia l\u2019incarico di caporedattore responsabile delle rubriche di approfondimento del Tg1 \u201cTv 7\u201d e \u201cSpeciale Tg1\u201d e torna a svolgere i ruoli di inviato e autore.\nIl 14 luglio 2019 produce il documentario \u201cIl grande balzo- la luna 50 anni dopo\u201d in occasione dell\u2019anniversario della conquista del nostro satellite.\nL'8 dicembre 2019 realizza un documentario sui disturbi del sonno: \"Ogni notte - i misteri del sonno\" caratterizzato da una scelta di montaggio onirica.\nIl 9 agosto 2020 manda in onda \"La schiena dritta - 100 anni di Enzo Biagi\" un documentario di 80 minuti sul grande giornalista italiano, con interviste alla figlia e ai suoi pi\u00f9 stretti collaboratori, raccontando il lato professionale e quello umano di Enzo Biagi.\nDal 2010 si interessa con assiduit\u00e0 a tutto ci\u00f2 che riguarda il continente sudamericano , in particolare per quanto riguarda il Brasile. Ha appreso la lingua portoghese ed \u00e8 in possesso del visto permanente brasiliano. Ha allacciato contatti con filmaker locali, producer e personaggi della politica e dell\u2019economia."}
{"id": "8211792", "revid": "108834178", "url": "https://it.wikipedia.org/wiki?curid=8211792", "title": "Wesley Johnson (cantante)", "text": ""}
{"id": "8211793", "revid": "21880", "url": "https://it.wikipedia.org/wiki?curid=8211793", "title": "Myoporaceae", "text": ""}
{"id": "8211805", "revid": "729019", "url": "https://it.wikipedia.org/wiki?curid=8211805", "title": "Assedio di Tournai (1521)", "text": "L'assedio di Tournai del 1521 ebbe luogo durante la guerra d'Italia del 1521-1526. Un esercito del Sacro Romano Impero guidato da Enrico III di Nassau-Breda assedi\u00f2 la citt\u00e0 belga di Tournai prendendola dai francesi alla fine di novembre; rimarr\u00e0 in possesso asburgica fino alla conquista francese dei Paesi Bassi austriaci avvenuta nel 1795."}
{"id": "8211815", "revid": "287204", "url": "https://it.wikipedia.org/wiki?curid=8211815", "title": "Il Messia e il re Davide", "text": "Il Messia e il re Davide \u00e8 un episodio della vita di Ges\u00f9 riferito dai Vangeli sinottici. \nRacconto evangelico.\nGes\u00f9 chiede ai farisei di chi sarebbe stato figlio il messia ed essi rispondono che sarebbe stato figlio di Davide. Ges\u00f9 allora chiede come mai si dice che il messia sarebbe stato figlio di Davide quando lo stesso Davide, nel Libro dei Salmi, lo chiama \"il mio Signore\"; pertanto, come pu\u00f2 essere suo figlio? \nInterpretazione.\nLa figura di Davide era molto importante nel giudaismo e alcuni passi dell'Antico Testamento riportano la promessa di Dio di assicurare alla discendenza di Davide una durata eterna. Il messia venne quindi associato dagli ebrei alla discendenza di Davide. Al tempo di Ges\u00f9, l'espressione \"figlio di Davide\" era molto usata dai rabbini per indicare il messia. Usando lo stile rabbinico dell\u2019argomentare, Ges\u00f9 cita il Salmo 110, in cui Davide chiama il messia \"Signore\", ponendo ai farisei una domanda che rimane senza risposta: se il messia \u00e8 figlio di Davide, cio\u00e8 suo discendente, perch\u00e9 lo stesso Davide lo definisce suo Signore, cio\u00e8 superiore a lui? Ges\u00f9 sottolinea che la messianicit\u00e0 non si riduce alla discendenza carnale da Davide, ma non spiega la natura della sua messianicit\u00e0 a gente che non vuole dargli credito. Per il giudaismo il messia rimaneva una creatura umana, mentre per il cristianesimo Ges\u00f9, pur avendo una dimensione storica ed essendo ancorato ad una discendenza, ha anche una natura divina, per cui pu\u00f2 essere definito Signore."}
{"id": "8211822", "revid": "709565", "url": "https://it.wikipedia.org/wiki?curid=8211822", "title": "Virgin River (serie televisiva)", "text": "Virgin River \u00e8 una serie televisiva statunitense creata da Sue Tenney, che ha debuttato su Netflix il 6 dicembre 2019. La serie \u00e8 basata sull'omonima serie di romanzi rosa della scrittrice Robyn Carr.\nTrama.\nLa serie segue la storia di Melinda Monroe, che va a lavorare come infermiera nel remoto paese di Virgin River, in California, pensando sia il posto perfetto per ricominciare da capo e lasciarsi alle spalle i suoi dolorosi ricordi. Tuttavia, presto scopre che vivere in quella cittadina non \u00e8 cos\u00ec semplice come credeva e che deve imparare a guarire se stessa, prima di poter rendere Virgin River la sua casa.\nEpisodi.\nLa seconda stagione \u00e8 stata distribuita da Netflix il 27 novembre 2020. La terza stagione \u00e8 distribuita da Netflix dal 9 luglio 2021. La serie \u00e8 stata rinnovata per una quarta e quinta stagione.\nProduzione.\nLe riprese principali della prima stagione sono iniziate il 3 dicembre 2018 e terminate il 26 marzo 2019 a Vancouver, Columbia Britannica, in Canada."}
{"id": "8211825", "revid": "767487", "url": "https://it.wikipedia.org/wiki?curid=8211825", "title": "Les Aventures du Roi Pausole", "text": "Les Aventures du Roi Pausole (titolo in lingua tedesca: K\u00f6nig Pausole) \u00e8 un film del 1932 diretto da Alexis Granowsky.\nPellicola di produzione franco-austriaca tratta dal romanzo di Pierre Lou\u00ffs, \"Les aventures du roi Pausole\" del 1901.\nTrama.\nIl simpatico e pacifico re Pausole regna su una terra di fantasia denominata Trypheme. Questa si trova su un'isola lontana da tutto e non segnata su alcuna carta geografica. Il simpatico monarca \u00e8 la gentilezza personificata e possiede un superbo harem di 365 mogli, in modo che possa avere ogni giorno una nuova regina, un nuovo volto intorno a lui \u2026 quando gli pare. Della libert\u00e0 godono anche gli altri cittadini di Trypheme, non al contrario le regine. Esse sono quindi veramente sfortunate, per dover essere fedeli solo a un uomo, il loro felice monarca. Il dispotico cancelliere Taxis e la supergovernante Perchuque vigilano severamente, affinch\u00e9 questa forzata pudicizia venga rigorosamente osservata.\nLa bella Diane, che oggi dovr\u00e0 essere la \"regina per un giorno\", si sforza, come prima gi\u00e0 le precedenti regine, ostinate con Pausole, di spezzargli un dente. Il grasso re si angoscia per una sola preoccupazione, quella sulla sua figlioletta Aline. Lei, bench\u00e9 ormai diciottenne, si \u00e8 innamorata follemente del bel pilota sportivo Giglio, che \u00e8 atterrato con il suo velivolo sulla spiaggia dell'isoletta riservata alle regine. Entrare in questo harem \u00e8 ovviamente assolutamente vietato e cos\u00ec Giglio viene \"rinchiuso\" nella prigione del paese, che \u00e8 cos\u00ec libera e cos\u00ec amichevole come tutto a Trypheme: nessun muro, nessuna grata per una piscina all'interno della corte. Pausole invita lo spavaldo giovanotto a festeggiare per l'occasione il compleanno della figlia Aline. La quale cerca di spiegare chiaramente al padre di essere innamorata di Giglio. Ma lei non gli viene concessa. Perci\u00f2 Aline, insieme alla sua migliore amica Mirabelle, fugge attraverso il diventato stretto muro del palazzo. Lei sta gi\u00e0 per tornare a casa, quando Giglio la trattiene. Pausole si mette subito alla ricerca della figlia, volendo trovare anche Giglio. Ma la ricerca \u00e8 piuttosto faticosa per il corpulento re ed egli lascia Giglio da solo a indagare, mentre lui rimane indietro con la sua regina del giorno, Diana, e progressivamente incomincia ad abituarsi al pensiero, di tenere per sempre questa donna con s\u00e9. Intanto le 364 rimanenti mogli dell'harem, \"regine per un giorno\" tentano una rivolta di palazzo. Esse sono tutte stufe della tutela e guinzaglio di Taxis e Perchuque. Anche Pausole, al ritorno a casa dal viaggio di ricerca, incomincia a rendersi conto che 365 donne per un solo uomo sono troppe. Esiliato quindi Taxis, egli vuole solo Diana e nessun'altra. E poich\u00e9 Aline e Giglio si sono trovati, egli non ha pi\u00f9 bisogno di preoccuparsi per il suo erede.\nProduzione.\nIl film fu girato da settembre fino alla fine di novembre 1932 a Vienna nel Tobis-Sascha-Atelier e infine (met\u00e0 dicembre 1932) negli Studios di Billancourt a Parigi. Gli esterni sono stati girati ad Antibes nel Mediterraneo.\nI produttori austriaci avevano condiviso le attese di poter ottenere con questo film, con Emil Jannings come protagonista, un successo di cassa in Germania. Poco dopo aver girato il film, i nazisti presero il potere a Berlino. Le nuove autorit\u00e0 preposte alla censura ne rifiutarono la proiezione (soprattutto per motivi morali) nel Reich, cos\u00ec il film ebbe la sua \"premi\u00e8re\" in lingua tedesca il 30 agosto 1933 verso le 21 e 15 nel Wiener L\u00f6we-Kino di Vienna, alla presenza di Emil Jannings. La distribuzione nelle sale ebbe inizio il giorno successivo. In Francia la distribuzione nelle sale del film ebbe inizio il 15 dicembre 1933.\nLe realizzazioni furono gestite da Pierre Schildknecht e Marcel Vert\u00e8s.\nJannings recit\u00f2 anche nella versione per il pubblico di lingua inglese dal titolo \"The Merry Monarch\", mentre il suo ruolo nella versione originale francese fu interpretato da Andr\u00e9 Berley. Nessuna delle tre versioni ebbe un gran successo, n\u00e9 di pubblico n\u00e9 di critica.\nColonna sonora.\nNel corso del film vengono cantate due canzoni:\nche furono edite dalla Dacapo-Verlag di Vienna."}
{"id": "8211835", "revid": "1793900", "url": "https://it.wikipedia.org/wiki?curid=8211835", "title": "Fort Worth Symphony Orchestra", "text": "La Fort Worth Symphony Orchestra (FWSO) \u00e8 un'orchestra sinfonica americana con sede a Fort Worth, in Texas. L'orchestra \u00e8 residente presso la Nancy Lee e la Perry R. Bass Performance Hall. Oltre alla sua serie di concerti sinfonici e pop, la FWSO collabora anche con la Fort Worth Opera, la Van Cliburn International Piano Competition, la Southwestern Seminary Master Chorale ed il Programma di Educazione dei Bambini della Bass Performance Hall. La FWSO presenta anche il festival estivo di concerti \"Concerti nel giardino\" presso il Gardino Botanico di Fort Worth.\nStoria.\nL'orchestra diede la sua prima esibizione pubblica nel 1912 e si sciolse nel 1917 durante la prima guerra mondiale. Nel 1925 Brooks Morris ristabil\u00ec la FWSO e fu il primo direttore musicale e direttore d'orchestra. Sessantotto musicisti si esibirono al primo concerto l'11 dicembre 1925, davanti a un pubblico di circa 4.000 persone nell'auditorium della First Baptist Church. La Fort Worth Symphony Orchestra ha presentato i suoi primi concerti nell'Auditorium di Will Rogers. L'FWSO si sciolse di nuovo nel 1943, durante la seconda guerra mondiale. Nel 1957 Morris fece rinascere ancora una volta l'orchestra, i cui musicisti inizialmente si esibirono senza stipendio e si occuparono anche della direzione organizzativa generale. Tra i direttori temporanei ci furono Robert Hull, Rudolf Kruger e Ralph R. Guenther. A partire dalla stagione 1968-1969 i concerti della FWSO si tenevano nell'auditorium del Fort Worth Convention Center e, con la stagione 1998-1999, si trasferirono nella loro attuale sede, la Bass Performance Hall di livello mondiale. L'orchestra aveva gli uffici e teneva le prove nella Orchestra Hall a partire dai primi anni '70 fino al 2001 quando si trasferirono nella loro attuale sede, il Maddox Muse Center, di fronte alla Bass Hall.\nJohn Giordano, all'epoca direttore della Youth Orchestra di Greater Fort Worth e della Texas Christian University Symphony, divenne il direttore musicale della FWSO nel 1972, mantenendo quella posizione fino al 2000, il direttore musicale pi\u00f9 longevo nella storia della FWSO. Giordano era un leader carismatico e molto efficace nella raccolta fondi. Durante il suo mandato la Texas Little Symphony (quest'ultima ribattezzata Orchestra da Camera di Fort Worth) fu formata come un gruppo da camera a tempo pieno e serv\u00ec come nucleo professionale per la FWSO, questo permise loro di iniziare ad attrarre talenti di classe mondiale che iniziarono la transizione dell'orchestra da un'ottima orchestra regionale part-time ad un ensemble stipendiato di classe mondiale a tempo pieno. Il \"Concerts In The Garden Summer Festival\" inizi\u00f2 nel 1991 e si tiene ogni giugno-luglio presso il giardino botanico di Fort Worth. L'FWSO funge anche da orchestra ospitante per il Concorso Pianistico Internazionale Van Cliburn, che si tiene ogni 4 anni a Fort Worth, accompagnando i finalisti nelle ultime fasi del concorso. Nel 1998 la FWSO ha preso la sua attuale residenza presso la Nancy Lee e la Perry R. Bass Performance Hall. Giordano ha ora il titolo di direttore emerito dell'FWSO. Nel 2000 Miguel Harth-Bedoya \u00e8 succeduto a Giordano come direttore musicale dell'FWSO.\nNel settembre 2016 i musicisti della FWSO hanno iniziato un'azione di protesta che \u00e8 sfociata in uno sciopero. L'8 dicembre, quasi tre mesi dopo lo sciopero, un donatore anonimo ha dato $700.000 dollari per aiutare a colmare il deficit dell'orchestra. Ci\u00f2 ha permesso alle due parti di raggiungere un accordo sul mantenimento degli stipendi dei musicisti ai livelli attuali per i primi due anni, seguito da un aumento del 2% nel terzo anno e un aumento del 2,5% nel quarto anno.\nNel maggio 2018 la FWSO ha annunciato che Harth-Bedoya concluder\u00e0 la sua direzione musicale dell'orchestra e, successivamente, prender\u00e0 il titolo di direttore laureato.\nIncisioni scelte.\nLe registrazioni pi\u00f9 recenti dell'orchestra, alcune delle quali sono state pubblicate sulla propria etichetta, includono:"}
{"id": "8211849", "revid": "599013", "url": "https://it.wikipedia.org/wiki?curid=8211849", "title": "Andrea Regazzoni", "text": "Biografia.\nNel 2007 ha partecipato ai Mondiali di corsa in montagna, classificandosi dodicesimo e vincendo la medaglia d'oro a squadre."}
{"id": "8211853", "revid": "729019", "url": "https://it.wikipedia.org/wiki?curid=8211853", "title": "Suntetsu", "text": "Il \u00e8 un'arma nascosta giapponese. Un suntetsu \u00e8 un bastone di metallo lungo circa 5 sun Con un anello attaccato su di esso. Il dito medio \u00e8 infilato nell'anello e il suntetsu viene impugnato in diversi modi. I suntetsu sono piccoli, facili da nascondere e relativamente semplici da usare. I suntetsu potevano essere usati per pugnalare, colpire, raschiare ed essere lanciati; possono essere usati da soli o in coppia.\nL'emeici \u00e8 un'arma cinese simile."}
{"id": "8211856", "revid": "110157", "url": "https://it.wikipedia.org/wiki?curid=8211856", "title": "Stagione di college football 2017", "text": "La stagione di college football NCAA Division I FBS 2017 negli Stati Uniti organizzata dalla National Collegiate Athletic Association (NCAA) per la Division I Football Bowl Subdivision (FBS), il livello pi\u00f9 elevato del football universitario, \u00e8 iniziata il 26 agosto e la sua stagione regolare si \u00e8 conclusa il 9 dicembre 2017. La finale si \u00e8 disputata l'8 gennaio 2018 e ha visto gli Alabama Crimson Tide conquistare il loro diciassettesimo titolo ai danni dei Georgia Bulldogs.\nQuesta \u00e8 stata la quarta stagione in cui si \u00e8 adottato il sistema chiamato College Football Playoff (CFP), che ha sostituito il precedente Bowl Championship Series (BCS).\nBowl game e College Football Playoff.\nA partire dai playoff 2014\u201315, sei Bowl CFP ospitano le semifinali di playoff su rotazione. Per questa stagione, il Sugar Bowl e il Rose Bowl hanno ospitato le semifinali, con le vincenti che si sono affrontate nella finale del campionato NCAA al Mercedes-Benz Stadium di Atlanta, Georgia.\nPremi e onori.\nHeisman Trophy.\nL'Heisman Trophy \u00e8 assegnato ogni anno al miglior giocatore."}
{"id": "8211861", "revid": "486946", "url": "https://it.wikipedia.org/wiki?curid=8211861", "title": "Ren\u00e8e Perry", "text": ""}
{"id": "8211867", "revid": "4175", "url": "https://it.wikipedia.org/wiki?curid=8211867", "title": "Impianti della Coppa del Mondo di rugby 1991", "text": ""}
{"id": "8211868", "revid": "76963", "url": "https://it.wikipedia.org/wiki?curid=8211868", "title": "Matteo Marinelli", "text": "Fu discepolo del pittore Louis Dorigny. Di lui si conoscono solo due opere, una che si trovava presso la chiesa della Santissima Trinit\u00e0 in Monte Oliveto e un'altra, raffigurante \"San Gelasio Papa assiso in trono\", per la chiesa di Sant'Eufemia, entrambe a Verona."}
{"id": "8211869", "revid": "1305772", "url": "https://it.wikipedia.org/wiki?curid=8211869", "title": "Lettera del Prete Gianni", "text": "La Lettera del Prete Gianni \u00e8 un'epistola in latino risalente alla fine del XII secolo con la quale un misterioso personaggio, Prete Gianni, sedicente re e sacerdote di una terra orientale, descrive il proprio regno; questa lettera ha interessato per secoli storici, cronisti e scrittori, tanto che furono numerose le traduzioni o le rielaborazioni del testo originale; il mito \u00e8 rimasto tale nei secoli e anche in epoca contemporanea ha interessato scrittori e storici.\nStoria.\nNulla di pi\u00f9 di quanto riportato nella lettera venne riportato fino al 1165 circa quando copie di quella che probabilmente era un falso della lettera iniziarono a diffondersi in tutta Europa. Vi si narrava con toni da favola epistolare e contenuti che portano a pensare che l'autore fosse a conoscenza di un'opera di fantasia su Alessandro Magno e degli \"Atti di Tommaso\", presumibilmente scritta per l'imperatore bizantino Manuele I Comneno dal sedicente Prete Gianni, che asseriva di essere discendente di uno dei Tre Magi e re dell'India.\nLa descrizione delle meraviglie e della ricchezza che raccontava di possedere, catturarono l'immaginazione degli europei e portarono alla traduzione in numerose lingue, incluso l'ebraico. Circol\u00f2 per secoli in forma sempre pi\u00f9 abbellita da manoscritti, di cui esistono ancora esempi. L'invenzione della stampa perpetu\u00f2 la popolarit\u00e0 della lettera in forma stampata; era ancora attuale nella cultura popolare durante il periodo delle esplorazioni europee. La lettera port\u00f2 a credere che esistesse un regno di cristiani nestoriani da qualche parte nell'Asia centrale.\nLa credibilit\u00e0 data ai rapporti fu tale che papa Alessandro III invi\u00f2 una lettera al sedicente Prete Gianni il 27 settembre 1177 ma non si ha riscontro di una eventuale risposta. La lettera continu\u00f2 a circolare sempre pi\u00f9 modificata col tempo. Nei tempi moderni, l'analisi testuale della variante ebraica della lettera ha suggerito un'origine tra gli ebrei del nord Italia o della Linguadoca: diverse parole italiane sono rimaste nei testi ebraici. Ad ogni modo, l'autore della Lettera era molto probabilmente un occidentale.\nContenuto.\nProtocollo. La missiva \u00e8 indirizzata a Manuele I Comneno, Imperatore romano d'Oriente. Mittente \u00e8 il leggendario \"Presbiter Iohannes\", che si presenta attribuendosi, in deroga al \"topos modestiae\" proprio del genere epistolare, il titolo di \"Dominus Dominantium\", Signore dei Signori.\nMotivo della lettera. L'estensore della missiva ha saputo per mezzo del primo ministro che il suo destinatario ha intenzione di inviargli un dono: se ne rallegra e gli chiede di accettare a sua volta i doni che egli vorr\u00e0 inviargli. L'atteggiamento del Prete Gianni si fa ancora pi\u00f9 sprezzante: rimprovera il suo destinatario di farsi onorare come un dio da parte dei suoi sudditi, e li chiama \"graeculi\", miseri greci. Mette in primo piano la propria eccezionale generosit\u00e0 dichiarandosi pronto a donargli qualunque cosa egli desideri; lo invita a recarsi presso i propri domini, ricchi di ogni genere di beni; lo esorta a ricordarsi di essere un mortale e perci\u00f2 di non cadere nel peccato.\nIl Prete Gianni si presenta. Si dichiara il pi\u00f9 grande dei sovrani esistenti sulla terra; settantadue re gli sono tributari. \u00c8 un cristiano devoto e aiuta tutti i cristiani del suo regno con generose elemosine. Si propone di bandire una crociata per liberare il sepolcro di Cristo dai suoi nemici.\nIl Prete Gianni presenta il suo regno. Il regno del Prete Gianni si estende sulle tre indie, dove \u00e8 collocata la tomba di San Tommaso apostolo, e da l\u00ec giunge fino al punto in cui sorge il sole. Settantadue province gli sono tributarie, e tra queste, solo poche sono cristiane. Il regno del Prete Gianni \u00e8 ricco di animali esotici: elefanti, dromedari, cammelli, ippopotami, coccodrilli; e anche di creature straordinarie: metagallinari, cameterni, cicale mute, grifoni, sagittari, fauni, satiri, pigmei, cinocefali, giganti, monoculi, ciclopi ed altri.\nAnimali pericolosi. Nella terra del Prete Gianni scorrono fiumi di latte e miele e non vi \u00e8 traccia di animali velenosi o pericolosi.\nPietre preziose. Scorre un fiume che esce dal paradiso terrestre e porta con s\u00e9 pietre preziose: smeraldi, zaffiri, topazi, ametiste e molte altre.\nL'assenzio. Vi si trova inoltre la radice di una pianta chiamata Assenzio: a chi la porta con s\u00e9 d\u00e0 il potere di scacciare gli spiriti maligni.\nIl pepe. In quella terra crescono tutte le variet\u00e0 di pepe, in grandissima quantit\u00e0, che viene scambiato con ogni altro genere alimentare. Vi \u00e8 anche un bosco dove risiedono molti serpenti: quando il pepe che vi cresce all'interno giunge a maturazione, i sudditi danno fuoco al bosco sicch\u00e9 i serpenti scappano e si nascondono in una caverna. Il pepe disseccato viene raccolto.\nFonte miracolosa. Nel regno del Prete Gianni vi \u00e8 anche una fonte miracolosa dalle diverse propriet\u00e0: scorre non lontano dal paradiso terrestre e chi ne beve le acque potr\u00e0 sentire in essa un sapore diverso per ogni ora del giorno e della notte; guarisce chi beve da essa da ogni malattia e, se anziano, lo fa ringiovanire fino all'et\u00e0 di trentadue anni;\nPietre miracolose. Vi si trovano anche pietre portate l\u00ec dalle aquile, e che hanno il potere di ridare la vista e la giovinezza; inoltre queste pietre possono rendere invisibile ed estinguere cattive passioni come l'odio, l'ira, l'invidia.\nIl mare sabbioso. Tra le molte meraviglie vi \u00e8 anche un mare sabbioso, che si gonfia di onde come il mare, ma \u00e8 fatto di sabbia. Esso non pu\u00f2 essere attraversato con navi, e bench\u00e9 non vi sia acqua, abbonda di ogni genere di pesci.\nIl fiume di Pietre. In questo mare arenoso si riversa un fiume che a sua volta non \u00e8 costituito di acqua, ma di pietre preziose: esso scorre tre giorni la settimana, e gli altri quattro resta fermo, le pietre scompaiono, e diventa attraversabile.\nIl fiume sotterraneo. In quella stessa terra scorre un fiume sotterraneo. Talvolta la terra si apre, ed \u00e8 possibile accedervi per poco tempo prima che la terra si richiuda, e si possono portare fuori pietre preziose. Questo fiume sfocia in un fiume pi\u00f9 grande nel quale i sudditi si immergono per trarne una grande quantit\u00e0 di pietre preziose. Una volta estratte, le pietre vengono presentate in primo luogo al Prete Gianni che, se lo ritiene, le acquista alla met\u00e0 del loro valore, altrimenti chi le ha raccolte \u00e8 libero di venderle. In quella terra vengono anche allevati dei bambini in acqua in modo che sia facile per loro rimanere a lungo sott'acqua per estrarre le pietre.\nLe dieci trib\u00f9 di Israele. Oltre questo fiume vivono le dieci trib\u00f9 di Israele, ciascuna con il proprio Re, ma che rendono tutte il tributo al Prete Gianni.\nLe Salamandre. In un'altra provincia cresce una specie di vermi chiamati Salamandre: essi non vivono se non nel fuoco, e per resistere alle fiamme producono una pellicola come quella dei bachi da seta. Gli uomini di quella regione estraggono la pellicola e la lavorano per formare con essa degli abiti da donare al Prete Gianni. Questi abiti non possono essere lavati se non nel fuoco.\nAltre ricchezze. Il regno del Prete Gianni abbonda in oro, argento, pietre preziose, elefanti, dromedari, cammelli. Tutti i pellegrini che vengono da fuori trovano in esso grande ospitalit\u00e0. Non vi sono poveri nel regno del Prete Gianni, n\u00e9 ladri, n\u00e9 adulatori, n\u00e9 avari. Non vi sono divisioni tra le persone, e ci sono pochissimi cavalli, e molto deboli, poich\u00e9 non ci sono guerre.\nIn guerra. In caso di guerra, il Prete Gianni va incontro ai nemici con tredici carri sui quali, al posto dei vessilli, ci sono altrettante croci, e seguiti da diecimila soldati e centomila fanti. Davanti al Prete Gianni ci sono degli oggetti simbolici: una croce semplice, senza ornamenti, in ricordo della passione di Ges\u00f9 Cristo; un vaso contenente terra, per ricordarsi la propria origine; un altro vaso pieno d'oro, per ricordare le enormi ricchezze del suo regno.\nLa menzogna. Nel regno del Prete Gianni nessuno mente, e se qualcuno dice una menzogna viene considerato dagli altri come morto, e non viene fatta menzione di lui in alcun modo. Tutti seguono la verit\u00e0, e non regna alcun vizio.\nPopoli sottomessi al Prete Gianni. Ogni anno il Prete Gianni va in pellegrinaggio alla tomba di San Daniele profeta. Nel suo regno si trovano pesci dal cui sangue si tinge la porpora. Vi sono molti mezzi di difesa, e sottoposti al dominio del Prete Gianni vi sono anche le Amazzoni e i Bragmani.\nIl palazzo. Il palazzo del Prete Gianni \u00e8 in tutto simile a quello che l'apostolo Tommaso fece costruire per Gundoforo. Soffitti, travi e architravi sono di legno di Cipro; la copertura \u00e8 di ebano, in modo che non possa bruciare. Alle estremit\u00e0 si trova dell'oro che possa fare luce di giorno, e dei carbonchi che facciano luce di notte. Nelle porte vi sono dei corni di cerasta, in modo che nessuno vi possa entrare con del veleno. Davanti al palazzo c'\u00e8 una grande piazza dove si celebrano i trionfi a seguito di vittorie in guerra: il pavimento \u00e8 in onice, perch\u00e9 gli animi dei soldati siano stimolati alla guerra.\nLe camere interne. Le luci sono tutte alimentate dal balsamo. Tutte le superfici sono ornate con pietre: se vi \u00e8 dell'onice, che provoca l'ira, intorno vi sono dei corn\u00ecoli, che la mitigano. Nel letto vi \u00e8 lo zaffiro che induce la castit\u00e0. Le donne si congiungono agli uomini solo quattro volte l'anno, e solo al fine di procreare.\nLa corte. Ogni giorno alla corte del Prete Gianni mangiano trentamila uomini, e ognuno riceve un dono da parte del sovrano. Le gambe dei tavoli sono di smeraldo e ametista, in modo che nessuno dei commensali possa ubriacarsi.\nLo specchio. Nella piazza antistante \u00e8 collocato un enorme specchio, al quale si ascende tramite centoventicinque gradini di porfido rosso. Lo specchio poggia su di un complicato sistema di colonne e consente a chi vi guarda di poter scorgere con estrema chiarezza tutto ci\u00f2 che avviene all'interno del regno, e vedere cospirazioni e congiure ai danni del sovrano. \u00c8 custodito da dodici vegliardi affinch\u00e9 non possa essere rotto.\nIl secondo palazzo. Esiste anche un secondo palazzo fatto costruire dal padre del Prete Gianni, Quasidio, che aveva ricevuto l'ordine della sua costruzione in sogno. Chiunque entrer\u00e0 in questo palazzo, non soffrir\u00e0 n\u00e9 fame n\u00e9 malattia, n\u00e9 morte.\nLa fonte. All'interno di questo palazzo vi \u00e8 una fonte le cui acque assumono qualunque tipo di sapore voglia sentire chi le beve, e produce ogni tipo di profumo. Inoltre, chi avr\u00e0 bevuto dall'acqua di questa fonte secondo un preciso rituale, non morir\u00e0 per lungo tempo, ed avr\u00e0 cognizione del giorno della propria morte.\nIl titolo di Re-Prete. Il Prete Gianni, anche se sa di essere il pi\u00f9 potente sovrano del mondo, per umilt\u00e0, non vuole per s\u00e9 altro titolo se non quello di Presbyter e Rex, anche se sa che all'interno del suo regno vi sono uomini che portano lo stesso titolo.\nCongedo. Il Prete Gianni potrebbe continuare ad enumerare le infinite ricchezze del suo regno, ma si ferma qui, rivolgendosi al suo destinatario: se egli pu\u00f2 enumerare le stelle del cielo e la sabbia del mare, allora pu\u00f2 misurare i suoi domini e la sua potenza."}
{"id": "8211872", "revid": "47767", "url": "https://it.wikipedia.org/wiki?curid=8211872", "title": "Arrokoth", "text": ""}
{"id": "8211875", "revid": "287204", "url": "https://it.wikipedia.org/wiki?curid=8211875", "title": "Kazu-no-Miya Chikako", "text": "Prese il nome di Seikan'in-no-miya dopo aver preso la tonsura come vedova. \u00c8 una lontana prozia dell'imperatore Akihito.\nBiografia.\nKazu-no-Miya era l'ottava e pi\u00f9 giovane figlia dell'Imperatore Nink\u014d e della sua concubina, Hashimoto Tsuneko - ribattezzata Kangy\u014d'in (\u89b3 \u884c \u9662) dopo aver preso la tonsura. Era la sorellastra pi\u00f9 giovane dell'Imperatore K\u014dmei. Pochi mesi prima della sua nascita, suo padre, l'imperatore Nink\u014d, mor\u00ec inaspettatamente. Nata il 1\u00ba agosto 1846, la sua data di nascita ufficiale fu cambiata al 10 maggio perch\u00e9 la data di nascita effettiva era di cattivo auspicio e costituiva un doppio cattivo presagio assieme alla morte di suo padre avvenuta pochi mesi prima.\nEra conosciuta come un'eccellente calligrafa ed era anche molto considerata come poetessa waka.\nMatrimonio.\nNel 1851, Kazu-no-Miya si fidanz\u00f2 con il principe Arisugawa Taruhito ma l'impegno fu successivamente interrotto quando la corte imperiale ebbe bisogno di una nuova candidata per un matrimonio politico con lo Shogunato Tokugawa. Tale matrimonio era stato organizzato dai r\u014dj\u016b And\u014d Nobumasa e Kuze Hirochika per favorire la riconciliazione tra la corte imperiale e lo shogunato, ma la prima fidanzata era morta nel 1861. Successivamente, lo Shogunato present\u00f2 una richiesta alla corte per un matrimonio reale tra la Principessa Kazu e lo sh\u014dgun Tokugawa Iemochi.\nInizialmente la principessa Kazu non volle accettare la proposta, e suo fratello l'imperatore K\u014dmei, che era molto legato a lei, declin\u00f2 la richiesta dello shogunato affermando che Kazu era gi\u00e0 fidanzata e non voleva lasciare Kyoto, e che, come qualsiasi donna in Giappone, sua sorella non poteva essere costretta a sposare qualcuno che ella non desiderasse, neppure per ordine imperiale. Tuttavia, la proposta fu accolta con entusiasmo da un certo numero di persone, tra cui la madre e lo zio della principessa, nonch\u00e9 alcuni importanti kuge della corte imperiale, che persuasero sia l'imperatore che la principessa ad acconsentire alla richiesta. Alla fine l'imperatore K\u014dmei fu convinto ad accettare la proposta se, in cambio, lo shogunato avesse ripudiato il Trattato di amicizia e commercio con gli Stati Uniti e fosse tornato alla precedente politica isolazionista.\nFu quindi deciso che se la principessa Kazu avesse continuato a rifiutare il matrimonio, l'imperatore K\u014dmei avrebbe abdicato, al suo posto sarebbe stato scelto un altro membro della famiglia imperiale e la principessa Kazu avrebbe dovuto diventare una monaca. Sotto la pressione della sua famiglia, riluttante a essere responsabile dell'abdicazione dell'imperatore K\u014dmei e minacciata con il monastero, la Principessa Kazu alla fine accett\u00f2, ma forn\u00ec diverse condizioni tra cui la richiesta che il suo stile di vita a Edo sarebbe rimasto lo stesso di Kyoto e che avrebbe potuto ritornare a Kyoto negli anniversari della morte di suo padre. L'imperatore K\u014dmei avrebbe anche aggiunto le condizioni che lo Shogunato dovesse mantenere le sue promesse in materia di affari esteri, elaborando una strategia per migliorare il sostentamento degli artigiani, incapaci di competere con le importazioni straniere a basso costo, e che le condizioni della principessa Kazu dovessero essere soddisfatte. L'imperatore K\u014dmei avrebbe poi proclamato sua sorella in una naishinn\u014d (principessa imperiale, erede al trono), cosa che avvenne nel maggio 1861. Da quel momento Kazu ebbe il nome di Chikako.\nNel novembre 1862, Chikako, sua madre Kangy\u014d-in e la sua assistente principale Niwata Tsuguko partirono per il Castello di Edo con un certo numero di assistenti. Le strade che la principessa doveva percorrere furono riparate in fretta. Per timore di attacchi da parte degli oppositori delle politiche dello Shogunato di Tokugawa, le forze di sicurezza di dozzine di han furono mobilitate per proteggere il corteo e agli uomini maggiori di quindici anni fu proibito incrociare il percorso del corteo stesso. Inoltre, le voci secondo cui il sostegno della corte per l'inedito matrimonio della principessa Kazu fosse il risultato della corruzione di Tokugawa e del piano per tenere in ostaggio una principessa imperiale, portarono l'imperatore K\u014dmei a inviare Iwakura Tomomi per salvaguardare gli interessi della corte. Iwakura avrebbe costretto lo sh\u014dgun a sottoscrivere un voto di lealt\u00e0 prima di tornare a Kyoto.\nIl matrimonio si tenne l'11 febbraio 1862. La cerimonia differ\u00ec da quella di tutti i precedenti sh\u014dgun Tokugawa: essendo stata nominata \"naishinn\u014d\" da suo fratello prima di lasciare Kyoto, Chikako ora era superiore al marito e alla suocera Tensh\u014d-in. Inoltre la principessa Kazu mantenne le usanze del palazzo imperiale, il che caus\u00f2 un notevoli attriti con Tensh\u014d-in. La cerimonia dur\u00f2 circa dieci ore, durante le quali la principessa si cambi\u00f2 d'abito pi\u00f9 volte. Tuttavia, a quanto pare, Chikako ebbe un rapporto cos\u00ec buono con suo marito che di solito sono riconosciuti come la coppia pi\u00f9 affiatata di tutti gli sh\u014dguns Tokugawa; Iemochi ebbe una sola concubina, con il premesso della principessa. Alla fine Tensh\u014d-in fin\u00ec per riconciliarsi con la principessa e il bakufu si sottomise al suo ordine di rivolgersi a lei come \"Kazu-no-Miya-sama\", in contrapposizione alla tradizionale \"Midai-sama\".\nMonaca buddista.\nUna serie di tragedie colp\u00ec la principessa Chikako tra il 1865 e il 1867. Sua madre, che l'aveva seguita a Edo per farle compagnia, mor\u00ec il 10 agosto 1865 e l'anno successivo suo marito Sh\u014dgun Iemochi mor\u00ec a Osaka mentre comandava la spedizione Ch\u014dsh\u016b il 20 luglio 1866. La morte di Shogun Iemochi pose fine al loro brevissimo matrimonio e la coppia non ebbe figli. La principessa si fece monaca buddista, ricevendo il titolo di Seikan'in-no-miya il 9 dicembre 1866, ma solo poche settimane dopo mor\u00ec anche suo fratello l'imperatore Komei.\nQuando la volont\u00e0 di Iemochi che gli succedesse Tokugawa Iesato arriv\u00f2 a Edo, il r\u014dj\u016b si consult\u00f2 con la principessa e Tensh\u014d-in, esprimendo opposizione ad avere qualcuno cos\u00ec giovane come sh\u014dgun in tempi cos\u00ec turbolenti; Seikan'in e Tensh\u014d-in appoggiarono Tokugawa Yoshinobu, che sarebbe divento l'ultimo Shogun Tokugawa. Tuttavia, la loro relazione si inaspr\u00ec quando l'opinione pubblica si rivolse contro Yoshinobu. \nDurante la Restaurazione Meiji, Seikan'in e Tensh\u014d-in contribuirono a negoziare la pacifica resa del Castello di Edo, trattenendo gli estremisti di entrambe le parti. Furono quindi fondamentali per mantenere il lignaggio della famiglia Tokugawa. Dopo la resa shogunale, Seikan'in torn\u00f2 brevemente a Kyoto, ma dopo che l'imperatore Meiji trasfer\u00ec la capitale a Tokyo (l'antica Edo), lui e suo zio la persuasero ad unirsi a loro.\nSeikan'in arriv\u00f2 a Tokyo nel 1874 e si stabil\u00ec nella casa di Katsu Kaish\u016b, nel palazzo di Azabu ichibei-cho. Rimase l\u00ec fino alla sua morte avvenuta nel 1877, a causa della beriberi, alla giovane et\u00e0 di 31 anni.\nLa tomba.\nLa sua tomba si trova nel tempio buddista di Z\u014dj\u014d-ji, a Minato, Tokyo vicino a quella del marito. Dopo la seconda guerra mondiale, la sua tomba fu ispezionata per la risepoltura. Sul suo corpo \u00e8 stata trovata una lastra fotografica raffigurante un uomo in hitatare tradizionale e un tachi-eboshi. L'immagine sulla lastra tuttavia \u00e8 scomparsa il giorno seguente, forse a causa di una manipolazione impropria. Di conseguenza, l'identit\u00e0 dell'uomo \u00e8 sconosciuta. Si ritiene che fosse suo marito, Tokugawa Iemochi, ma \u00e8 stato anche suggerito che avrebbe potuto essere il suo ex fidanzato, il principe Arisugawa Taruhito."}
{"id": "8211899", "revid": "6923", "url": "https://it.wikipedia.org/wiki?curid=8211899", "title": "Chiesa di Santa Chiara (Ripatransone)", "text": "La chiesa di Santa Chiara \u00e8 una chiesa sussidiaria di Ripatransone, in provincia di Ascoli Piceno, che risale al XVI secolo.\nStoria.\nGi\u00e0 dal 1598 una chiesa dedicata a santa Chiara viene citata in una mappa di Ripatransone, e la sua riedificazione \u00e8 avvenuta tra il 1750 ed il 1754. La sua consacrazione si \u00e8 avuta subito dopo questa ricostruzione, officiata dal vescovo Niccol\u00f2 Recco.\nDurante il periodo della dominazione napoleonica la chiesa ed il convento, come tantissimi altri luoghi di culto in Italia, vennero soppressi, e le clarisse furono costrette a trasferirsi. Trascorsi pochi anni questi edifici furono acquistati dal vescovo Ludovico Luigi Ugolini che vi trasfer\u00ec la parrocchiale di San Benigno. In seguito la chiesa \u00e8 entrata e far parte del seminario vescovile.\nDalla seconda met\u00e0 del XX secolo tutto l'edificio \u00e8 stato oggetto di importanti lavori di restauro, si \u00e8 provveduto a ripristinare le decorazioni e vi \u00e8 stata portata la pala dell'altar maggiore, opera di Michelangelo Bedini, autore anche di altri affreschi nella chiesa.\nIn seguito, senza essere sconsacrata, \u00e8 divenuta sede di attivit\u00e0 culturali ed \u00e8 stata pure per un breve periodo museo diocesano."}
{"id": "8211908", "revid": "110157", "url": "https://it.wikipedia.org/wiki?curid=8211908", "title": "Contea di Machakos", "text": "La Contea di Machakos \u00e8 una della 47 contee del Kenya situata nell'ex Provincia Orientale. Al censimento del 2019 ha una popolazione di 1.421.932 abitanti. Il capoluogo della contea \u00e8 Machakos. Altre citt\u00e0 importanti sono: Kangundo, Tala, Matuu, e Athi River"}
{"id": "8211911", "revid": "729019", "url": "https://it.wikipedia.org/wiki?curid=8211911", "title": "\u014ctsuchi (arma)", "text": "Un era un grosso martello di legno usato dalla classe dei samurai nel Giappone feudale. Gli \u014dtsuchi avevano un manico di circa simile a un'ono (ascia da guerra). Era spesso usato per sfondare le porte."}
{"id": "8211913", "revid": "287204", "url": "https://it.wikipedia.org/wiki?curid=8211913", "title": "Parco nazionale di Kamuku", "text": "Il parco nazionale di Kamuku si trova nel nord-ovest dello stato di Kaduna, nel centro della Nigeria. Si estende su una superficie di km\u00b2 prevalentemente pianeggiante. Il confine orientale del parco \u00e8 delimitato dalle montagne Birnin Gwari.\nFlora e fauna.\nLa vegetazione del parco corrisponde a quella tipica dell'ecoregione denominata \u00absavana sudanese occidentale\u00bb, ma in alcuni punti presenta anche elementi della \u00absavana ad acacia del Sahel\u00bb. Le specie arboree dominanti sono \"Isoberlinia doka\", \"Terminalia avicennioides\" e \"Detarium macrocarpum\", ma vi sono anche \"Danellia oliveri\", \"Nauclea latifolia\", varie specie della trib\u00f9 delle acacie (Acacieae), \"Lophira lanceolata\", \"Parkia biglobosa\", \"Prosopis africana\" e \"Isoberlinia tomentosa\". \"Elaeis guineensis\" prospera principalmente nelle foreste a galleria che si sviluppano sulle pianure alluvionali.\nTra i grandi mammiferi del parco figurano l'elefante africano, l'antilope roana (\"Hippotragus equinus\"), la redunca dei canneti (\"Redunca redunca\"), l'alcelafo occidentale (\"Alcelaphus buselaphus major\") e piccoli gruppi di leoni (\"Panthera leo\").\nAnche l'avifauna \u00e8 ricca di specie: nel parco sono state censite 192 specie di uccelli, come il segretario (\"Sagittarius serpentarius\"), l'otarda di Stanley (\"Neotis denhami\") e il bucorvo settentrionale (\"Bucorvus abyssinicus\")."}
{"id": "8211914", "revid": "287204", "url": "https://it.wikipedia.org/wiki?curid=8211914", "title": "Park Dome Kumamoto", "text": "Il Park Dome Kumamoto \u00e8 un palazzetto dello sport in Giappone.\nStoria.\nNel 2019 ha ospitato il campionato mondiale di pallamano femminile."}
{"id": "8211918", "revid": "1654206", "url": "https://it.wikipedia.org/wiki?curid=8211918", "title": "Tekko", "text": ""}
{"id": "8211925", "revid": "1654206", "url": "https://it.wikipedia.org/wiki?curid=8211925", "title": "Tanren b\u014d", "text": ""}
{"id": "8211929", "revid": "116618399", "url": "https://it.wikipedia.org/wiki?curid=8211929", "title": "Un grande amore e niente pi\u00f9", "text": "Un grande amore e niente pi\u00f9 \u00e8 un singolo del 1973 scritto da Franco Califano e interpretato da Peppino di Capri. Nello stesso anno, con questo brano, l'artista partenopeo vinse il Festival di Sanremo."}
{"id": "8211930", "revid": "834", "url": "https://it.wikipedia.org/wiki?curid=8211930", "title": "Grand Canyonscope", "text": ""}
{"id": "8211932", "revid": "6923", "url": "https://it.wikipedia.org/wiki?curid=8211932", "title": "Missy Robbins", "text": "Biografia.\nRobbins si \u00e8 laureata in storia dell'arte e in psicologia all'Universit\u00e0 di Georgetown nel 1993. Mentre nel suo ultimo semestre all'Universit\u00e0 ha ottenuto un lavoro al ristorante 1789 dopo essere stata ispirata da un amico che ha ottenuto un lavoro in un altro ristorante. Dopo aver lavorato inizialmente venerd\u00ec e sabato sera mentre era all'Universit\u00e0, ha continuato a lavorare l\u00ec per un anno prima di trasferirsi a New York per frequentare la scuola di cucina presso la Istituto di Educazione Culinaria di Peter Kump.\nDopo aver lasciato la scuola di cucina, Robbins ha iniziato a lavorare al ristorante Arcadia prima di unirsi a Wayne Nish nel suo ristorante March. Si trasfer\u00ec al Lobster Club prima di viaggiare nel nord Italia, che divenne un'influenza sul suo stile di cucina. Torn\u00f2 negli Stati Uniti per lavorare al Soho Grand Hotel, e si trasfer\u00ec a Chicago per lavorare con Tony Mantuano come executive chef di Spiaggia. Mentre era l\u00ec, il ristorante \u00e8 stato nominato due volte per un James Beard Foundation Award e ha cucinato spesso per Barack e Michelle Obama.\nDivenne executive chef di A Voce, cambiando completamente il menu con l'eccezione di due piatti, e avrebbe supervisionato l'apertura di una seconda posizione. La sede originale ha vinto una stella Michelin nel 2009, mentre la seconda posizione ha vinto una stella nel 2010. Entrambi i ristoranti mantengono tali premi fino alla Guida Michelin 2012. A partire da questa edizione della Guida Michelin, \u00e8 una delle sole dieci chef negli Stati Uniti a detenere una stella Michelin.\nNel 2010 \u00e8 stata nominata Best New Chef dalla rivista \"Food &amp; Wine\". \u00c8 stata una concorrente nella quarta serie di Top Chef Masters.\nNel gennaio 2016, Robbins ha aperto Lilia, situata in un edificio imbiancato all'incrocio tra North Williamsburg, Brooklyn. Si tratta di un ristorante di pasta italiano, anche se Robbins non si \u00e8 mai originariamente messo a specializzarsi in esso, commentando, \"Ho sempre avuto un'affinit\u00e0 per gli ingredienti ... i formaggi e gli oli d'oliva ... e poi, quando ho iniziato ad invecchiare e viaggiare, c'\u00e8 qualcosa sull'Italia che mi ha appena risuonato\". Il ristorante ha guadagnato Tre Stelle dal \"New York Times\" e una nomination al James Beard Award.\nNell'agosto 2018 Robbins ha aperto il suo secondo ristorante italiano a Williamsburg, Brooklyn, Misi sul sito dell'ex raffineria di zucchero Domino. Il suo men\u00f9 comprende 10 paste varie gate e 10 piatti vegetali, alcuni con proteine. Met\u00e0 del menu \u00e8 dedicato al primi, con forme di pasta, tra cui linguine, spaghetti, pappardelle, malloreddus, occhi e strangozz. Nel 2018 Robbins \u00e8 stato riconosciuto come miglior chef di New York dalla James Beard Foundation, ed \u00e8 stato anche premiato come Esquire Chef of the Year.\nRobbins afferma di cercare ispirazione da \"libri di cucina oscuri e strani\". Jasper White's \"Cooking from New England\" \u00e8 stato il primo libro che possedeva e usa \"The Splendid Table\" per la cucina regionale italiana. Mentre \u00e8 fortemente influenzata dalla cucina italiana costiera, si confessa di voler esplorare la cucina di Calabria, Sardegna e Sicilia pi\u00f9, sottolineando che \"C'\u00e8 sempre l'opportunit\u00e0 di imparare perch\u00e9 non \u00e8 una sola cucina, \u00e8 una cucina regionale. Ovunque tu vada \u00e8 diverso, e ovunque all'interno di quella regione ogni nonna cucina in modo diverso\"."}
{"id": "8211936", "revid": "319329", "url": "https://it.wikipedia.org/wiki?curid=8211936", "title": "Campionati europei di ciclocross 2019", "text": "I Campionati europei di ciclocross 2019, diciassettesima edizione della competizione, si sono disputati a Silvelle di Trebaseleghe, in Italia, il 10 novembre 2019.\nSono stati assegnati sei titoli, validi per le categorie Elite, Under-23 e Juniores sia maschili che femminili."}
{"id": "8211938", "revid": "834", "url": "https://it.wikipedia.org/wiki?curid=8211938", "title": "Dude Duck", "text": ""}
{"id": "8211942", "revid": "1543377", "url": "https://it.wikipedia.org/wiki?curid=8211942", "title": "Meritor", "text": "Meritor, Inc. \u00e8 una societ\u00e0 statunitense con sede in Troy (Michigan), che produce componentistica per l\u2019industria automotive, veicoli commerciali e altri mezzi di trasporto. Meritor \u00e8 nella lista Fortune 500.\nStoria.\nNel 1997, Rockwell International scorpora la divisione automotive con nome Meritor. Nel 2000, ArvinMeritor nasce dalla fusion di Meritor Automotive, Inc. e Arvin Industries, Inc. Nel 2011 la societ\u00e0 riprende il nome Meritor, Inc.\nE\u2019 specializzata nel produrre assali per veicoli commerciali, sistemi di sicurezza, freni, sospensioni, rimorchi. Produce OEM per aziende come Daimler, Navistar e Volvo Trucks. Occupa 4.700 persone in nord America dal Canada al Messico. In Brasile occupa 1.700 persone. In Europa \u00e8 presente in quasi tutte le nazioni. Nel resto del mondo \u00e8 presente in Australia e Singapore, Cina e India con 1.800 persone."}
{"id": "8211945", "revid": "108836125", "url": "https://it.wikipedia.org/wiki?curid=8211945", "title": "Arvin Industries", "text": ""}
{"id": "8211946", "revid": "108836133", "url": "https://it.wikipedia.org/wiki?curid=8211946", "title": "Arvin Meritor", "text": ""}
{"id": "8211948", "revid": "670021", "url": "https://it.wikipedia.org/wiki?curid=8211948", "title": "Luigi Lepri", "text": "Biografia.\nLuigi Lepri, conosciuto anche come Gig\u00e9n L\u00eevra, \u00e8 nato a Bologna nel 1938. Autore dialettale e segretario personale di due sindaci di Bologna, il 15 marzo 2019 ha ricevuto il \"Nettuno d'oro\" conferitogli dal Comune di Bologna per la \"preziosa ed incessante opera svolta per la conservazione della propria lingua e cultura popolare\" (dalla Motivazione Ufficiale distribuita durante la cerimonia).\nNato in Via Lame angolo Via Otto Colonne nel centro di Bologna, fu sfollato alla Longara con la famiglia durante il periodo dei bombardamenti della Seconda guerra mondiale, ma appena terminata la guerra rientr\u00f2 a Bologna, dove \u00e8 sempre vissuto. Dopo un periodo di apprendistato professionale, nel 1962 vinse un concorso pubblico e divenne impiegato comunale. A Palazzo d'Accursio, dov'era entrato come vigile urbano motociclista, divenne segretario personale di due sindaci di Bologna, Renato Zangheri e Renzo Imbeni, pur mantenendo sempre la stessa qualifica di vigile. Col mandato di Walter Vitali, ricevette l'incarico di organizzare l'Ufficio Cerimoniale del Comune di Bologna, compito che port\u00f2 a termine poco prima di andare in pensione nel 1995.\nL'attivit\u00e0 a favore della cultura tradizionale e del dialetto bolognese.\nEssendo nato e cresciuto nel centro di Bologna, Luigi Lepri parla il dialetto bolognese cittadino, detto anche \"intramurario standard\". Il periodo dello sfollamento alla Longara e l'interesse per le tante varianti esistenti nella provincia, e un tempo nella stessa Bologna, gli hanno per\u00f2 dato una competenza linguistica pi\u00f9 ampia.\nLepri \u00e8 anche consapevole dell'interazione fra il bolognese e l'italiano, che ha portato il primo ad accogliere un gran numero di vocaboli del secondo: \u00e8 questo l'argomento del suo primo libro, \"Dialetto bolognese ieri e oggi. Raffronti fra vocaboli\" uscito nel 1986, in cui l'autore proponeva una riscoperta di termini tradizionali in via di regresso di fronte a termini desunti dall'italiano e pi\u00f9 o meno adattati foneticamente. A quel primo libro ne sono seguiti oltre venti, pubblicati in gran parte con lo pseudonimo di Gig\u00e9n L\u00eevra (traduzione bolognese del suo nome), da solo o con dei coautori. L'argomento dei suoi libri \u00e8 principalmente il dialetto, ma ha scritto anche un libro di ricette della cucina tradizionale bolognese, \"\"Mica solo tortellini! - Una volta a Bologna si mangiava cos\u00ec\" (in dialetto e in italiano, ripubblicato in seconda edizione in bolognese e inglese come \"Recipes from Bologna. The traditional food from the Capital of Italian cuisine\"\"), nonch\u00e9 una rievocazione degli scherzi di un tempo, \" Scherzi alla bolognese. Come ci divertivamo senza televisione\".\nHa contribuito anche a varie edizioni di altri autori, fra cui \"Il sindaco Renzo Imbeni. Interventi e discorsi 1983-1993\". Fra le edizioni di argomento dialettale ricordiamo un volume contenente i testi del cantautore otto-novecentesco Carlo Musi, curato da Lepri insieme a Fausto Carpani, nonch\u00e9 il libro di Daniele Vitali \"Dsc\u00e5rret in bulgnai\u1e61? Manuale e grammatica del dialetto bolognese\", in cui Lepri \u00e8 anche una delle due voci narranti nei due CD didattici.\nI sodalizi con Fausto Carpani e Daniele Vitali sono all'origine di diverse iniziative: col primo, Lepri ha partecipato a un gran numero di serate e spettacoli in cui inframmezzava le canzoni di Carpani con letture di poeti e autori bolognesi; col secondo, ha pubblicato due dizionari del dialetto bolognese (per Vallardi nel 1999 e per Pendragon nel 2007 e 2010: quest'ultimo, con oltre 33000 lemmi, \u00e8 il pi\u00f9 grande vocabolario dialettale bolognese esistente), un'antologia di poesia dialettale e la traduzione bolognese dei Puffi. Insieme a Carpani, Vitali e altri componenti della cosiddetta \"B\u00e2la dal Bulgnai\u1e61\" (ossia \"La Compagnia del Bolognese\"), Lepri ha partecipato all'elaborazione del primo cartone animato in dialetto bolognese, dove ha dato la voce al piccione Pir\u00e5n (nei due DVD della serie \"Pizun\u00e8ra\" a cura della societ\u00e0 Loop).\nDal 1992 al 2005 ha condotto la trasmissione settimanale \"La butaiga dal dial\u00e0tt\" su Radio San Luchino, e dal 1995 al 2015 ha firmato la rubrica settimanale \"D\u00ee b\u00e4n s\u00f3, fant\u00e8\u1e61ma!\" sul quotidiano \"La Repubblica\", poi trasformata in blog. Ha anche partecipato a iniziative pionieristiche come l\u2019allestimento della versione bolognese di Pierino e il Lupo di Sergej Sergeevi\u010d Prokof'ev e il Corso di bolognese che, iniziato nel 2002 al Teatro Alemanni e trasferitosi in seguito al Museo della Storia di Bologna (per il quale Lepri ha curato la sala dedicata al dialetto), si tiene ora al Ponte della Bionda, un\u2019area d\u2019interesse storico del quartiere Navile che F. Carpani ha sottratto al suo stato di discarica abusiva mobilitando il volontariato bolognese.\nIl Corso di bolognese ha diplomato oltre 1000 alunni e rappresenta un momento d\u2019incontro fra diverse categorie della popolazione cittadina: \u00e8 infatti frequentato da anziani e giovani bolognesi, da universitari fuori sede e da immigrati extracomunitari, che per 15 anni hanno studiato e studiano insieme il dialetto bolognese con l\u2019aiuto di un gruppo di persone fra le quali appunto Lepri.\nInfine, Lepri ha portato il dialetto bolognese a Parigi (con Fausto Carpani, presso l'Istituto Italiano di Cultura), Bruxelles (con Daniele Vitali e Amos Lelli, presso la Regione Emilia-Romagna) e nel Baden-W\u00fcrttemberg (con Vitali, all'universit\u00e0 di Stoccarda).\nIl 15 marzo 2019 ha ricevuto il \"Nettuno d'oro\" conferitogli dal Comune di Bologna per la sua attivit\u00e0 a favore del dialetto bolognese.\nOpere principali.\n- \"Dialetto Bolognese ieri e oggi, Raffronti fra vocaboli\", Bologna : Tamari 1986\n- \"Se fosse nato a Bologna, Mille Frasi di autori famosi interpretate in dialetto bolognese\" (prefazione di Eugenio Ricc\u00f2mini), Bologna : Tamari 1989\n- Voglio dirlo in dialetto, A\"forismi, proverbi, massime in dialetto bolognese\", Bologna : Pontenuovo 1991\n- con Vittorio Pallotti (a cura di), \"Z\u00e8int sonett quasi tutt alligher, di Odoardo Baroni\", da un antico manoscritto del 1890, Bologna : Tamari 1992\n- con Daniele Vitali: \"Dizionario Italiano-Bolognese, Bolognese-Italiano\", Milano : Vallardi 1999\n- con Fausto Carpani (a cura di), \"Carlo Musi cantore della Bologna scomparsa\", Bologna : Fondazione del Monte, 2001\n- \"V\u00e9nt \u00e2n par Nad\u00e8l, rime natalizie in dialetto bolognese\", Bologna : Re Enzo 2002\n- \"Una volta a Bologna si mangiava cos\u00ec... 50 ricette in dialetto della vera tradizione popolare\", Bologna : Pendragon 2004\n- con Anna Rita Iannucci e Alessandro Rovinetti (a cura di), \"Il Sindaco Renzo Imbeni, Interventi e discorsi 1983-199\"3, Bologna : Comune di Bologna 2005\n- con Daniele Vitali, \"Dizionario Bolognese-Italiano, Italiano-Bolognese\", Bologna : Pendragon 2007. Nuova edizione aggiornata, con rimario di Amos Lelli, Bologna : Pendragon 2009\n- \"Mica solo tortellini! Ristampa di \u201cUna volta a Bologna si mangiava cos\u00ec\u201d\" con l\u2019aggiunta di 20 nuove ricette, Bologna : Pendragon 2008\n- \"Bacaj\u00e8r a Bul\u00e5ggna, Fraseologia dialettale bolognese\", Bologna : Pendragon 2009\n- con Amos Lelli e Daniele Vitali, \"I proverbi di Bologna e dintorni con appendice inversa\", Bologna : Pendragon 2010\n- \"Rime e zirud\u00e8l. In dialetto bolognese\", con traduzione in italiano, Bologna : Pendragon 2014\n- \"Recipes from Bologna. The traditional food from the Capital of Italian cuisine: 70 classic and popular dishes, with original Bolognese texts\", introduction by Davide Paolini, translation by Matthew De La Cruz, Bologna : Pendragon 2015\n- con Daniele Vitali (a cura di), \"Poeti petroniani del Duemila. Poesie in dialetto bolognese con traduzioni in italiano\", Bologna : Pendragon 2015\n- \"Rustic\u00e0n. Poesie in dialetto bolognese\", con traduzione in italiano, Bologna : Pendragon 2016"}
{"id": "8211950", "revid": "1543377", "url": "https://it.wikipedia.org/wiki?curid=8211950", "title": "Frost Bank Tower", "text": " La Frost Bank Tower \u00e8 un grattacielo ad Austin, in Texas, negli Stati Uniti.\nCaratteristiche.\nAlto 157 metri e con 33 piani, \u00e8 il quinto edificio pi\u00f9 alto di Austin. \u00c8 stato sviluppato da Cousins Properties e costruito tra novembre 2001 e dicembre 2003 come un edificio per uffici di classe A con 48,774 m2 di spazio locabile. Fu il primo grattacielo ad essere costruito negli Stati Uniti dopo gli attacchi dell'11 settembre . L'edificio \u00e8 stato ufficialmente consegnato nel gennaio 2004.\nLa Frost Bank Tower \u00e8 stata progettata da Duda / Paine Architects, LLP e HKS, Inc. Porta il logo pi\u00f9 alto della citt\u00e0 a 128 metri di altezza. Questo pubblicizza la Frost Bank di San Antonio, la cui sede centrale e divisione assicurativa di Austin si trovano nell'edificio. Gli inquilini nell'edificio oltre a Frost Bank includono gli uffici di Austin di Morgan Stanley e Ernst &amp; Young . La facciata in vetro di colore blu argenteo fu utilizzata per la prima volta nell'edificio Reuters di New York City . Cousins ha venduto l'edificio nel 2006 a EQ Office per $ 188 milioni prima che l'edificio fosse venduto allo Thomas Properties Group nello stesso anno. Nel 2013 la propriet\u00e0 dell'edificio \u00e8 stata trasferita a Parkway Properties . L'edificio \u00e8 attualmente di propriet\u00e0 di Endeavour Real Estate Group."}
{"id": "8211953", "revid": "709406", "url": "https://it.wikipedia.org/wiki?curid=8211953", "title": "Tait (disambigua)", "text": ""}
{"id": "8211977", "revid": "30445", "url": "https://it.wikipedia.org/wiki?curid=8211977", "title": "Distretto di Machakos", "text": ""}
{"id": "8211978", "revid": "30445", "url": "https://it.wikipedia.org/wiki?curid=8211978", "title": "Distretto di Embu", "text": ""}
{"id": "8211979", "revid": "298055", "url": "https://it.wikipedia.org/wiki?curid=8211979", "title": "Buriko", "text": ""}
{"id": "8211980", "revid": "30445", "url": "https://it.wikipedia.org/wiki?curid=8211980", "title": "Distretto di Isiolo", "text": ""}
{"id": "8211981", "revid": "30445", "url": "https://it.wikipedia.org/wiki?curid=8211981", "title": "Distretto di Kitui", "text": ""}
{"id": "8211983", "revid": "30445", "url": "https://it.wikipedia.org/wiki?curid=8211983", "title": "Distretto di Marsabit", "text": ""}
{"id": "8211985", "revid": "114889567", "url": "https://it.wikipedia.org/wiki?curid=8211985", "title": "Hydra - L'isola del mistero", "text": "Hydra - L'isola del mistero (\"Hydra\") \u00e8 un film per la televisione statunitense del 2009 di genere horror-fantascientifico diretto da Andrew Prendergast.\nTrama.\nIn una piccola isola sperduta e inesplorata, un gruppo di esploratori guidati viene divorato da un mostro di nome Hydra, un pericoloso mostro a tre teste, dopo aver scoperto un tempio perduto di Zeus in cui sarebbe custodita la leggendaria spada di Ercole. Nello stesso luogo, due mesi dopo, giungono su una nave quattro uomini, chiamati a partecipare a un pericoloso gioco in cui devono dare la caccia a quattro detenuti, tra cui un ex marine. Ben presto, si ritroveranno in un incubo, in cui lo stesso mostro sta per compiere una strage, ma uno di loro corre a chiamare aiuto."}
{"id": "8211988", "revid": "533647", "url": "https://it.wikipedia.org/wiki?curid=8211988", "title": "Chiesa di Maria Santissima della Catena (Linera)", "text": ""}
{"id": "8211989", "revid": "6923", "url": "https://it.wikipedia.org/wiki?curid=8211989", "title": "Scanalatura (architettura)", "text": "In architettura, la scanalatura \u00e8 un elemento formale e decorativo costituito da solchi di sezione curvilinea e profondit\u00e0 e larghezza limitata, che si sviluppa in lunghezza lungo la superficie di una parte architettonica. Pu\u00f2 essere eseguita su pezzi metallici, su legname o altri materiali.\nSi trovano esempi di scanalatura verticali nelle colonne nell'Antica Grecia, in Persia e nell'Antica Roma. Esempi di scanalature orizzontali sono invece presenti nelle basi delle colonne dell'Asia Minore.\nSui sarcofagi si trovano inoltre delle scanalature a S, che prendono il nome di \"strigilature\".\nColonne scanalate.\nLe scanalature venivano utilizzate come elemento decorativo gi\u00e0 nell'Antica Grecia, dove era comune l'utilizzo di colonne scanalate per la costruzione dei templi, utilizzando scanalature a spigolo vivo nelle colonne doriche e scanalature a spigolo piatto nelle colonne ioniche e corinzie, ovvero separate da listelli verticali. Il numero di scanalature nelle colonne doriche era generalmente pari a 20, mentre le colonne ioniche e corinzie erano generalmente ornate da 24 scanalature.\nSi parla pi\u00f9 propriamente di \"colonna rudentata\", se le scanalature sono riempite fino a un terzo di altezza dalla base da una modanatura a bastoncino."}
{"id": "8211990", "revid": "15756", "url": "https://it.wikipedia.org/wiki?curid=8211990", "title": "Chiesa di San Michele Arcangelo (Ripatransone)", "text": "La chiesa di San Michele Arcangelo \u00e8 una parrocchiale di Ripatransone, in provincia di Ascoli Piceno, che risale al XIII secolo.\nStoria.\nLa volta della cripta della chiesa \u00e8 sostenuta da un portale databile ad un periodo storico a cavallo tra XIII e XIV secolo, e quindi l'edificio religioso risale a quel tempo.\nIl campanile \u00e8 stato aggiunto molto dopo, attorno alla met\u00e0 del XVI secolo, e la sua erezione \u00e8 stata finanziata da don Antonio Spina. Alla fine del secolo successivo tutto l'edificio viene ripensato e ristrutturato, e la cappella del Santissimo Crocifisso viene aggiunta tra il 1874 ed il 1919.\nNegli ultimi anni del XX secolo \u00e8 stato rifatto quasi completamente il tetto.\nDescrizione.\nL'interno della chiesa \u00e8 stato modificato in modo importante nel XVIII secolo, in stile neoclassico. Sono state poste lesene sormontate sulle pareti e si \u00e8 dato maggior risalto alla cappella del Santissimo Crocifisso. Questa \u00e8 la parte pi\u00f9 importante della costruzione sacra, ed \u00e8 a pianta centrale. Si presenta adornata con dipinti e statue che in origine erano allocate in altre chiese. L'edificio ospita anche in altre posizioni opere importanti, come le quattro statue degli Evangelisti o l'altare con arco su colonne."}
{"id": "8211992", "revid": "117537711", "url": "https://it.wikipedia.org/wiki?curid=8211992", "title": "Haikou Tower", "text": "Torre Haikou (\u6d77\u53e3\u5854 in cinese), o Haikou Tower 1, \u00e8 un grattacielo in costruzione su Guoxing Avenue, ad Haikou, Hainan, Cina. Sar\u00e0 il pi\u00f9 alto di un gruppo di dieci edifici in un sito chiamato Haikou Towers o Hainan International Exchange Square.\nL'edificio principale sar\u00e0 una torre di 94 piani con un'altezza di 428 metri. Il progetto consister\u00e0 in un gruppo di dieci edifici, cinque a nord di Guoxing e cinque a sud. I terreni ammontano a 387.669 metri quadrati.\nIl progetto \u00e8 iniziato il 28 settembre 2015 e dovrebbe essere completato tra il 2020 e il 2023.\nCaratteristiche.\nIl sito.\nIl sito, chiamato Haikou Towers o Hainan International Exchange Square, si trova su Guoxing Avenue, direttamente a ovest di Haifu Road. \u00c8 diviso in due parti: una che corre lungo il lato nord di Guoxing e l'altra di dimensioni e forma simili sul lato sud. Ogni parte conterr\u00e0 cinque edifici: due piccoli edifici a ovest, una torre centrale e due piccoli edifici a est. La parte sud avr\u00e0 l'edificio pi\u00f9 alto chiamato 'Haikou Tower 1'.\nI dieci edifici varieranno da 150 a 450 metri di altezza con una superficie complessiva di 1,5 milioni di metri quadrati.\nTorre principale.\nLa torre principale, chiamata Haikou Tower 1 avr\u00e0 94 piani fuori terra e 2 sottoterra, serviti da 51 ascensori. La parte superiore dell'hotel della torre avr\u00e0 un vuoto centrale.\nI due terzi inferiori dell'edificio conterranno 185.000 metri quadrati di spazi per uffici. La parte superiore sar\u00e0 di 46.000 metri quadrati di uffici.\nLa torre conterr\u00e0 356 appartamenti e 288 camere d'albergo. Saranno disponibili un totale di 1.952 parcheggi.\nDivisione dei piani.\nI piani sono progettati per essere utilizzati come segue:\nCostruzione.\nLa costruzione \u00e8 iniziata il 28 settembre 2015. A dicembre 2017, le fondamenta in acciaio erano in costruzione con strutture fuori terra visibili.\nLa costruzione dovrebbe essere completata tra il 2020 e il 2023.\nCostruzione della torre principale nel 2017 (vista da ovest) "}
{"id": "8211995", "revid": "767487", "url": "https://it.wikipedia.org/wiki?curid=8211995", "title": "Association Sportive de Saint-\u00c9tienne 1974-1975", "text": "Questa voce raccoglie le informazioni riguardanti l'Associaton Sportive de Saint-\u00c9tienne nelle competizioni ufficiali della stagione 1974-1975.\nMaglie e sponsor.\nLo sponsor tecnico per la stagione 1974-1975 \u00e8 Le Coq Sportif, mentre per il campionato lo sponsor ufficiale \u00e8 Manufrance. Per la Coppa di Francia lo sponsor tecnico \u00e8 Adidas e lo sponsor ufficiale RTL. \nOrganigramma societario.\nArea direttiva\nArea tecnica"}
{"id": "8212000", "revid": "116406952", "url": "https://it.wikipedia.org/wiki?curid=8212000", "title": "Esame stabilometrico", "text": " \nL'esame stabilometrico \u00e8 un esame strumentale che valuta l'equilibrio del paziente tramite una pedana stabilometrica, cio\u00e8 una piattaforma che appoggia su pi\u00f9 celle di carico. \nNata all'inizio degli anni '80 in Francia (anche se ci sono testimonianze di strumenti meccanici gi\u00e0 negli anni '50), si \u00e8 diffusa rapidamente per essere utilizzata in molti settori. La costruzione meccanica suddivise lo strumento in categorie: monopodalica, bipodalica, per test statici, per test dinamici. \nLa monopodalica \u00e8 stata la pi\u00f9 diffusa in passato, si basa su una struttura rigida dove ai vertici di un triangolo vengono poste 3 celle di carico. Il piano che viene appoggiato superiormente alle celle diventa la superficie di appoggio del paziente. \nIl collegamento delle 3 celle prima ad un circuito elettronico e successivamente ad un computer permette di valutare i movimenti del paziente durante il test. \nI risultati visibili a monitor e poi riportati in tabelle forniscono pi\u00f9 dati: il classico Statochinesigramma (comunemente chiamato \"gomitolo\") che rappresenta la risultante del centro di pressione unico dei due piedi. \nLa figura che si viene a formare geometricamente \u00e8 simile ad un'ellisse la quale raccoglie i punti di campionamento delle celle.\nEssendo il sistema digitale, l'acquisizione dei valori delle celle avviene con una cadenza periodica (frequenza di acquisizione) ed il risultato \u00e8 una serie di punti che cadono su una superficie. Un apposito algoritmo matematico chiamato intervallo di confidenza genera una figura simile all'ellisse ( da questo il nome \"ellisse di confidenza\") fornisce la figura simile al \"gomitolo\". \nQuesta figura non rappresenta l'intero spostamento del baricentro ma statisticamente quella figura che raccoglie una percentuale (normalmente il 90-95%) dei punti pi\u00f9 vicini tra loro escludendo volutamente quelli pi\u00f9 distanti dalla media. \nL'\"area\" cos\u00ec chiamata \u00e8 proporzionale quindi allo spostamento che il centro di massa (CDM) proietta sulla base d'appoggio creando il centro di pressione (CDP). \nI due centri si possono definire sovrapponibili solo se i movimenti del soggetto in esame tendono a zero mentre risultano non sovrapponibili quando ho degli spostamenti. Questi strumenti negli anni si sono evoluti ed oggi si vedono strumenti normalmente bipodalici (due pedane con 3 celle ciascuna). \nGli strumenti vengono quasi sempre realizzate con celle a Strain-gauge che percepiscono linee di forza solo su di un asse (solitamente il verticale). \nLe celle di carico sono le stesse utilizzate per realizzare le comune bilance di pesatura. Esistono anche altri tipi di celle di carico che rilevano componenti di forza anche negli altri assi dello spazio: queste, prodotte anche con altri tipi di tecnologia, generalmente piezoelettriche, vengono utilizzate per visualizzare le componenti generate ad esempio nella fase di un salto. \nPedane di questo tipo, associate a sofisticati sistemi di analisi video, possono essere utilizzate anche per l'analisi dinamica. \nNel 2015 \u00e8 uscita la norma tecnica CEI 62-236 che regolamenta la produzione di tali dispositivi."}
{"id": "8212003", "revid": "767487", "url": "https://it.wikipedia.org/wiki?curid=8212003", "title": "Jing Guang Centre", "text": "Il Jing Guang Center \u00e8 un grattacielo di Pechino.\nCaratteristiche.\nL'edificio, alto 208 metri \u00e8 stato il pi\u00f9 alto della citt\u00e0 dal suo completamento, nel 1989 al 2006.\nIl Jing Guang Center fu anche l'edificio pi\u00f9 alto della Cina continentale dal 1989 fino al 1996, quando furono completate la King Tower a Shanghai e la Shun Hing Square di Shenzhen. La torre principale \u00e8 composta da 3 parti: hotel, uffici e condominio, con un edificio laterale di spazi per uffici aggiuntivi sul lato nord. \nRosewood Beijing Hotel.\nLa sezione dell'hotel del centro era originariamente il Jing Guang New World Hotel Beijing. L'hotel \u00e8 stato chiuso e rinnovato nel 2012-2013 ed \u00e8 divenuto il Rosewood Beijing Hotel. \nUn altro New World Beijing Hotel \u00e8 stato aperto a Wangfujing, distretto di Dongcheng. \nCollegamenti esterni.\n "}
{"id": "8212005", "revid": "767487", "url": "https://it.wikipedia.org/wiki?curid=8212005", "title": "Metropoline", "text": "La Metropoline () \u00e8 un'azienda israeliana che gestisce svariate linee autobus da Be'er Sheva a Tel Aviv e in altre citt\u00e0 del distretto Meridionale.\nCostituita nel 2000, la societ\u00e0 ha vinto nel 2002 l'appalto indetto dal Ministero dei trasporti per gestire rotte interurbane tra Be'er Sheva e Tel Aviv."}
{"id": "8212008", "revid": "108837018", "url": "https://it.wikipedia.org/wiki?curid=8212008", "title": "Oregairu", "text": ""}
{"id": "8212009", "revid": "1543377", "url": "https://it.wikipedia.org/wiki?curid=8212009", "title": "Pesce grasso", "text": "I pesci grassi, o pesci oleosi, sono pesci nei cui tessuti e cavit\u00e0 del tratto gastrointestinale \u00e8 concentrata una quantit\u00e0 significativa di lipidi. Il loro filetto pu\u00f2 contenere fino al 30% di grasso, anche se la quantit\u00e0 effettiva pu\u00f2 variare sia tra specie diverse che tra individui della stessa specie. In questa categoria rientrano sia piccole specie di pesce foraggio, come sardine, aringhe e alici, che grandi predatori come salmoni, trote, tonni, pesce spada, sgombri e palamite.\nDa un punto di vista nutrizionale, il pesce grasso viene considerato propriamente tale se contiene pi\u00f9 del 9% di lipidi. In questa definizione non rientrerebbero molti dei pesci sopracitati, che invece vengono considerati semigrassi (3-9% di lipidi).\nEffetti sulla salute.\nPrevenzione della demenza.\nUn noto articolo del 1997 pubblicato sulla rivista \"Annals of Neurology\" ebbe come caso di studio un gruppo di partecipanti anziani della citt\u00e0 di Rotterdam. Questo studio trov\u00f2 una forte correlazione tra il consumo di pesce e il calo del rischio di demenza. Tuttavia, il \"follow-up\" dur\u00f2 mediamente 2,1 anni, contro il periodo minimo di 3 anni dopo i quali un caso di demenza pu\u00f2 essere escluso con certezza. Inoltre, lo studio non chiar\u00ec se fosse o meno proprio la malattia a far s\u00ec che i partecipanti con demenza mangiassero meno pesce.\nUna ricerca francese pubblicata nel 2002 sul \"British Medical Journal\" (BMJ) segu\u00ec anziani residenti nel sud della Francia per sette anni, esaminando il loro consumo di carne (ricca di grassi saturi) contro quello di prodotti ittici (ricchi di grassi polinsaturi) e cercando eventuali correlazioni con sintomi della demenza. Fra le conclusioni dell'articolo, risult\u00f2 che le persone che avevano mangiato pesce almeno una volta a settimana ebbero un rischio significativamente minore di contrarre demenza nel suddetto periodo di sette anni. Questo studio rafforz\u00f2 la tesi del precedente, fornendo prove pi\u00f9 forti di un effetto protettivo. Un possibile fattore confondente in quest'ultima ricerca \u00e8 il fatto che alle persone con un pi\u00f9 alto livello di istruzione risult\u00f2 essere associato sia un rischio inferiore di demenza che un pi\u00f9 alto consumo di pesce. \nAltre qualit\u00e0 nutrizionali.\nLa carne dei pesci oleosi \u2014 in particolare la sottocategoria dei pesci azzurri grassi \u2014 \u00e8 generalmente ricca di acidi grassi essenziali della serie omega-3 EPA e DHA. Tale contenuto \u00e8 particolarmente accentutato nei pesci selvatici che vivono in acque fredde e salate.\nPer questo motivo, consumarne circa 200-400\u00a0g a settimana pu\u00f2 avere effetti benefici sul sistema cardiovascolare. Nello specifico, prevenendo l'aritmia cardiaca, pu\u00f2 aiutare a ridurre il rischio di infarto miocardico acuto. Essendo, tuttavia, un alimento molto calorico, ne \u00e8 sconsigliato un consumo elevato alle persone in sovrappeso.\nQuesta carne \u00e8 inoltre ricca di vitamina A, D ed E, assieme ad alcune vitamine del gruppo B (soprattutto B1, B2 e B12), a differenza del pesce magro, dove la vitamina D \u00e8 contenuta principalmente nel fegato."}
{"id": "8212010", "revid": "438678", "url": "https://it.wikipedia.org/wiki?curid=8212010", "title": "Pesci grassi", "text": ""}
{"id": "8212011", "revid": "438678", "url": "https://it.wikipedia.org/wiki?curid=8212011", "title": "Pesci oleosi", "text": ""}
{"id": "8212012", "revid": "438678", "url": "https://it.wikipedia.org/wiki?curid=8212012", "title": "Pesce oleoso", "text": ""}
{"id": "8212022", "revid": "247222", "url": "https://it.wikipedia.org/wiki?curid=8212022", "title": "Land of Hope and Dreams", "text": "Land of Hope and Dreams \u00e8 una canzone del 1999 scritta da Bruce Springsteen ed eseguita da Springsteen e dalla E Street Band. Oltre ad essere stata suonata molto spesso dal vivo, e pubblicata su diversi album dal vivo, una registrazione in studio \u00e8 stata pubblicata per la prima volta sull'album \"Wrecking Ball\" nel 2012.\nLa canzone \u00e8 stata scritta prima del Bruce Springsteen and the E Street Band Reunion Tour del 1999\u20132000 ed \u00e8 apparsa nell'album \"Live in New York City\" dello stesso tour.\n\u00c8 stata pubblicata come singolo nel 2018, in una versione live acustica estratta dall'album \"Springsteen on Broadway\"."}
{"id": "8212026", "revid": "108837277", "url": "https://it.wikipedia.org/wiki?curid=8212026", "title": "Volpino di Firenze", "text": ""}
{"id": "8212028", "revid": "1345932", "url": "https://it.wikipedia.org/wiki?curid=8212028", "title": "Ghiacciaio Coulter", "text": "Il ghiacciaio Coulter \u00e8 un ghiacciaio lungo circa 8\u00a0km situato sulla costa nord-occidentale dell'isola Alessandro I, al largo della costa della Terra di Palmer, in Antartide. Il ghiacciaio, il cui punto pi\u00f9 alto si trova a oltre , fluisce verso sud a partire dal versante meridionale delle montagne Havre, scorrendo lungo il versante orientale del picco Simon, fino a entrare nella cala Kolokita, di fronte all'isola Dint, nella parte nord-orientale della baia di Lazarev.\nStoria.\nIl ghiacciaio Coulter \u00e8 stato mappato nel 1960 da D. Searle, cartografo del British Antarctic Survey (al tempo ancora chiamato \"Falkland Islands Dependencies Survey\", FIDS), sulla base di fotografie aeree scattate durante la spedizione antartica di ricerca comandata da Finn R\u00f8nne, svoltasi nel 1947-48, ed \u00e8 stato cos\u00ec battezzato nel 1980 dal Comitato britannico per i toponimi antartici in onore di R. W. Coulter, comandante della petroliera USNS \"Alatna\", che prese parte all'operazione Deep Freeze nel 1969."}
{"id": "8212029", "revid": "1345932", "url": "https://it.wikipedia.org/wiki?curid=8212029", "title": "Ghiacciaio Frachat", "text": "Il ghiacciaio Frachat \u00e8 un ghiacciaio situato nell'entroterra della costa nord-occidentale dell'isola Alessandro I, al largo della costa della Terra di Palmer, in Antartide. Il ghiacciaio, il cui punto pi\u00f9 alto si trova a oltre , fluisce verso sud-ovest a partire dal versante sud-occidentale delle montagne Rouen, scorrendo fino a entrare nel varco Russo, un avvallamento presente tra le montagne Rouen e le montagne Havre, e unire poi il proprio flusso a quello del ghiacciaio Palestrina, poco a nord rispetto al punto in cui il flusso del ghiacciaio Rosselin confluisce nello stesso ghiacciaio.\nStoria.\nIl ghiacciaio Frachat \u00e8 stato oggetto di una ricognizione aerea effettuata nel 1975-76 dal British Antarctic Survey (BAS) ed \u00e8 stato cos\u00ec battezzato nel 1980 dal Comitato britannico per i toponimi antartici in onore di M. Frachat, ingegnere meccanico motorista a bordo della nave on \"Pourquoi Pas?\", facente parte della seconda spedizione Charcot, una delle prime spedizioni a portare veicoli motorizzati in Antartide, effettuata nel 1908-10."}
{"id": "8212030", "revid": "1345932", "url": "https://it.wikipedia.org/wiki?curid=8212030", "title": "Ghiacciaio Paulus", "text": "Il ghiacciaio Paulus \u00e8 un ghiacciaio situato nell'entroterra della costa nord-orientale dell'isola Alessandro I, al largo della costa della Terra di Palmer, in Antartide. Il ghiacciaio, il cui punto pi\u00f9 alto si trova a oltre s.l.m., fluisce verso sud-est a partire dal versante orientale delle montagne Rouen, scorrendo lungo il versante meridionale del monte Cupola, fino a unire il proprio flusso a quello del ghiacciaio Hampton.\nStoria.\nIl ghiacciaio Paulus \u00e8 stato mappato nel 1960 da D. Searle, cartografo del British Antarctic Survey (al tempo ancora chiamato \"Falkland Islands Dependencies Survey\", FIDS), sulla base di fotografie aeree scattate durante la spedizione antartica di ricerca comandata da Finn R\u00f8nne, svoltasi nel 1947-48, ed \u00e8 stato cos\u00ec battezzato nel 1980 dal Comitato britannico per i toponimi antartici in onore del tenente comandante John F. Paulus, della marina militare statunitense, che fu al comando di un LC-130 facente parte dello squadrone aereo VXE-6 durante l'operazione Deep Freeze del 1969 e del 1970."}
{"id": "8212033", "revid": "1345932", "url": "https://it.wikipedia.org/wiki?curid=8212033", "title": "Ghiacciaio Lennon", "text": "Il ghiacciaio Lennon \u00e8 un ghiacciaio situato sulla costa nord-occidentale dell'isola Alessandro I, al largo della costa della Terra di Palmer, in Antartide. Il ghiacciaio, il cui punto pi\u00f9 alto si trova a oltre , fluisce verso sud-ovest a partire dal versante sud-occidentale della cresta Boyn, scorrendo fino a entrare nell'estremit\u00e0 nord-orientale della baia di Lazarev, a sud del picco Saint George.\nStoria.\nIl ghiacciaio Lennon \u00e8 stato oggetto di una ricognizione aerea effettuata nel 1975-76 dal British Antarctic Survey (BAS) ed \u00e8 stato cos\u00ec battezzato nel 1980 dal Comitato britannico per i toponimi antartici in onore del glaciologo Peter Wilfred Lennon, che lavor\u00f2 in una stazione di ricerca sull'isola Alessandro I nel periodo 1974-76."}
{"id": "8212055", "revid": "6923", "url": "https://it.wikipedia.org/wiki?curid=8212055", "title": "Chiesa di Santa Maria della Petrella", "text": "La chiesa di Santa Maria della Petrella \u00e8 una chiesa sussidiaria nella frazione di Petrella di Ripatransone, in provincia di Ascoli Piceno, che risale al 1400.\nStoria.\nIl capitolo lateranense concesse nel 1400 ai fedeli di Ripatransone un proprio terreno per l'erezione di una chiesa come voto di protezione contro la peste che si stava diffondendo nel territorio. \nLa chiesa venne costruita e, da subito, iniziarono lunghi lavori per decorarla con affreschi. La primitiva cappella risult\u00f2 in tal modo interamente rivestita di dipinti.\nAttorno alla met\u00e0 del XV secolo venne aggiunto un porticato coperto adatto alla sosta dei pellegrini e dei viandanti, inoltre, sul lato nord, fu costruito un piccolo ricovero adatto ad ospitare chi viaggiava.\nNel XVI secolo il porticato fu chiuso diventando parte di una cappella interna alla chiesa e sopra l'arco di accesso alla cappella fu scolpito lo stemma capitolare del Laterano.\nCon la seconda met\u00e0 del XX secolo la propriet\u00e0 della chiesa, in precedenza di un ente ospedaliero, pass\u00f2 alla parrocchia di San Michele Arcangelo e, in seguito, venne restaurata con lavori di consolidamento delle murature e di sistemazione degli affreschi."}
{"id": "8212059", "revid": "124123", "url": "https://it.wikipedia.org/wiki?curid=8212059", "title": "Mario Fantoni", "text": "Biografia.\nFiglio di Guido Fantoni il quale aveva lavorato come fumettista per l'editore Mario Nerbini negli anni quaranta e cinquanta, diversamente dal padre che aveva uno stile realistico, lui si contraddistinse prevalentemente umoristico iniziando a lavorare come apprendista di Antonio Burattini a 13 anni disegnando fumetti per il periodico \"Pisellino\" della Nerbini. Durante la seconda guerra mondiale lavor\u00f2 per il settimanale \"Brivido\" e, per \"Topolino\" della Mondadori realizz\u00f2 nel 1943 la serie \"\"Ghigo Investigatore\" e poi, per il \"Giornale dei Ragazzi\" disegn\u00f2 la serie a fumetti \"Robin Perry\" dal 1944 al 1946. Dopo la guerra riprese a collaborare con Nerbini realizzando la serie western \"Lo sceriffo Dick Person\"\" scritta da Emilio Fancelli dal 1949 al 1950.\nNegli anni cinquanta inizi\u00f2 a collaborare con l'Editoriale Dardo per il quale riprese la serie \"\"Robin Perry\" e molte altre come \"Torello Seduto\", \"Tony e Salacca\", \"Chirib\u00f9\" o \"Capitan Pappafico\" per le riviste Cri Cri, \"Tarzanetto\" e \"Chicchirich\u00ec\". Per l'editore \"Corrado Tedeschi\" su storie della serie \"Il Piccolo Indiano\" e \"Il Fantasma del Laghetto dei Cristalli\". Con la sorella Liliana Fantoni collabor\u00f2 nel 1952 alla produzione di serie a fumetti per la Dardo come \"James Taylor, il reporter giramondo\" e \"Gessy l'Indian Agent\" e, insieme al padre Guido Fantoni lavorarono alla realizzazione della serie \"Capitan Walter\" per la Anonima Veritas Editrice pubblicata dal 1953 al 1957 e sempre insieme collaborarono alla rivista \"Il Vittorioso\" con le serie \"Calcio in costume\" e \"Il figlio del gangster\". Dopo la morte del padre nel 1957, Mario e Liliana continuarono a collaborare realizzando la serie \"Il sostituto\", \"Il caso Elvy\" e \"30\u00ba piano\" e, per la collana \"Jolly\", realizzarono le serie \"Hoka Hey\" scritta da Danilo Forina e \"Le Terre Insagnuinate\" scritta da Renata De Barba, \"\"Il Gran Premio Siepi\"di Piero Salvatico, \"L'arcipelago della Copra\" con Sandro Cassone e \"Il progetto Stella Azzurra\"\" di Mario Basari. Quando la sorella si ritir\u00f2 dall'attivit\u00e0, Mario trascorse i successivi dieci anni lavorando nel laboratorio di ceramica artistica di famiglia tornando a occuparsi di illustrazione solo negli anni settanta realizzando disegni per libri per bambini pubblicati dalla Malipiero e collaborando a riviste di enigmistica della Corrado Tedeschi Editore come \"Domenica Quiz\"."}
{"id": "8212060", "revid": "106908", "url": "https://it.wikipedia.org/wiki?curid=8212060", "title": "Ciccolo", "text": ""}
{"id": "8212063", "revid": "287204", "url": "https://it.wikipedia.org/wiki?curid=8212063", "title": "Fort Worth Opera", "text": "La Fort Worth Opera \u00e8 la pi\u00f9 antica compagnia d'opera nello stato del Texas e tra le pi\u00f9 antiche degli Stati Uniti, secondo quanto sostiene la compagnia. Mentre originariamente presentava opere una alla volta in una stagione autunnale/invernale, nel 2007 \u00e8 passata al formato \"festival\". Ora esegue 3-4 opere all'anno ogni primavera nella Bass Performance Hall situata nel centro di Fort Worth, Texas.\nStoria.\nLa Fort Worth Civic Opera Association, ora conosciuta come Fort Worth Opera, \u00e8 stata fondata da tre donne, Eloise MacDonald Snyder e Betty Spain, entrambe ex cantanti d'opera e la pianista e compositrice Jeanne Axtell Walker. In sette mesi il trio allest\u00ec una produzione completa de \"La traviata\" di Verdi, eseguita il 25 novembre 1946, in un edificio ora noto come Cowtown Coliseum, situato nel Fort Worth Stockyards. La nuova associazione sub\u00ec diversi cambiamenti di gestione prima di assumere Rudolf Kruger come direttore musicale nel 1955. Sotto la guida di Kruger la Fort Worth Opera ha progredito, diventando una compagnia artistica nota, specialmente durante gli anni '60, quando contribu\u00ec a lanciare le carriere di Pl\u00e1cido Domingo e Beverly Sills.\nNel 1982, il consiglio di amministrazione della Fort Worth Opera fece una mozione per ridurre gli oneri di Kruger e inizi\u00f2 a cercare un nuovo amministratore delegato. Gli anni successivi si rivelarono difficili per la compagnia, sia dal punto di vista finanziario che amministrativo. Assunse e licenzi\u00f2 due amministratori delegati che non erano in grado di aumentare le vendite dei biglietti e la stabilit\u00e0 finanziaria di Kruger. Nel 1991 la Fort Worth Opera assunse William Walker, un ex cantante con una illustre carriera come uno dei principali baritoni del Metropolitan Opera e come ospite ricorrente in \"The Tonight Show Starring Johnny Carson\".\nSotto la direzione di Walker la compagnia fu in grado di tornare alla stabilit\u00e0 finanziaria e al successo artistico. Nel 1998 il consiglio di amministrazione, insoddisfatto della direzione e della direzione amministrativa di Walker, gli offr\u00ec un pacchetto di fine rapporto, che inizialmente accett\u00f2. Pi\u00f9 tardi in una riunione del consiglio al completo, i suoi sostenitori si radunarono per ribaltare la decisione del comitato esecutivo. La societ\u00e0 perse molti importanti membri del consiglio e di conseguenza di donatori. Il restante consiglio di amministrazione assunse un direttore esecutivo per aiutare nelle questioni amministrative e Walker mantenne la sua posizione fino al suo pensionamento nel giugno 2002.\nNel luglio 2001 la Fort Worth Opera assunse un nuovo direttore generale, Darren Keith Woods. La precedente esperienza di Woods comprendeva vent'anni come tenore di carattere di successo e direttore generale della Seagle Music Colony nello stato di New York e nella Shreveport Opera. Negli ultimi anni la compagnia ha introdotto nella sua programmazione un repertorio americano e moderno, sebbene continui a produrre opere per lo pi\u00f9 classiche.\nIl 13 febbraio 2017 il consiglio di amministrazione della Fort Worth Opera licenzi\u00f2 Woods dal suo incarico adducendo differenze di vedute sui futuri obiettivi artistici e finanziari della compagnia.\nFort Worth Opera ospita quattro giovani cantanti in residenza, \"The Hattie Mae Lesley Apprentice Artists\". Questi apprendisti artisti acquisiscono formazione ed esperienza, principalmente attraverso il Children's Opera Theatre della compagnia, un programma che, secondo la compagnia d'opera, porta l'opera a circa 40.000 scolari ogni anno in tutto lo stato del Texas, compresi quelli a basso reddito e nelle scuole di spettacolo con scarsi mezzi. Fort Worth Opera offre anche \"Student Night at the Opera\", prove generali aperte agli studenti delle scuole medie e superiori e sconti sui biglietti degli studenti come parte della sua divulgazione educativa.\nPassaggio al formato festival.\nDopo 60 anni di produzione di opere in stile \"stagione\" - un'opera alla volta in autunno e in inverno - nel febbraio 2006 Fort Worth Opera ha annunciato un cambiamento senza precedenti: avrebbe condensato il suo intero programma in un festival annuale di primavera, con tutte le sue opere e i concerti che vengono presentati in un periodo di quattro settimane. Il festival inaugurale sella Fort Worth Opera si \u00e8 aperto nel maggio del 2007 e ha visto la prima anteprima mondiale della compagnia, \"Frau Margot\", del compositore Thomas Pasatieri.\nLa programmazione degli spettacoli \u00e8 simile a quella dei festival d'opera affermati come la Santa Fe Opera, dove le opere vengono eseguite alternativamente, consentendo ai visitatori di vedere pi\u00f9 opere in pochi giorni.\nSecondo Scott Cantrell del Dallas Morning News, \"La Fort Worth Opera \u00e8 diventato uno dei principali festival lirici del paese\". La compagnia ha programmato la sua prima anteprima mondiale sul palco principale, \"Before Night Falls\" del compositore cubano-americano Jorge Mart\u00edn, basata sulle memorie del poeta e scrittore cubano Reinaldo Arenas. \"Before Night Falls\" \u00e8 stato presentato al Festival 2010 della compagnia insieme al \"Don Giovanni\" ed a \"L'elisir d'amore\"."}
{"id": "8212064", "revid": "106908", "url": "https://it.wikipedia.org/wiki?curid=8212064", "title": "Ciferri", "text": ""}
{"id": "8212065", "revid": "106908", "url": "https://it.wikipedia.org/wiki?curid=8212065", "title": "Cimarosti", "text": ""}
{"id": "8212067", "revid": "298055", "url": "https://it.wikipedia.org/wiki?curid=8212067", "title": "Romano Mangiarano", "text": ""}
{"id": "8212068", "revid": "88740", "url": "https://it.wikipedia.org/wiki?curid=8212068", "title": "Cimenti", "text": ""}
{"id": "8212070", "revid": "1305772", "url": "https://it.wikipedia.org/wiki?curid=8212070", "title": "Johann Baring", "text": "La sua decisione di stabilirsi definitivamente in Inghilterra inizi\u00f2 la famiglia Baring sulla strada per diventare una delle principali societ\u00e0 bancarie familiari al mondo.\nBiografia.\nJohann era il figlio postumo di Franz Baring, professore di teologia a Brema, morto quarantenne solo poche settimane prima della sua nascita, e di sua moglie, Rebecca Vogds, figlia di uno dei principali mercanti di lana di Brema. Dopo la morte prematura del padre, Johann crebbe dalla famiglia materna.\nCarriera.\nAll'et\u00e0 di vent'anni Johann part\u00ec per l'Inghilterra per apprendere il commercio della lana a Exeter. Inizialmente aveva programmato di tornare a Brema dopo il suo apprendistato, ma decise di rimanere in Inghilterra, ottenendo la cittadinanza nel 1723 e anglicizz\u00f2 il suo nome da Johann a John.\nMatrimonio.\nSpos\u00f2, 15 febbraio 1729, Elizabeth Vowler (1702\u20131766), figlia di figlia di John Vowler, un prospero droghiere di Exeter, che port\u00f2 con s\u00e9 una grande dote di \u00a3 20.000 e senso degli affari per eguagliare quella del marito. Ebbero sette figli:\nMorte.\nNel 1737 i Baring si trasferirono dalla citt\u00e0 di Exeter e acquistarono come residenza di campagna Larkbeare House e trentasette acri di terra. Adiacente a Larkbeare c'era la tenuta del Mount Radford, che in seguito fu la residenza della famiglia. Poco prima della sua morte, Baring acquist\u00f2 Lindridge House.\nMor\u00ec nel novembre del 1748."}
{"id": "8212072", "revid": "438678", "url": "https://it.wikipedia.org/wiki?curid=8212072", "title": "Pesci azzurri", "text": ""}
{"id": "8212075", "revid": "84184", "url": "https://it.wikipedia.org/wiki?curid=8212075", "title": "Cinti", "text": ""}
{"id": "8212076", "revid": "1782831", "url": "https://it.wikipedia.org/wiki?curid=8212076", "title": "Ciocchetti", "text": ""}
{"id": "8212082", "revid": "762947", "url": "https://it.wikipedia.org/wiki?curid=8212082", "title": "Ferenc von Vecsey", "text": ""}
{"id": "8212083", "revid": "106908", "url": "https://it.wikipedia.org/wiki?curid=8212083", "title": "Ciotola (disambigua)", "text": ""}
{"id": "8212086", "revid": "1305772", "url": "https://it.wikipedia.org/wiki?curid=8212086", "title": "Fortescue", "text": "Fortescue pu\u00f2 riferirsi a:\nCognome.\nFortescue \u00e8 un cognome britannico derivato dall'epiteto in lingua normanna antica Fort-Escu (\"forte scudo\"). Tra le persone con tale cognome vi sono:"}
{"id": "8212099", "revid": "830939", "url": "https://it.wikipedia.org/wiki?curid=8212099", "title": "Lettera di Prete Gianni", "text": ""}
{"id": "8212103", "revid": "124051531", "url": "https://it.wikipedia.org/wiki?curid=8212103", "title": "Dr\u00e4xlmaier", "text": "La Fritz Dr\u00e4xlmaier GmbH &amp; Co. KG \u00e8 un fornitore nel settore automobilistico con sede in Baviera a Vilsbiburg. Dal 1958, anno di fondazione da parte di Lisa und Fritz Dr\u00e4xlmaier, si occupa di forniture meccaniche, elettriche e elettroniche per l\u2019automotive.\nStoria.\n1958\u20131967.\nNel maggio 1958 Lisa e Fritz Dr\u00e4xlmaier entrano nel settore Automobilmarkt. La produzione di 50.000 cablaggi elettrici per la Hans Glas GmbH di Dingolfing per la loro Glas Goggomobil fu la prima commessa ricevuta. Successivamente ebbero anche la seconda tranche di forniture. Dr\u00e4xlmaier forn\u00ec il cruscotto, le chiusure delle portiere, i sedili, la cappelliera fino al 1969.\nNel 1966 la BMW AG diventa cliente.\n1968\u20131977.\nIl portafoglio ordini aument\u00f2 per la societ\u00e0 nel 1968 dazu, sviluppando cos\u00ec la sede di Vilsbiburg. Dal 1969 e dal 1971 la Audi e la Volkswagen AG diventarono clienti rispettivamente.\nCon la sede in Tunisia dal 1974 inizi\u00f2 la espansione all\u2019estero. Anche in Ontario, Canada dal 1976.\n1978\u20131987.\nNei 20 anni di sviluppo il gruppo port\u00f2 a 1.300 il numero di dipendenti. \nViene creata una sede a Braunau am Inn, in Austria nel 1978. \nNel 1982 viene prodotta la componentistica per la Mercedes-Benz. \nCon magazzini automatici verticali e altri mezzi logistici nel 1987 l\u2019azienda entra nell\u2019ottica Supply-Chain-Management.\n1988\u20131997.\nNel 1993 inizia l\u2019espansione in Europa dell\u2019est, in Cechia e Romania. Anche una seconda sede in Tunisia.\nNel 1994 viene prodotto l\u2019abitacolo complete per la Mercedes-Benz CLK. Nel 1996 viene fondata la sede negli USA e Messico. \nLa \u201eFirmengruppe Dr\u00e4xlmaier\u201c diventa nel 1997 \u201eDr\u00e4xlmaier Group\u201c.\n1998-2007.\nNel 1998 viene inaugurato il centro di ricerca e sviluppo a Vilsbiburg. Nel 1999 viene prodotto il primo abitacolo in pelle per la Mercedes-Benz CL. Nel 2000 l\u2019abitacolo per la BMW Z8. \nNel 2002 Dr\u00e4xlmaier fornisce il sistema completo di cablaggi e gli interni per la Maybach. Anche Porsche, Jaguar e Cadillac diventano clienti.\n2008-oggi.\nLa Dr\u00e4xlmaier dal 2008 produce con materiale biocomposito il rivestimento interno delle portiere della serie 7 della BMW.\nNel 2009 Dr\u00e4xlmaier fornisce i sistemi ad alta tensione per la Mercedes-Benz e Smart elettriche. Nel 2009 produce i sistemi di cablaggio per la Porsche Panamera. Nel 2011 produce il rivestimento portiera per la BMW i3 elettrica. \nNel 2013 viene fondata a Lipsia la seconda sede del Dr\u00e4xlmaier Group e anche la Dr\u00e4xlmaier Aviation GmbH. Cos\u00ec vengono prodotti gli interni per aeromobili. \nNel 2014 diventa cliente la Tesla Motors."}
{"id": "8212105", "revid": "106908", "url": "https://it.wikipedia.org/wiki?curid=8212105", "title": "Cisotti", "text": ""}
{"id": "8212108", "revid": "203463", "url": "https://it.wikipedia.org/wiki?curid=8212108", "title": "World Federation of International Music Competitions", "text": "La World Federation of International Music Competitions (WFIMC) \u00e8 un'organizzazione con sede a Ginevra, in Svizzera, che stabilisce una rete tra organizzazioni riconosciute a livello internazionale che mirano a scoprire i giovani talenti pi\u00f9 promettenti della musica classica attraverso i concorsi musicali internazionali.\nStoria.\n\u00c8 stata fondata nel 1957 e ora 120 delle principali competizioni musicali mondiali sono membri della federazione.\nNel dettaglio, la WFIMC differenzia 16 obiettivi individuali nei suoi statuti, tra cui:"}
{"id": "8212111", "revid": "775372", "url": "https://it.wikipedia.org/wiki?curid=8212111", "title": "XVI Congresso nazionale del Partito Comunista Cinese", "text": "Il XVI Congresso del Partito Comunista Cinese si svolse a Pechino dall'8 al 14 novembre 2002."}
{"id": "8212114", "revid": "124123", "url": "https://it.wikipedia.org/wiki?curid=8212114", "title": "Liliana Fantoni", "text": "Biografia.\nEsord\u00ec come disegnatrice pubblicando su un supplemento per bambini della rivista \"Modellina\" per poi dedicarsi alla realizzazione di serie a fumetti come \"\"Le Avventure di Straccetto\" e \"La Banda dagli Speroni d'Argento\"\" per il \"Giornale dei Ragazzi\" dal 1944 al 1946. Dopo la seconda guerra mondiale collabor\u00f2 col padre Guido Fantoni come sua assistente.\nNei primi anni cinquanta collabor\u00f2 con la Edizioni Audace pubblicando nel 1953 una fiaba illustrata nella \"Collana del Trifoglio\" e con l'Editoriale Dardo realizzando storie a fumetti le pubblicazioni \"Chicchirich\u00ec\" e \"Cr\u00ec Cr\u00ec\". Insieme al fratello Mario Fantoni collabor\u00f2 nel 1952 alla realizzazione di serie a fumetti per l'Editoriale Dardo come \"\"James Taylor, il reporter giramondo\" e \"Gessy l'Indian Agent\" e, insieme al padre, alla produzione della serie \"Capitan Walter\" per l'Anonima Veritas Editrice dal 1953 al 1957 e con la rivista \"Il Vittorioso\" con le serie \"Calcio in costume\" e \"Il figlio del gangster\", per Mario Nerbini realizza \"Lo sceriffo Dick Person.\" Dopo la morte del padre nel 1957, i due fratelli idearono le serie \"Il sostituto\", \"Il caso Elvy\" e \"30\u00ba piano\" e, per la collana \"Jolly\"\", realizzarono le serie \"Hoka Hey\" scritta da Danilo Forina, \"Le Terre Insagnuinate\" scritta da Renata De Barba\", \"\"Il Gran Premio Siepi\"di Piero Salvatico, \"L'arcipelago della Copra\" con Sandro Cassone e \"Il progetto Stella Azzurra\"\" di Mario Basari.\nNei primi anni sessanta si ritir\u00f2 dall'attivit\u00e0 realizzando solo nel 1985 le illustrazioni di un romanzo di Tommaso Landolfi, \"Il principe infelice\" nel 1985. Mor\u00ec nel 2016."}
{"id": "8212115", "revid": "767487", "url": "https://it.wikipedia.org/wiki?curid=8212115", "title": "Neo-primitivismo", "text": "Il neo-primitivismo \u00e8 stato un movimento artistico russo che prese il nome dal pamphlet di 31 pagine \"Neo-primitivizm\", di Oleksandr \u0160ev\u010denko. Nell'opuscolo \u0160ev\u010denko propone un nuovo stile di pittura moderna che fonde elementi di C\u00e9zanne, cubismo e futurismo con convenzioni e motivi tradizionali dell'arte popolare russa, in particolare le icone russe e il lubok.\nArtisti neo-primitivi.\nTra gli artisti russi collegati al neo-primitivismo figurano:"}
{"id": "8212117", "revid": "824274", "url": "https://it.wikipedia.org/wiki?curid=8212117", "title": "Apia International Sydney 2011", "text": ""}
{"id": "8212118", "revid": "824274", "url": "https://it.wikipedia.org/wiki?curid=8212118", "title": "Medibank International 2012", "text": ""}
{"id": "8212124", "revid": "106908", "url": "https://it.wikipedia.org/wiki?curid=8212124", "title": "Civolani", "text": ""}
{"id": "8212145", "revid": "1543377", "url": "https://it.wikipedia.org/wiki?curid=8212145", "title": "J\u00e4gerstab", "text": "Lo J\u00e4gerstab fu una task force del governo nazista tedesco, creata con l'obbiettivo di incrementare la produzione di aerei da combattimento durante la Seconda guerra mondiale.\nIstituito a marzo del 1944, era composto da funzionari del governo, da ufficiali delle SS e da rappresentanti dell'industria aeronautica tedesca. La task force svolse un ruolo chiave nello \"J\u00e4gernotprogramm\" (letteralmente \"Programma emergenza caccia\") del luglio 1943, in particolare nella produzione dell'Heinkel He 162, soprannominato \"Caccia del popolo\".\nLo J\u00e4gerstab aument\u00f2 lo sfruttamento della manodopera condannata ai lavori forzati nei campi di concentramento tedeschi e nell'Europa occupata, a beneficio dell'industria tedesca e della sua forza aerea, la Luftwaffe. Dei 437.000 ebrei ungheresi deportati ad Auschwitz tra maggio e luglio 1944, circa 320.000 finirono nelle camere a gas appena giunti al campo di concentramento di Auschwitz, mentre i rimanenti ritenuti idonei furono ridotti in schiavit\u00f9 dalle SS e obbligati ai lavori forzati. Solo circa 50.000 di loro riuscirono a sopravvivere.\nContesto.\nAll'inizio del 1944, gli Alleati si concentrarono sulla distruzione della Luftwaffe in vista dello sbarco in Normandia. Gi\u00e0 nel 1943 si stavano attuando piani per la Grande Settimana, tesi a distruggere la capacit\u00e0 della Germania di produrre aerei da combattimento mediante attacchi aerei mirati sulle fabbriche di assemblaggio finale. Fra il 20 e il 25 febbraio del 1944, gli obiettivi strategici in tutta la Germania furono attaccati da circa 10.000 aerei americani e britannici, dei quali circa 6.000 erano bombardieri. Gli attacchi compromisero gravemente la capacit\u00e0 produttiva dell'industria aeronautica tedesca.\nIn risposta a questi eventi, Adolf Hitler autorizz\u00f2 la creazione dello J\u00e4gerstab, che and\u00f2 a sostituire il Ministero dell'Aeronautica del Reich con l'obiettivo di aumentare la produzione di aerei da combattimento. La task force fu istituita da Albert Speer, ministro degli armamenti e della produzione bellica nel gabinetto Hitler, con il sostegno del generale Erhard Milch del ministero dell'aviazione del Reich. Milch ebbe l'incarico di portare la produzione di velivoli da combattimento da 1.000 a 3.000 unit\u00e0 al mese, ma fece convocare Speer dal quale ottenne la destituzione di G\u00f6ring dalla sfera della pianificazione economica e industriale.\nMentre Speer e Milch svolsero un ruolo chiave nella direzione dell'agenzia, l'operativit\u00e0 ordinaria quotidiana fu gestita dal capo dello staff Karl Saur, ex responsabile dell'Ufficio tecnico del Ministero degli Armamenti.\nAttivit\u00e0 e lavoro forzato.\nL'organizzazione era composta da pi\u00f9 comitati di coordinamento, fra le quali vi erano: il comitato delle strutture aeroportuali, il comitato delle attrezzature e il comitato dello sviluppo. Il comitato delle strutture aeroportuali era presieduto da Karl Frydag, che supervisionava le attivit\u00e0 quotidiane di sviluppo e produzione dell'Heinkel He 162, in quanto vicepresidente del comitato per lo sviluppo.\nAl J\u00e4gerstab furono conferiti poteri straordinari sulle risorse umane, produttive e di trasporto; le sue funzioni erano prioritarie rispetto alle riparazione delle abitazioni civili bombardate e al ripristino dei servizi essenziali dei centri urbani. Nelle fabbriche poste sotto il controllo dello J\u00e4gerstab, le ore di lavoro settimanali furono estese fino a 72 ore. Allo stesso tempo, Milch inizi\u00f2 a standardizzare e razionalizzare la produzione riducendo la variet\u00e0 di prodotto.\nLa task force fece ricorso agli schiavi e ai deportati. Il 9 marzo 1944, il capo delle SS Heinrich Himmler inform\u00f2 il ministro dell'Aeronautica e il capo dell'aeronautica Hermann G\u00f6ring che le SS avrebbero fornito 100.000 prigionieri per spostare la produzione di aerei nel sottosuolo. Questi prigionieri dovevano essere ottenuti espellendo ebrei ungheresi ad Auschwitz nell'ambito dell'operazione H\u00f6ss. I tedeschi motivarono le deportazioni di massa al governo ungherese con la necessit\u00e0 di impiegare nuova manodopera per incrementare la produzione di velivoli da combattimento. \nDei 437.000 ebrei ungheresi deportati tra maggio e luglio 1944, circa 320.000 finirono nelle camere a gas appena giunti ad Auschwitz e i rimanenti, ritenuti idonei, furono costretti ai lavori forzati. Solo circa 50.000 sopravvissero.\nIl piano di protezione dell'industria aeronautica, in particolare per quanto riguarda la produzione del Messerschmitt Me 262, prevedeva il trasferimento degli impianti di assemblaggio all'interno di bunker sotterranei. Una proposta simile era gi\u00e0 stata presa in considerazione nell'ottobre del '43, ma senza essere realizzata. La prima versione del piano prevedeva sei impianti, che,a seguito dello sbarco alleato in Normandia a giugno del 1944, dovettero essere concentrati in due sedi dell'Alta Baviera. I rimanenti quattro non realizzati, erano: tre bunker che avrebbero dovuto essere localizzati a Kaufering nel distretto di Landsberg am Lech, e un quarto M\u00fchldorf, orbitante intorno al campo di concentramento di Dachau (identificato dal nome in codice \"Weingut I\", lett. \"Vigneto I\"). Dopo il precedente del campo di concentramento di Mittelbau-Dora, la produzione di massa secondo il modello statunitense fu portata avanti dagli ebrei unghereesi nelle fabbriche sotterranee di Auschwitz, progettate da Hans Kammler.\nDai registri dell'epoca risulta che, nel periodo di massima attivit\u00e0 dello J\u00e4gerstab, le SS arrivarono a fornire 64.000 prigionieri nell'ambito di 20 progetti separati di costruzione. Tenendo conto dell'elevato tasso di mortalit\u00e0 associato ai progetti di costruzione sotterranea, lo storico Marc Buggeln ha stimato che la forza lavoro coinvolta ammontasse a 80.000-90.000 detenuti. Appartenevano a vari sottocampi tra cui Mittelbau-Dora, Mauthausen-Gusen e Buchenwald. I prigionieri lavoravano per aziende quali la Junkers, la Messerschmitt, la Henschel e la BMW.\nRisultati.\nI progressi introdotti dallo J\u00e4gerstabfurono visti come un successo dalle autorit\u00e0 tedesche. Da febbraio a luglio del 1944 la produzione dei caccia Fw 190 e Me 109 aument\u00f2 del 150 percento.\nDati i risultati della cooperazione fra il Ministero dell'Aeronautica del Reich, il Ministero degli armamenti e le SS, Speer e Milch hanno discusso con Goring a fine maggio la possibilit\u00e0 di centralizzare tutta la produzione di armi della Germania sotto una task force simile, oltre i sei mesi di attivit\u00e0 inizialmente previsti. Il 1\u00ba agosto 1944 Speer riorganizz\u00f2 la task force nel \"R\u00fcstungsstab\" (\"Staff armamenti\") per applicare lo stesso modello operativo a tutti i programmi di armamento prioritari. La nuova task force assunse la responsabilit\u00e0 dei progetti di trasferimento sotterranei della produzione, che non erano ancora stati implementati dallo J\u00e4gerstab."}
{"id": "8212146", "revid": "729019", "url": "https://it.wikipedia.org/wiki?curid=8212146", "title": "Slingsby Capstan", "text": "Lo Slingsby T.49 Capstan \u00e8 un aliante britannico a due posti costruito dalla Slingsby Sailplanes negli anni sessanta in sostituzione del precedente Type 42 Eagle.\nSi tratta di un monoplano ad ala alta di costruzione in legno, l'ultimo aliante in legno a due posti costruito dalla Slingsby, destinato sia per l'addestramento che per il volo turistico. I sedili affiancati per i due piloti sono sistemati in una cabina di pilotaggio chiusa con un baldacchino in perspex costituito da un unico pezzo. Il prototipo T.49A vol\u00f2 per la prima volta nel 1961, ed entr\u00f2 in produzione come T.49B nel 1963. Complessivamente furono realizzati trentaquattro Capstan, uno dei quali fu dotato di un motore ausiliario e identificato la designazione T.49C Powered Capstan."}
{"id": "8212148", "revid": "1768939", "url": "https://it.wikipedia.org/wiki?curid=8212148", "title": "Grande Settimana", "text": ""}
{"id": "8212149", "revid": "125449468", "url": "https://it.wikipedia.org/wiki?curid=8212149", "title": "Episodi di The Mandalorian (prima stagione)", "text": "La prima stagione della serie televisiva The Mandalorian, composta da otto episodi, \u00e8 stata pubblicata dal servizio di streaming on demand Disney+ dal 12 novembre al 27 dicembre 2019.\nIn Italia, il primo episodio \u00e8 andato in onda in anteprima sull'emittente televisiva Italia 1 il 22 marzo 2020, mentre la stagione completa \u00e8 stata distribuita da Disney+ dal 24 marzo al 1\u00ba maggio 2020. Il doppiaggio in italiano era gi\u00e0 disponibile al momento della pubblicazione originale.\nIl cast principale di questa stagione \u00e8 composto da Pedro Pascal.\n\"Capitolo 1: Il Mandaloriano\".\nTrama.\nCinque anni dopo la caduta dell'Impero, un cacciatore di taglie mandaloriano, spesso chiamato \"Mando\", raccoglie una taglia in un bar dopo un breve combattimento. Dopo, con la sua nave, la \"Razor Crest\", va ad incontrare il suo leader della Gilda dei cacciatori di taglie, Greef Karga, per ricevere il pagamento delle taglie raccolte; Mando \u00e8 costretto ad accettare una paga dimezzata, rifiutandosi di accettare un pagamento in crediti imperiali, inoltre a Greef rimangono solo taglie poco pagate che non copriranno le spese di viaggio. Essendo Mando in cerca di una generosa ricompensa, Greef gli d\u00e0 l'indirizzo di un misterioso cliente che ha un incarico speciale di cui vuole discutere i dettagli in privato. \nIl Cliente, che usa come guardie del corpo Stormtrooper imperiali e indossa simboli dell'Impero, d\u00e0 al mandaloriano un vago obiettivo da portare ancora in vita, come specificato dal dottor Pershing, uno scienziato con tratti kaminoani. Le uniche informazioni che gli \u00e8 consentito fornire sono un'et\u00e0 (50 anni) e l'ultima posizione nota, insieme ad un localizzatore. Il Cliente promette di premiare il cacciatore di taglie con una cassa di acciaio beskar, un raro metallo originario di Mandalore, il cui popolo impiegava per forgiare le loro famose nonch\u00e9 resistentissime armature. Dopo aver ricevuto un lingotto di beskar come acconto, Mando si incontra in un nascondiglio (che ospita altri suoi simili) con l'Armaiola che scioglie il metallo per farne uno spallaccio. L'Armaiola afferma che il metallo \u00e8 stato preso durante la cosiddetta \"Grande purga\", quando gli imperiali sterminarono la maggior parte dei mandaloriani ribelli, e che l'eccedenza sosterr\u00e0 molti trovatelli. Mando se ne compiace, dal momento che anche lui era un trovatello.\nIl mandaloriano raggiunge un pianeta deserto (Arvala-7) e incontra un nativo di nome Kuiil (tecnico e coltivatore di umidit\u00e0 ugnaught) che vuole aiutarlo in modo che possa sbarazzarsi dei criminali che ora abitano nell'area. Egli gli insegna a cavalcare un blurrg, poich\u00e9 non ci sono veicoli a velocit\u00e0 terrestre che possano attraversare l'area, e lo manda dove si trova la sua ricompensa. Raggiunto il nascondiglio, Mando \u00e8 costretto a unirsi al droide cacciatore IG-11, anch'esso appartenente alla Gilda. I due riescono a liberare l'intera struttura dalle guardie nikto e scoprono che la taglia \u00e8 una creatura verde infante dalle grandi orecchie, apparentemente della stessa specie di Yoda. IG-11 ha intenzione di ucciderlo, ma il mandaloriano spara al droide in testa per proteggere il Bambino e la sua ricompensa.\n\"Capitolo 2: Il Bambino\".\nTrama.\nMentre ritorna sulla sua nave a piedi con il bambino al seguito, il Mandaloriano cade in una imboscata tesa da un trio di guerrieri trandoshan. Uno di loro viene disintegrato nel tentativo di uccidere il bambino, rivelando un localizzatore simile a quello del cacciatore di taglie: ne consegue che erano anche loro sulle tracce della creatura. Quella notte, mentre riposa e cura le sue ferite, Mando nota che il bambino \u00e8 uscito dalla sua capsula e sembra voler allungare la mano verso il suo braccio ferito ma il cacciatore lo rimette nella capsula a dormire. Il giorno dopo, al ritorno alla sua nave, Mando trova un numeroso gruppo di jawa impegnati a disassemblarla per ottenerne le parti. Dopo una breve sparatoria, i jawa si ritirano nel loro \"sandcrawler\"; Mando si lancia all'inseguimento arrampicandosi sul mezzo ma i jawa lo stordiscono con una raffica di blaster ionici.\nCon la nave spogliata e inutilizzabile, Mando s'incammina fino alla fattoria di Kuiil, il quale lo convince, a malincuore, a trattare con i jawa. Come accordo, per riottenere le parti della sua nave, viene incaricato del recupero di un misterioso Uovo. Il Mandaloriano individua la tana contenente l'uovo, dove si scontra con una grande bestia cornuta, il mudhorn, che lo lancia e lo percuote all'aperto. Con le sue armi inefficaci e la sua armatura gravemente danneggiata dalla bestia, Mando \u00e8 sul punto di soccombere, ma il bambino usa la Forza per sollevare la bestia, permettendogli di pugnalarlo e ucciderlo. Mando consegna l'Uovo ai jawa, che lo aprono e ne mangiano il contenuto. Lui e Kuiil riparano la nave, dopodich\u00e9 Kuiil rifiuta l'offerta di unirsi al cacciatore di taglie come membro dell'equipaggio, preferendo non servire pi\u00f9 nessun padrone, ma vivere invece in pace nella sua valle. Dopo essersi separato come amico, il Mandaloriano riparte sulla sua nave e il bambino si sveglia per la prima volta dopo il breve ma estenuante uso della Forza. \n\"Capitolo 3: Il peccato\".\nTrama.\nIl Mandaloriano torna a Nevarro e consegna il bambino al Cliente chiedendogli cosa intenda farne, ma questi si rifiuta di rivelarlo, ribadendo che il codice della Gilda dei cacciatori di taglie impedisce che vengano fatte domande. L'ex imperiale gli consiglia di dimenticare il lavoro dopo avergli dato una paga senza precedenti: un'enorme quantit\u00e0 di acciaio Beskar (20 lingotti). Mando allora si congeda prima che possa scoppiare un possibile conflitto.\nIl cacciatore ritorna quindi al nascondiglio e va dall'Armaiola per farsi forgiare un'armatura nuova, per ovviare ai seri danni causati dal mudhorn. L'Armaiola si offre di fabbricarla, e inoltre di applicare come sigillo personale proprio il mudhorn. Mando per\u00f2 rifiuta il sigillo poich\u00e9 l'ha ucciso senza onore, ed \u00e8 stato \"aiutato da un nemico\". Al posto del sigillo l'Armaiola usa parte dell'eccesso di Beskar per forgiare dei \"sibilanti\" per potenziare l'equipaggiamento dell'armatura e il restante lo fa assegnare ai trovatelli. Paz Vizla, un altro Mandaloriano che vive all'interno del nascondiglio, rimprovera Mando per aver lavorato con ex agenti dell'Impero, che sono responsabili della loro situazione attuale. L'Armaiola placa la rissa ricordando loro la \"Via di Mandalore\": una volta presa si diventa sia cacciatore che preda. Durante la forgiatura, le scintille e il rumore della fucina riporta alla mente dei flashback al Mandaloriano riguardanti la sua infanzia, di quando la sua famiglia fu attaccata da dei Droidi da battaglia dei Separatisti, e fu nascosto in un seminterrato.\nMando ritorna da Greef Karga per la sua prossima taglia, attirando con la nuova armatura l'attenzione e l'invidia di tutti, e apprende che tutti i membri della gilda avevano un localizzatore per il bambino. Congratulandosi con lui per aver compiuto ci\u00f2 che gli altri hanno fallito, Greef rivela di aver ricevuto anche lui del Beskar per la riuscita cattura. Greef lo implora di riposare un po', ma il Mandaloriano insiste per accettare un altro lavoro. Mando chiede a Greef se ha idea di cosa il Cliente abbia intenzione di fare con il bambino, ma Greef dice di non aver chiesto perch\u00e9 sarebbe contro il codice della Gilda, e lo esorta a dimenticarsene. Mando inizia a preparare la sua nave per partire per un nuovo incarico, ma all'ultimo momento cambia idea e decide di tornare indietro a salvare il bambino.\nMentre esplora l'area, intercetta una conversazione tra il Cliente e il Dottor Pershing, e apprende che intendono uccidere e dissezionare il bambino. Il Mandaloriano si infiltra nel nascondiglio, elimina molti Stormtrooper e salva il bambino che era stato tenuto in vita su richiesta di Pershing, il quale viene risparmiato. Nel frattempo, mentre stava ritornando alla sua nave, la taglia sul bambino si riapre e il Mandaloriano viene attaccato da Karga e dagli altri cacciatori di taglie della Gilda, i cui localizzatori sono stati riattivati quando ha salvato il bambino. Gli viene intimato di consegnarlo, ma lui si rifiuta e scoppia uno scontro a fuoco. Nonostante riesca ad eliminarne parecchi, il Mandaloriano si ritrova in inferiorit\u00e0 numerica e con le spalle al muro, ma inaspettatamente viene salvato dai suoi compagni Mandaloriani, che per\u00f2 perdono la segretezza del nascondiglio. Alla fine, riesce a raggiungere la sua nave dove per\u00f2 Karga gli tende un agguato e gli d\u00e0 un'ultima possibilit\u00e0 di arrendersi, Mando per\u00f2 lo coglie alla sprovvista e gli spara, facendolo cadere dall'astronave. Mentre il Mandaloriano fugge dal pianeta, Greef si rivela essere ancora vivo, poich\u00e9 il Beskar nella sua giacca lo aveva protetto dallo sparo. Durante il decollo, Paz Vizla vola accanto alla nave di Mando grazie al suo jet pack e lo saluta. Intanto il bambino allunga la sua mano ai controlli della nave, pertanto il Mandaloriano svita una manopola di controllo con cui aveva rimproverato il bambino per averci giocato all'inizio dell'episodio e gliela lascia cadere in mano.\n\"Capitolo 4: Il rifugio\".\nTrama.\nAll'inizio dell'episodio ci \u00e8 mostrata una scena di pesca in una fattoria di Krill sul pianeta Sorgan. La comunit\u00e0 di pescatori scappa poi terrorizzata sentendo dei potenti colpi provenienti dalla foresta, seguiti dall'arrivo di un gruppo di predoni provenienti da Klatooine che rubano il raccolto. Contemporaneamente il Mandaloriano, che ormai si comporta quasi come un padre per il bambino, si avvicina al pianeta, considerato tranquillo, con l'intenzione di fermarsi per un paio di mesi. Arrivati in un bar all'aperto il Mandaloriano nota una donna sospetta, e la raggiunge seguendo le sue orme con gli infrarossi, finch\u00e9 lei lo attacca. All'arrivo del bambino i due si riappacificano e si scopre che lei \u00e8 Cara Dune, un ex membro delle truppe da sbarco dell'Alleanza Ribelle, ora in \"pensione\", che pensava che Mando facesse ancora parte della Gilda. Poich\u00e9 Cara sostiene che non possono nascondersi entrambi sullo stesso pianeta, il Mandaloriano si accinge a partire, quando viene fermato da due contadini della fattoria di Krill che chiedono aiuto contro i briganti. Inizialmente Mando rifiuta per la scarsa ricompensa, ma quando si rende conto di poter usare la fattoria isolata come nascondiglio accetta e, col denaro offertogli, assolda anche Cara.\nArrivati alla fattoria, il bambino inizia a giocare con i bambini della comunit\u00e0 e il Mandaloriano racconta ad Omera, una madre vedova del villaggio, di non essersi tolto l'elmo davanti a qualcuno da quando era anche lui un bambino, dopo essere stato accolto dai Mandaloriani a seguito della morte dei suoi genitori. I due mercenari si recano nella foresta e scoprono le tracce di un AT-ST imperiale, un piccolo camminatore corazzato con pistole pesanti. I due inizialmente suggeriscono di abbandonare la zona ma gli abitanti rifiutano, quindi Omera propone di addestrare i contadini a difendersi. Mando e Cara organizzano l'addestramento, e coordinano lo scavo di una trappola per il camminatore e la costruzione di barricate. Cara propone il piano: provocare gli assalitori per far avvicinare il camminatore e farlo cadere nella buca, a quel punto i mercenari si sarebbero occupati dell'AT-ST e i contadini dei predoni. \nDurante la notte Mando e Cara raggiungono la base dei predoni per provocarli e posizionare degli esplosivi; vengono cos\u00ec inseguiti e inizia la battaglia. Il camminatore inizialmente non avanza abbastanza per cadere nella trappola ed inizia a sparare, mentre i predoni klatooiniani attaccano, quindi, gli abitanti del villaggio. Mentre gli abitanti respingono i predoni come meglio possono, Cara usa il fucile a impulsi del Mandaloriano per colpire la cabina di pilotaggio dell'AT-ST, facendolo cadere nella trappola, poi Mando lo finisce con una carica esplosiva e i predoni fuggono nella foresta. Dopo qualche settimana il Mandaloriano pensa di lasciare il pianeta per trovare un nuovo posto in cui nascondersi, contemplando l'idea di lasciare il bambino nelle mani della comunit\u00e0, in modo che possa vivere felice e al sicuro. Intanto un cacciatore kubaz della Gilda con un localizzatore e un fucile da cecchino si avvicina e mira il bambino. Cara lo uccide prima che possa sparare e il Mandaloriano, capendo che il pianeta non \u00e8 pi\u00f9 un posto sicuro, saluta Cara e Omera e decide di portare di nuovo con s\u00e9 il bambino.\n\"Capitolo 5: Il pistolero\".\nTrama.\nL'episodio si apre con una battaglia nello spazio che vede coinvolti il mandaloriano e un cacciatore di taglie che tenta di catturarlo. Il mandaloriano riesce a distruggere la nave nemica nonostante quest'ultima abbia arrecato gravi danni al suo mezzo, la \"Razor Crest\", cos\u00ec atterra sul primo pianeta disponibile per far riparare la nave: Tatooine. Al suo atterraggio, Mando capisce che deve cercare un lavoro per poter pagare Peli Motto, la meccanica addetta alle riparazioni. Si reca quindi alla taverna di Mos Eisley, ormai quasi del tutto deserta dopo la caduta dell'Impero, dove incontra un giovane cacciatore di taglie di nome Toro Calican che gli propone un affare: aiutarlo a catturare un'assassina per poter entrare a far parte della Gilda, ricompensandolo con tutto il bottino. L'assassina in questione si chiama Fennec Shand, una mercenaria famosa per aver lavorato al soldo di svariati gruppi criminali (tra cui il cartello degli Hutt). \nMando accetta con qualche esitazione, dicendo al ragazzo di presentarsi pi\u00f9 tardi con due speeder; il mandaloriano dunque lascia il piccolo con Peli e parte alla ricerca della preda con il nuovo compagno. Dopo aver attraversato un deserto popolato da predoni tusken, con i quali Mando riesce a trattare pacificamente, i due trovano il corpo di un altro cacciatore ucciso da Fennec che si rivela un'esca posizionata dall'assissina che li tiene sotto tiro con un fucile da cecchino, da una posizione sopraelevata. Mando propone di attendere il calare del sole e, durante la notte i due cacciatori attraversano la distesa di sabbia che li separa da Fennec, usando delle cariche accecanti per impedire all'assassina di colpirli. Il piano funziona ma, dopo aver catturato Fennec, i cacciatori di taglie notano che ella ha distrutto uno dei due speeder, cos\u00ec il mandaloriano si incammina per cercare un altro mezzo di trasporto, lasciando Toro a fare la guardia alla mercenaria. \nIn sua assenza, Fennec mette in testa al giovane cacciatore che ci guadagnerebbe molto di pi\u00f9 a consegnare Mando alla Gilda, rivelandogli di come per l'appunto un mandaloriano abbia tradito la Gilda su Nevarro scappando con una preda che si dice sia un bambino. Avendo effettivamente visto il suo socio in compagnia di un bambino quando and\u00f2 a prenderlo, Toro capisce che ci\u00f2 che gli dice Fennec \u00e8 la verit\u00e0, ma come ringraziamento per l'informazione le spara con un colpo di blaster nel ventre (conscio del fatto che lo avrebbe ucciso se l'avesse liberata). Tornato sul posto, Mando trova l'assassina senza vita e non c'\u00e8 traccia del suo compagno: capisce quindi che qualcosa non va e torna a Mos Eisley. Al suo arrivo, Toro gli tende un'imboscata tenendo Peli e il piccolo come ostaggi, ma il mandaloriano coglie di sorpresa il suo avversario con un'altra carica accecante e lo uccide. La sua nave \u00e8 ora riparata, cos\u00ec il disertore della Gilda paga la meccanica utilizzando i soldi di Toro e riparte con il piccolo alla volta dello spazio. Nel mentre, una misteriosa figura (di cui sono visibili solo il mantello e gli stivali) esamina il cadavere di Fennec.\n\"Capitolo 6: Il prigioniero\".\nTrama.\nIl Mandaloriano attracca in un porto spaziale in rovina, dove lo attende un suo vecchio compagno di avventure, Ranzar \"Ran\" Malk. Costui propone a Mando un lavoro: liberare un prigioniero da una nave da trasporto di detenuti della Nuova Repubblica; essendo infatti \"Razor Crest\" non registrata negli archivi dell'impero, non \u00e8 facilmente localizzabile e potr\u00e0 attraccarsi al convoglio senza destare sospetti. Ad affiancare il protagonista sono quattro compagni di viaggio: Mayfeld, ex tiratore scelto imperiale, armato fino ai denti, il grosso e forzuto Devaroniano Burg, il pilota droide Q9-0 detto \"Zero\", e Xi'an, una twi'lek maestra dei coltelli e vecchia conoscenza di Mando, con il quale probabilmente ha avuto dei trascorsi. Lungo il viaggio nell'iperspazio verso la loro destinazione, i nuovi compagni di viaggio di Mando iniziano subito a provocarlo, soprattutto prendendolo in giro per la sua usanza di non togliersi l'elmo. Nella colluttazione che ne segue, Mando finisce inavvertitamente per rivelare il nascondiglio dove aveva posto il bambino.\nArrivati sulla nave della Nuova Repubblica, il gruppo si ritrova ad affrontare dei droidi di sicurezza che vengono prontamente distrutti da Mando. Tuttavia, contrariamente alle informazioni ricevute, la nave non \u00e8 del tutto sprovvista di equipaggio: nella sala di controllo infatti i cacciatori trovano un soldato della Nuova Repubblica che minaccia di attivare un localizzatore di emergenza per chiamare i rinforzi. Nonostante l'insistenza di Mayfeld, Mando non vorrebbe assassinare un innocente ma, Xi'an lo uccide a tradimento con un pugnale, attivando cos\u00ec il localizzatore: tra 20 minuti giungeranno i rinforzi della Nuova Repubblica. L'equipaggio salva il prigioniero che si rivela essere Qin, fratello di Xi'an, il quale, d'accordo col resto del gruppo fa rinchiudere nella sua cella il Mandaloriano, come vendetta per averlo un tempo abbandonato al suo destino. Mando per\u00f2 riesce ad evadere, attirando un droide di sicurezza e strappandogli il braccio con la chiave delle celle. \nDopodich\u00e9, il cacciatore torna nella sala di controllo e attiva i sistemi di emergenza, chiudendo le porte e separando i cacciatori, tagliando inoltre la loro linea di comunicazione con Zero. Mentre il droide si sta aggirando sulla \"Razor Crest\" per dare la caccia al bambino, Mando isola e sconfigge ogni membro dell'equipaggio, e quindi cattura Qin, il quale non si era fatto troppi scrupoli ad abbandonare sua sorella. Salito a bordo della Razor Crest, Mando uccide il droide salvando il bambino. Tornato alla base, il Mandaloriano consegna Qin a Ran e parte con i soldi. Ran tenta di inviare una nave da guerra per uccidere il Mandaloriano, ma quest'ultimo aveva messo su Qin il localizzatore della Nuova Repubblica, che invia sul posto un trio di X-Wing che aprono il fuoco sull'hangar. L'ultima scena mostra Mayfeld, Burg e Xi'an che curano le loro ferite in una cella della nave trasporto detenuti, dopo essere stati risparmiati.\n\"Capitolo 7: La resa dei conti\".\nTrama.\nDurante i suoi viaggi, il Mandaloriano riceve un inaspettato messaggio da Greef Karga, suo vecchio contatto presso la Gilda dei Cacciatori di Taglie, che lui credeva morto. La cittadina della Gilda su Nevarro \u00e8 stata interamente occupata da soldati Imperiali guidati dal misterioso Cliente, che cerca disperatamente di mettere le mani sul bambino. Greef offre un patto a Mando: usare il bambino come esca per uccidere il Cliente e liberare la citt\u00e0, in cambio Karga canceller\u00e0 ogni violazione da lui commessa nei confronti della Gilda e gli permetter\u00e0 di tenere il bambino. Mando accetta, ma saggiamente decide di tutelarsi e torna a Sorgan per chiedere l'aiuto di Cara Dune. L'ex incursore inizialmente non \u00e8 del tutto convinta di rischiare la propria vita, in quanto dopo la Battaglia di Endor, ha abbandonato i ribelli e ha commesso alcuni crimini che hanno fatto di lei una ricercata, ma quando Mando le rivela che il Cliente \u00e8 un imperiale, Cara cambia subito idea. \nDurante il viaggio, Mando decide di fare sosta ad Arvala-7, sperando di convincere anche il tecnico esperto Kuiil ad unirsi a lui. Kuiil non intende perdere la sua libert\u00e0 guadagnata con fatica dopo aver lavorato come schiavo dell'Impero, ma accetta, principalmente per proteggere il bambino, e rivela di aver ricostruito e riprogrammato IG-11, non pi\u00f9 come un droide assassino ma come un pacifico e servizievole aiutante, ma pur sempre in grado di difendersi all'occorrenza. Mando non \u00e8 molto convinto dall'idea, dato che non si fida dei droidi, in particolare di IG-11, essendo stato programmato per uccidere il bambino, ma acconsente alla richiesta di Kuiil. Durante il viaggio, il bambino, fraintendendo le intenzioni di Cara che stava sfidando Mando a braccio di ferro, d\u00e0 nuovamente prova dei suoi poteri tentando di strangolare Cara con la Forza (pratica comunemente legata al Lato Oscuro), ma Mando lo ferma appena in tempo. Il gruppo raggiunge Nevarro, e all'arrivo incontrano Karga e i suoi associati, ma durante il viaggio verso la citt\u00e0 vengono attaccati da grosse creature volanti (mynock). Greef \u00e8 ferito al braccio e l'infezione pu\u00f2 costargli la vita, ma il bambino usa la Forza per curare la sua ferita.\nPoco dopo aver raggiunto la citt\u00e0, Greef spara ai suoi alleati: il suo piano era di uccidere il Mandaloriano e prendere il bambino con la forza, ma dopo che il bambino lo ha salvato da morte certa, il senso di colpa gli ha impedito di portare avanti il suo piano e condannarlo ad un destino nelle mani dell'Impero. Il gruppo formula un nuovo piano: Karga far\u00e0 finta che Cara abbia catturato Mando e tutti e tre entreranno in citt\u00e0 per incontrare il Cliente; nel frattempo Kuiil riporter\u00e0 il bambino sulla nave. Tutto sta andando come da programma, ma durante l'incontro il Cliente riceve una chiamata dal suo diretto superiore: Moff Gideon. Quest'ultimo, consapevole del tranello del Mandaloriano e dei suoi compagni, fa rapidamente circondare l'edificio con schiere di soldati Imperiali, tra cui un gruppo di letali death trooper, che aprono il fuoco e uccidono il Cliente e la sua scorta. Gideon arriva di persona e conferma che il Bambino sar\u00e0 presto in suo possesso. Nel deserto fuori citt\u00e0, due scout trooper inseguono e raggiungono Kuiil con i loro speeder, prima che possa raggiungere la \"Razor Crest\" e fuggire dal pianeta; Kuiil viene ucciso a pochi passi dalla nave e il bambino viene preso dai due soldati imperiali.\n\"Capitolo 8: Redenzione\".\nTrama.\nIl bambino rapito dai due scout trooper viene tratto in salvo dal droide IG-11, mentre Mando, Greef Karga e Cara Dune cercano disperatamente una via di fuga attraverso le fogne, dove sperano di trovare il nascondiglio dei mandaloriani. La grata per raggiungere le fogne per\u00f2 e troppo spessa e Moff Gideon, dopo averli accerchiati con uno squadrone di stormtrooper, minaccia di far saltare il complesso entro il crepuscolo. Mentre spiega in tutta tranquillit\u00e0 le sue condizioni, Gideon minaccia velatamente i suoi nemici ricordando alcune azioni dell'Impero contro la loro gente, come la distruzione di Alderaan, il pianeta di origine di Cara, o lo sterminio dei Mandaloriani durante la Grande Purga, rivelando altres\u00ec il vero nome di Mando ovvero Din Djarin. Mando riconosce quindi Gideon, che era stato un ufficiale della polizia segreta dell'Impero durante l'assedio di Mandalore, il che spiega come mai \u00e8 a conoscenza del suo vero nome. Mando spiega quindi a Greef che lui non era nato su Mandalore, ma era un trovatello salvato dai Mandaloriani della Ronda della Morte, durante le Guerre dei Cloni. A risolvere la situazione di stallo, giunge IG-11 su uno speeder di uno scout trooper con il bambino, e si scatena uno scontro fuori dal complesso dove molti stormtroopers perdono la vita, e Mando e i suoi riescono ad aprire la via di fuga. \nMando tenta di attaccare Gideon con una torretta a fuoco rapido degli imperiali, ma Gideon spara al generatore della torretta, causando un'esplosione nella quale il Mandaloriano rimane gravemente ferito. Mentre Mando intima ai suoi compagni di lasciarlo morire, un trooper armato di lanciafiamme, su ordine di Gideon, si dirige contro la squadra, ma il bambino usa la Forza per respingere la fiamma contro il nemico, dando tempo alla squadra di fuggire. IG-11, rimasto solo con Mando, \u00e8 costretto temporaneamente a togliergli l'elmo per curare le sue ferite; dopo un iniziale dissenso, Mando acconsente: visto che un droide non \u00e8 un essere vivente con un'anima, levarsi l'elmo davanti a lui non andr\u00e0 contro il suo credo. Il gruppo si ricongiunge e arriva nel nascondiglio delle fogne, ma lo trovano deserto, salvo per i resti di armature mandaloriane ammucchiate vicino al nascondiglio. Mando e i suoi alleati incontrano l'Armaiola che spiega che dopo essere usciti dallo scoperto per aiutare Mando, hanno rivelato la loro posizione agli imperiali che hanno ucciso la maggior parte di loro. L'Armaiola, vedendo il bambino che aveva salvato Mando dal mudhorn spiega che il suo potere proviene da un antico culto di monaci chiamati \"Jedi\" che durante il periodo della Vecchia Repubblica, erano nemici dei Mandaloriani. \nElla spiega che, secondo la tradizione del loro credo, Mando sar\u00e0 da questo momento il padre del bambino, fino a quando il piccolo non verr\u00e0 riconsegnato al suo popolo o non avr\u00e0 raggiunto la maturit\u00e0. Di conseguenza l'Armaiola affigge il sigillo del mudhorn sullo spallaccio dell'armatura del cacciatore, come simbolo del suo clan e infine gli dona un jet pack. Mentre l'Armaiola rimane nel nascondiglio per rallentare gli imperiali e per recuperare pi\u00f9 beskar possibile dalle armature dei compagni caduti, Mando e i suoi amici fuggono navigando un fiume sotterraneo di lava incandescente, ma all'uscita li attende una squadra di trooper. IG-11, il cui protocollo vieta di farsi catturare, decide di sacrificarsi attraversando la lava e facendosi esplodere uccidendo gli assaltatori. All'esterno sopraggiunge Moff Gideon a bordo del suo caccia TIE, e inizia a fare fuoco. Mando usa il jet pack e volando si aggancia al caccia e lo fa saltare con delle cariche esplosive, mandandolo a schiantarsi nel deserto. La squadra \u00e8 salva ma Mando, pur essendosi riguadagnato un posto nella Gilda, decide comunque di lasciare il pianeta per potersi prendere cura del bambino, mentre Cara, su invito di Greef, decide di rimanere l\u00ec e lavorare per lui. Dopo aver seppellito sotto un mucchio di pietre il corpo di Kuiil, trovato nei pressi della sua nave, Mando riparte insieme al bambino, al quale dona un ciondolo con il sigillo dei Mandaloriani.\nDopo la sua partenza, un gruppo di jawa accorre per recuperare i resti del TIE di Moff Gideon, ma questo \u00e8 sopravvissuto all'impatto, ed esce dai rottami aprendosi un varco con la \"darksaber\", una spada laser oscura storicamente legata alla cultura Mandaloriana."}
{"id": "8212161", "revid": "767487", "url": "https://it.wikipedia.org/wiki?curid=8212161", "title": "Balloon - Il vento della libert\u00e0", "text": "Balloon - Il vento della libert\u00e0 (\"Ballon\") \u00e8 un film tedesco del 2018 diretto da Michael Bully Herbig.\nTrama.\nEstate 1979. Le famiglie Strelzyk e Wetzel vogliono fuggire dalla Germania dell'Est per trovare libert\u00e0 a Ovest. Le due famiglie hanno elaborato un audace piano per cui, per riuscire nel loro intento, devono attraversare il confine di notte a bordo di una mongolfiera da loro realizzata; poco prima della partenza per\u00f2 G\u00fcnter Wetzel ritiene il piano troppo avventato, abbandonando l'idea e lasciando la mongolfiera alla famiglia Strelzyk, che decide di partire. Quando le condizioni meteorologiche sono a loro favorevoli i quattro componenti della famiglia si librano in volo, ma prima di giungere a destinazione, a meno di 200 metri dal confine, la mongolfiera ha un incidente; i quattro ritornano a casa, abbandonando l'aerostato nel bosco e cercando di non lasciare indizi che possano ricondurli a loro. La Stasi trova per\u00f2 le tracce della tentata fuga e inizia immediatamente un'indagine, costringendo le due famiglie a una corsa contro il tempo.\nVoci correlate.\nFuga nella notte"}
{"id": "8212167", "revid": "466539", "url": "https://it.wikipedia.org/wiki?curid=8212167", "title": "Helmet Catch", "text": "Con Helmet Catch (\"la ricezione con il casco\") si intende una giocata di football americano che vide coinvolti il quarterback dei New York Giants Eli Manning e il wide receiver David Tyree negli ultimi due minuti del Super Bowl XLII il 3 febbraio 2008. Manning sfugg\u00ec alla stretta marcatura di tre difensori dei New England Patriots lanciando un passaggio in avanti, seguito da Tyree che effettu\u00f2 una presa al volo stringendo il pallone contro il casco. La giocata, con un guadagno di 32 yard durante il drive in cui i Giants segnarono il touchdown della vittoria, fu fondamentale nella vittoria a sorpresa dei Giants per 17\u201314 sui Patriots, che erano sul punto di diventare la prima squadra della National Football League (NFL) a concludere una stagione perfetta dai Miami Dolphins del 1972 e la prima a riuscirvi da quando fu adottato il calendario da 16 partite nel . Steve Sabol di NFL Films la defin\u00ec \"la pi\u00f9 grande giocata mai avvenuta in un Super Bowl\". La giocata fu anche nominata da NFL Films \"Azione del decennio (anni 2000)\". Fu anche l'ultima ricezione della carriera di Tyree.\nAntefatti.\nTyree veniva schierato principalmente negli special team e totalizz\u00f2 solamente 4 ricezioni per 35 yard senza segnare alcun touchdown nella stagione regolare 2007. Anche se Tyree venne utilizzato raramente come ricevitore durante la stagione regolare, segn\u00f2 il primo touchdown dei Giants nel Super Bowl all'inizio del quarto periodo (la sua prima marcatura della stagione), portando la sua squadra in vantaggio per 10-7. I Patriots, imbattuti nella stagione regolare e favoritissimi per vincere la partita, segnarono un touchdown su un passaggio da Tom Brady a Randy Moss portandosi sul 14\u201310 a 2:42 dal termine. I Giants affrontarono poi una situazione di terzo down con 5 yard da guadagnare per il primo down sulla loro linea delle 44 yard con 1:15 rimanenti. Nella giocata precedente, il cornerback dei Patriots Asante Samuel si lasci\u00f2 sfuggire quello che sarebbe stato l'intercetto che avrebbe chiuso la partita.\nLa giocata.\nA Manning fu assegnata la giocata \"62 Sail-Y Union\" dal libro degli schemi dei Giants nella speranza di trovare un ricevitore in campo aperto. Su una situazione di terzo down e 5 yard dalla propria linea delle 44 yard, Manning ricevette lo snap e si trov\u00f2 immediatamente ad affrontare la pressione dei defensive end dei Patriots Richard Seymour, Jarvis Green e del linebacker Adalius Thomas. Green afferr\u00f2 Manning per la spalla mentre Seymour lo prese per il retro della maglia, tentando di trascinarlo a terra per un sack. Manning, tuttavia, riusc\u00ec a rimanere in piedi, scivolando sotto le braccia dei difensori dei Patriot prima di arretrare sulla linea delle 34 yard alla ricerca di spazio per lanciare. I linebacker Mike Vrabel e Junior Seau tentarono di effettuare un sack su Manning ma questi riusc\u00ec a lanciare il pallone verso David Tyree. Dopo che Manning lanci\u00f2 la palla, fu immediatamente colpito da Vrabel. Tyree nel frattempo si trovava nella linea delle 24 yard dei Patriots. Il telecronista di Fox Troy Aikman disse dopo la giocata: \"Non so da dove sia sbucato.\" Se Manning avesse subito un sack, i Giants avrebbero affrontato un quarto down da 8 yard.\nTyree non fu in grado di correre la traccia che intendeva a causa della marcatura di Ellis Hobbs. Il cornerback titolare Asante Samuel era sul lato sinistro del campo, avvicinandosi alla linea di scrimmage prima dello snap per marcare Plaxico Burress. Tyree vide Manning sotto pressione e invece di arretrare verso la linea per dare a Manning un'opzione pi\u00f9 vicina, si ferm\u00f2 sulla linea delle 25 yard. Quando la palla giunse verso di lui, Tyree si estese completamente per riceverla, mentre la strong safety dei Patriots Rodney Harrison, che lo stava marcando da molto vicino, cerc\u00f2 di buttarlo a terra. Inizialmente, Tyree afferr\u00f2 il pallone con entrambe la mani ma una manata di Harrison gli fece sfuggire la mano sinistra dall'ovale. Tuttavia, Tyree riusc\u00ec ad assicurarsi il possesso del pallone schiacciandolo con la sommit\u00e0 del proprio casco con la mano destra. Harrison lo trascin\u00f2 gi\u00f9 e Tyree cadde su di costui con ancora il pallone contro il suo casco. La free safety James Sanders e i cornerback Asante Samuel ed Ellis Hobbs erano l\u00ec, ma nessuno riusc\u00ec ad aiutare Harrison nel tentativo di impedire a Tyree di compiere la ricezione.\nLa giocata fece guadagnare 32 yard ai Giants e diede loro un primo down con 58 secondi al termine. I Giants chiamarono poi timeout. Quattro giocate dopo, Plaxico Burress segn\u00f2 il touchdown che diede la vittoria ai Giants, 17\u201314. Fu l'unica sconfitta della stagione dei Patriots, impedendogli di finire con un perfetto record di 19\u20130.\nSoprannome.\nCome diverse altre famose giocata della storia della NFL, a questa giocata furono dati diversi soprannomi ma a causa delle due circostanze uniche dell'azione, non fu raggiunto un accordo su un singolo nome per un po' di tempo. Nel 2009, i lettori del \"New York Daily News\" votarono come nome \"Catch-42\". Da allora, David Tyree ha adottato il soprannome di \"Catch-42\", cos\u00ec come ESPN.com. Altri nomi proposti furono \"The Escape and the Helmet Catch\", \"The E-mmaculate Connection\" (un gioco di parole tra Immaculate Reception e la \"E\" di Eli), \"The Double Miracle\" e \"The Reception that Ended Perfection\". \"The Great Escape\" fu utilizzata dal Presidente degli Stati Uniti d'America George W. Bush durante la visita dei Giants alla Casa Bianca. Anche \"David and Eliath\" fu suggerito da David Tyree a causa della citazione biblica. Bill Simmons la soprannomin\u00f2 \"The Helmet Catch\" cinque giorni dopo la partita e da allora \u00e8 il nome utilizzato pi\u00f9 di frequente.\nEventi successivi.\nLa ricezione vinse il \"Best Play ESPY Award\" 2008. La cerimonia di premiazione vide una parodia del conduttore Justin Timberlake, che \"rivel\u00f2\" di avere lasciato una gomma sul casco di David Tyree, che lo aiut\u00f2 a ricevere il passaggio. Durante il suo discorso, Tyree scherzando afferm\u00f2: \"Justin, grazie per la gomma.\" Eli Manning invece si prese gioco della sua offensive line, \"per avermi fornito zero protezione.\"\nTyree non ricevette pi\u00f9 alcun passaggio nella NFL. Salt\u00f2 la stagione successiva per un infortunio nel training camp e gioc\u00f2 solo 10 gare nel 2009, senza ricevere alcun passaggio, ritirandosi nel 2010.\nNei playoff 2011-2012 contro i campioni in carica del Super Bowl XLV, i Green Bay Packers il 15 gennaio 2012, Manning lanci\u00f2 il passaggio della disperazione alla fine del primo tempo che fu ricevuto nella end zone da Hakeem Nicks, dando ai Giants il vantaggio per 20\u201310. Nicks ricevette il pallone schiacciandolo contro la testa, portando i commentatori Joe Buck e Troy Aikman a notare la somiglianza con la ricezione di Tyree. Casualmente, Buck e Aikman furono anche i commentatori del Super Bowl XLII. I Giants finirono col battere i Packers 37\u201320, andando a vincere un altro Super Bowl proprio contro i New England Patriots.\nEredit\u00e0.\nFox Sports ha classificato il passaggio da Eli Manning a David Tyree come la pi\u00f9 grande giocata nella storia del Super Bowl; l'editor Adrian Hasenmeyer ha definito la giocata \"un insulto alla fisica e ad Albert Einstein\". Anche NBC Sports e NFL.com l'hanno classificata come la miglior giocata del Super Bowl di tutti i tempi. Il fondatore di NFL Films Steve Sabol ha paragonato Manning a Fran Tarkenton e ha affermato che l'azione \"sfida la logica, la storia, la gravit\u00e0 e tutto il resto che puoi nominare\". Per la 100\u00aa stagione della NFL, la giocata si \u00e8 classificata al terzo posto nella storia della lega."}
{"id": "8212168", "revid": "106908", "url": "https://it.wikipedia.org/wiki?curid=8212168", "title": "Edmond Sch\u00e9rer", "text": "Biografia.\nDopo gli studi di giurisprudenza, si laure\u00f2 alla facolt\u00e0 di teologia protestante dell'Universit\u00e0 di Strasburgo e divent\u00f2 pastore. Nel 1843, venne nominato professore alla Scuola evangelica di Ginevra, ma il proprio punto di vista sulla teologia protestante lo port\u00f2 a evolversi in favore del Cristianesimo liberale, dimettendosi sei anni pi\u00f9 tardi e, in seguito, aderendo sempre di pi\u00f9 al Protestantesimo e al Razionalismo hegeliano.\nSi trasfer\u00ec a Parigi, dove si fece notare per l'acume delle proprie critiche letterarie, e contribu\u00ec fortemente a far conoscere diversi grandi scrittori stranieri sulla \"Revue des deux Mondes\". Eletto consigliere comunale a Versailles nel 1870, quindi nel 1871 deputato all'Assembl\u00e9e nationale in rappresentanza del Dipartimento di Seine-et-Oise, fu anche senatore a vita (\"s\u00e9nateur inamovible\") dal 1875, quando sostenne il settore parlamentare repubblicano.\nNell'ultima parte della vita si consacr\u00f2 principalmente alla critica letteraria e al giornalismo, contribuendo a \"Le Temps\" (quotidiano parigino edito dal 1861 al 1942) e pubblicando tra l'altro il \"Journal intime\" di Henri-Fr\u00e9d\u00e9ric Amiel e una biografia di Friedrich Melchior von Grimm.\nSi rec\u00f2 spesso in Inghilterra e si interess\u00f2 molto anche alla vita politica e letteraria britannica."}
{"id": "8212171", "revid": "1543377", "url": "https://it.wikipedia.org/wiki?curid=8212171", "title": "Little Brazil", "text": "Little Brazil \u00e8 un piccolo quartiere di Manhattan, New York City, situato nell'isolato della West 46th Street tra la Quinta e la Sesta Strada. L'area \u00e8 costituita principalmente da imprese commerciali brasiliane e ristoranti brasiliani. \u00c8 delimitato da cartelli tra la Fifth Avenue e la Seventh Avenue, lungo la 46th Street, e diversi venditori esibiscono i colori verde e giallo della bandiera brasiliana.\nLittle Brazil \u00e8 famosa per ospitare l'annuale \"Brazilian Day\", che ospita musica dal vivo e stand gastronomici dai vari ristoranti della strada."}
{"id": "8212176", "revid": "76963", "url": "https://it.wikipedia.org/wiki?curid=8212176", "title": "Isuzu Yamada", "text": "Biografia.\nPrimi anni.\nYamada era nata a Osaka con il nome di Mitsu Yamada. Suo padre, Kusuo Yamada, era un attore teatrale shinpa specializzato in ruoli onnagata e sua madre, Ritsu, era una geisha. La sua famiglia era povera, ma sotto l'influenza di sua madre, inizi\u00f2 a studiare nagauta e danza tradizionale giapponese dall'et\u00e0 di sei anni.\nCarriera.\nYamada entr\u00f2 a far parte della Nikkatsu come suonatrice di shamisen e debutt\u00f2 come attrice cinematografica nel 1930 all'et\u00e0 di tredici anni, apparendo nel film \"Ken o Koete\" di Kunio Watanabe, al fianco di Denjir\u014d \u014ck\u014dchi. Successivamente lavor\u00f2 principalmente in film storici diretti da Tomu Uchida. Presto divenne una delle migliori attrici della Nikkatsu. \nIl suo incontro con Kenji Mizoguchi \u00e8 decisivo: nel 1934, all'et\u00e0 di diciassette anni, soppiant\u00f2 nelle grazie del regista l'attrice Takako Irie. Quando Mizoguchi fond\u00f2 la societ\u00e0 di produzione Daiichi Eiga con il produttore Masaichi Nagata, chiese a Isuzu Yamada di unirsi a loro. Accetta e diventa l'attrice meglio pagata negli anni Trenta, con uno stipendio mensile di 1000 yen, dieci volte pi\u00f9 di quello che guadagnava in Nikkatsu. Ed \u00e8 con \"Elegia di Osaka\" e\" The Sisters of Gion\" (1936), in ruoli di eroina ribelle contro la sua condizione, che si impose definitivamente, guadagnando popolarit\u00e0 e consensi dalla critica.\nDopo il fallimento della Daiichi Eiga, pass\u00f2 alla Shink\u014d Kinema e poi alla Toho, recitando in una serie di film con Kazuo Hasegawa, come \"Tsuruhachi Tsurujir\u014d\" di Mikio Naruse (1938) e \"Kin\u014d Kieta Otoko\" di Masahiro Makino (1941), che la resero una star.\nSuccessivamente, divenne l'amante del regista Teinosuke Kinugasa, con il quale gir\u00f2 \"La battaglia dell'estate a Osaka\" (1937) e \"La principessa serpente\" (1940). Durante gli anni Quaranta, divenne piuttosto discreta e recitando pi\u00f9 spesso a teatro. Va ricordata - una rarit\u00e0 per l'epoca - la sua interpretazione con la sciabola in \"Meito Bijomaru\" (\"La spada di Bijomaru\") di Kenji Mizoguchi nel 1945.\nDopo la guerra, partecip\u00f2 a vari movimenti democratici e progressisti, poi alla creazione della compagnia Shinsei Eiga Sha (1950), sotto l'egida del critico marxista Akira Iwasaki. Apparve nei film della sinistra indipendente, \"Una donna che cammina da sola sulla terra\" (1953) Fumio Kamei o nello stesso anno, \"Hiroshima\" di Hideo Sekigawa. Ci\u00f2 non le imped\u00ec di lavorare per le grandi aziende cinematografiche. Interpret\u00f2 ruoli importanti per Mikio Naruse (\"Nagareru\" nel 1956), Yasujir\u014d Ozu (\"Crepuscolo di Tokyo\" nel 1957) e Akira Kurosawa (\"Il trono di sangue\" nel 1957, \"La sfida del samurai\" nel 1961).\nNegli anni sessanta, Isuzu Yamada si allontan\u00f2 dal cinema per dedicarsi al teatro e alla televisione, dove il suo ruolo pi\u00f9 famoso \u00e8 nella serie \"Hissatsu\".\nNel 2000 \u00e8 diventata la prima attrice a ricevere l'Ordine della Cultura e nel 2002 ha detto addio alle scene all'et\u00e0 di 85 anni dopo aver girato oltre 250 film tra il 1930 e il 1985.\nYamada \u00e8 morta a Tokyo all'et\u00e0 di 95 anni.\nVita privata.\nIsuzu Yamada si \u00e8 sposata quattro volte e ha avuto una figlia, l'attrice Michiko Saga (1935-1992) con il suo primo marito Ichiro Tsukida. Il suo ultimo marito, Tsutomu Shimomoto, mor\u00ec nel 2000."}
{"id": "8212178", "revid": "106908", "url": "https://it.wikipedia.org/wiki?curid=8212178", "title": "Clivio (disambigua)", "text": ""}
{"id": "8212179", "revid": "767487", "url": "https://it.wikipedia.org/wiki?curid=8212179", "title": "Un amour impossible", "text": "Un amour impossible \u00e8 un film del 2017 diretto da Catherine Corsini e ispirato all'omonimo romanzo di Christine Angot. Catherine Corsini \u00e8 stata candidato al Premio C\u00e9sar per il miglior adattamento, il musicista Gr\u00e9goire Hetzel al Premio C\u00e9sar per la migliore musica da film, e le attrici Virginie Efira e Jehnny Beth rispettivamente al Premio C\u00e9sar per la migliore attrice e al Premio C\u00e9sar per la migliore promessa femminile."}
{"id": "8212180", "revid": "106908", "url": "https://it.wikipedia.org/wiki?curid=8212180", "title": "Clocchiatti", "text": ""}
{"id": "8212182", "revid": "115150423", "url": "https://it.wikipedia.org/wiki?curid=8212182", "title": "Alpe del Nevegal", "text": "La cronoscalata Alpe del Neveg\u00e0l \u00e8 una competizione automobilistica di velocit\u00e0 in salita organizzata dall\u2019Associazione sportiva dilettantistica \"Tre Cime Promotor\" di Belluno, sotto l\u2019egida di ACI Sport. La corsa si disputa lungo un tratto della strada provinciale n. 31 \u201cdel Neveg\u00e0l\u201d, arteria che dal capoluogo Belluno, attraverso gli abitati di Castion, Neveg\u00e0l, Quantin, Cugnan e Piaia, si innesta a Ponte nelle Alpi nella SS 51 \u201cdi Alemagna\u201d. L\u2019Alpe del Neveg\u00e0l \u00e8 una prova valida per il TIVM, il Trofeo italiano velocit\u00e0 montagna, ma in varie edizioni \u00e8 stata valida anche quale prova del Campionato italiano salita autostoriche, del CIVM (Campionato italiano velocit\u00e0 montagna), del Campionato austriaco della specialit\u00e0 e del C.E.Z. Trophy, il trofeo FIA Central Europe Zone.\nStoria.\nLa Coppa Neveg\u00e0l nacque nel 1954, come gara sociale dell\u2019Automobile Club Belluno, ente che ne cur\u00f2 direttamente l\u2019organizzazione fino al 1973. A quella prima edizione, che si disput\u00f2 il 12 settembre su strada bianca, presero parte una ventina scarsa di soci-piloti. Il primo conduttore ad iscrivere il proprio nome nell\u2019Albo d\u2019oro della corsa fu Giovanni Zuliani, su Lancia Aurelia 2000, che si impose alla bella media, per l\u2019epoca, di quasi 53 km/orari. Dopo l\u2019esordio, per assistere alla seconda Coppa Neveg\u00e0l bisogn\u00f2 attendere fino al 1959 quando, su Fiat Abarth 750, primeggi\u00f2 il gardenese Ernesto Prinoth.\nPercorso.\nIl tracciato si estende per 5,500 km nella SP31 con partenza in localit\u00e0 Caleipo - Castion (BL) e arrivo all'Alpe in Fiore - Nevegal (BL)."}
{"id": "8212183", "revid": "298229", "url": "https://it.wikipedia.org/wiki?curid=8212183", "title": "Specialit\u00e0 di atletica leggera non ratificate dalla IAAF per le categorie assolute", "text": ""}
{"id": "8212189", "revid": "106908", "url": "https://it.wikipedia.org/wiki?curid=8212189", "title": "Codecasa", "text": ""}
{"id": "8212192", "revid": "1310927", "url": "https://it.wikipedia.org/wiki?curid=8212192", "title": "Heberty Fernandes de Andrade", "text": "Carriera.\nHa giocato nella massima serie dei campionati giapponese, thailandese e saudita."}
{"id": "8212196", "revid": "121804419", "url": "https://it.wikipedia.org/wiki?curid=8212196", "title": "IEC 61508", "text": "Lo IEC 61508 \u00e8 uno standard internazionale che disciplina l'intero ciclo di vita dei prodotti e dei sistemi elettrici, elettronici o elettronici programmabili (E/E/PE) relativi alla sicurezza, inclusi la loro applicazione, progettazione, utilizzo e manutenzione.\n\u00c8 sviluppato dalla Commissione elettrotecnica internazionale (IEC) e ha come titolo Sicurezza funzionale dei sistemi elettrici / elettronici / elettronici programmabili relativi alla sicurezza.\nL'IEC 61508 \u00e8 uno standard generale che si applica a tutti i settori industriali. Esso definisce la sicurezza funzionale come parte della sicurezza complessiva di un sistema o di un'apparecchiatura sotto controllo, che dipende dal corretto funzionamento dei sistemi E/E/PE di sicurezza, da altri sistemi tecnologici di sicurezza e da misure di riduzione del rischio. Del sistema o dell'apparecchiatura sotto controllo viene valutato il livello di rischio di guasto con un approccio probabilistico, e cio\u00e8 come funzione della frequenza o probabilit\u00e0 di accadimento del guasto e della gravit\u00e0 delle conseguenze del guasto stesso. Il rischio di guasto viene poi ridotto a un valore accettabile tramite \"funzioni di sicurezza\" che possono essere di tipo strumentale (E/E/PE, o \"Safety Instrumented Functions\", o \"SIF\"), dispositivi meccanici o di altro tipo. L'IEC 61508 pone molta enfasi sui requisiti delle varie funzioni di sicurezza, ma in particolare su quelle elettroniche programmabili (Parte 3 dello standard).\nIl concetto fondamentale \u00e8 che un sistema relativo alla sicurezza deve funzionare correttamente oppure guastarsi in modo prevedibile e sicuro. L'approccio alla base dell'IEC 61508 \u00e8 il seguente:\nIl ciclo di vita globale di sicurezza proposto dall'IEC 61508 copre l'intero arco di vita del sistema ed \u00e8 caratterizzato da 16 fasi collegate alla funzione di sicurezza del sistema (le fasi da 1 a 5 riguardano le attivit\u00e0 di analisi, quelle da 6 a 13 le attivit\u00e0 di realizzazione e quelle da 14 a 16 le attivit\u00e0 di esercizio del sistema). Per ogni singola fase la norma prescrive le attivit\u00e0 ed i passi che devono essere eseguiti, stabilisce l'informazione necessaria per compiere ogni passo e la documentazione che deve essere prodotta e indica le metodologie e le tecniche che debbono essere utilizzate.\nL'IEC 61508 \u00e8 formato da sette parti:\nAnalisi di rischio.\nL'IEC 61508 richiede un'analisi di rischio del sistema o dell'apparecchiatura sotto controllo e una valutazione del rischio accettabile per ciascuna modalit\u00e0 di guasto pericoloso. L'analisi di rischio pu\u00f2 essere sia qualitativa sia quantitativa.\nCome base per le analisi di tipo qualitativo vengono suggerite delle categorie per la frequenza/probabilit\u00e0 di guasto e per la gravit\u00e0 delle conseguenze, riportate nelle prime due delle seguenti tabelle, che vengono poi combinate nelle categorie di rischio riportate nella terza tabella.\nFrequenze e conseguenze vengono combinate in una matrice di rischio, come da esempio seguente:\nDove:\nSafety integrity level.\nIl Safety Integrity Level (SIL) rappresenta un livello di affidabilit\u00e0 per ciascuna funzione di sicurezza. Il SIL richiesto a ciascuna funzione di sicurezza viene determinato attraverso un'analisi di rischio, e rappresenta un target da raggiungere attraverso i seguenti tre parametri:\n1. La capacit\u00e0 di sistema, che rappresenta una misura della qualit\u00e0 della progettazione della funzione di sicurezza. Il SIL della funzione di sicurezza corrisponde alla capacit\u00e0 di sistema pi\u00f9 bassa tra i dispositivi utilizzati nella funzione di sicurezza. I requisiti per la capacit\u00e0 di sistema sono presentati nella Parte 2 e Parte 3 dell'IEC 61508, e comprendono controlli di qualit\u00e0 appropriati, processi di gestione, tecniche di validazione e verifica, analisi dei guasti ecc. in modo da giustificare che un sistema di sicurezza pu\u00f2 garantire il livello di SIL richiesto.\n2. Requisiti architetturali, cio\u00e8 i livelli minimi di ridondanza valutati attraverso due metodi presentati nello standard - Route 1h e Route 2h.\n3. Analisi della probabilit\u00e0 di guasti pericolosi.\nI valori di probabilit\u00e0 utilizzati nell'analisi dipendono dal fatto che il componente funzionale sia chiamato a intervenire con alta o bassa frequenza (\"high\" o \"low demand\") e di conseguenza:\nCertificazione secondo IEC 61508.\nUn prodotto, un processo o un sistema pu\u00f2 ottenere una certificazione da parte di un Ente Certificatore indipendente, che attesti che tutti i requisiti richiesti dall'IEC 61508 sono ottemperati. Gli Enti Certificatori sono accreditati per condurre audit, valutazioni e test dagli organismi dedicati presenti nei vari paesi, e che sono membri dell'International Accreditation Forum (IAF) se si tratta di gestione di sistemi, prodotti, servizi e personale, o dell'International Laboratory Accreditation Cooperation (ILAC) se si tratta di laboratori. Un Accordo di mutuo riconoscimento permette di riconoscere in paesi diversi i risultati delle valutazioni della conformit\u00e0 effettuati in un singolo paese.\nPer quanto riguarda la sicurezza funzionale, diversi Enti Certificatori globali hanno preparato i loro programmi di certificazione basati sull'IEC 61508 e altri standard, ciascuno dei quali elenca gli standard di riferimento e specifica le procedure seguite per gestire i test, gli audit, le politiche di pubblica documentazione e altri specifici aspetti. Gli Enti Certificatori globali pi\u00f9 noti nel campo dell'IEC 61508 sono T\u00dcV Rheinland, T\u00dcV Sud e T\u00dcV Nord.\nVersioni dello standard per specifici settori industriali o applicazioni.\nSoftware nel settore automobilistico.\nL'ISO 26262 \u00e8 un adattamento dell'IEC 61508 per i sistemi Elettrici/Elettronici nel settore automobilistico, ampiamente adottato dai principali produttori di auto.\nSoftware nel settore ferroviario.\nLo standard IEC 62279 \u00e8 un adattamento dell'IEC 61508 per applicazioni nel settore ferroviario, in particolare per lo sviluppo del software di controllo e protezione e dei sistemi di comunicazione e segnalazione.\nIndustria di processo.\nIl settore dell'industria di processo comprende raffinerie, impianti di tipo petrochimico, chimico, farmaceutico, della carta, nonch\u00e9 centrali elettriche. L'IEC 61511 \u00e8 lo standard tecnico alla base dei sistemi strumentali che assicurino la sicurezza di tali processi industriali.\nCentrali nucleari.\nL'IEC 61513 contiene requisiti e raccomandazioni per strumenti e controlli relativi alla sicurezza degli impianti nucleari, coprendo in particolare i sistemi che comprendono sia dispositivi convenzionali cablati, sia dispositivi computerizzati, sia una combinazione dei due tipi.\nMacchine.\nLo IEC 62061 \u00e8 lo standard specifico sull'implementazione dell'IEC 61508 alle macchine.\nTest del software.\nIl software scritto in accordo all'IEC 61508 pu\u00f2 essere sottoposto a Unit testing, a seconda del livello di SIL richiesto. Il requisito principale nello Unit Testing \u00e8 quello di assicurarsi che il software sia completamente testato a livello di funzione. Per le applicazioni con un livello di SIL richiesto alto, i requisiti sulla copertura del codice (\"Code Coverage\") sono pi\u00f9 stringenti e richiedono l'utilizzo di un criterio di \"Modified Condition/Decision Coverage\" attraverso un \"Software Module Testing tool\"."}
{"id": "8212220", "revid": "106908", "url": "https://it.wikipedia.org/wiki?curid=8212220", "title": "Coeli", "text": "Coeli (in latino \"del cielo\") pu\u00f2 riferirsi a:"}
{"id": "8212221", "revid": "122246", "url": "https://it.wikipedia.org/wiki?curid=8212221", "title": "Chiesa di San Marco in Sylvis", "text": "La chiesa di San Marco \"in Sylvis\", conosciuta anche come chiesa di San Marco della Selvatella, \u00e8 un luogo di culto cattolico situato ad Afragola e costruito, secondo la leggenda, il 10 aprile 1179 per volere del re Guglielmo II di Sicilia.\nStoria.\nLa costruzione della chiesa.\nSecondo la \"Relatione historica della fondazione della chiesa di San Marco della selvetella\", risalente al 1390 (ma pubblicata per la prima volta nel 1581) e attribuita al frate domenicano Domenico De Stelleopardis, nato ad Afragola nella prima met\u00e0 del XIV secolo, la chiesa fu fondata il 10 aprile 1179 per volere di Guglielmo II di Sicilia, per le famiglie dei veterani che avevano combattuto con Ruggero I di Sicilia; l'edificio fu in seguito traslato nottetempo dagli angeli nel luogo in cui vi erano alcune reliquie (un \"martyrium\") di santi cristiani originari di Nola, seguita dall'apparizione delle anime di questi ultimi a uomini pii.\nInoltre, secondo la leggenda, lo stesso san Marco, prima di giungere a Roma, e san Gennaro, durante il suo trasferimento da Nola a Pozzuoli nel IV secolo, si sarebbero seduti sulla \"pietra di san Marco\", un grosso blocco calcareo incastonato sul muro absidale del campanile.\nIn particolare la dicitura \"selvetella\" o \"in Sylvis\" sta ad indicare che il luogo era ricco di boschi, come testimoniano, ad esempio, i ritrovamenti di stratificazioni con tracce di \"pedosuoli\" ricchissimi.\nL'edificio fu completato il 10 aprile 1179 (dodicesima indizione), secondo quanto riferisce il parroco Francesco Antonio Castaldo nella relazione fatta per la Santa Visita del 1749.\nXIII e XIV secolo.\nIn particolare, la chiesa viene citata in una carta del monastero di San Sebastiano, del 5 dicembre 1258, \"ubi dicitur ad S. Marcum et est iuxta viam publicam\", cio\u00e8 lungo l'attuale via San Marco, e in un documento del 9 marzo 1309 del monastero di Santa Patrizia di Napoli, che cita alcuni fondi rustici \"ubi dicitur ad Bagnare, iuxta ecclesiam Sancti Marci dicti loci\".\nSecondo Catello Pasinetti, infatti, la chiesa \u00e8 sempre stata di propriet\u00e0 delle monache del monastero dei SS. Marcellino e Desiderio di Napoli, al quale spettava il diritto di sceglierne anche il rettore; tuttavia, dal 18 settembre 1356, per ordine della Corte Arcivescovile Napoletana, la nomina di quest'ultimo spett\u00f2 nuovamente alle monache previo consenso, per\u00f2, degli abitanti di Casavico e dell'arcidiocesi di Napoli.\nXVII secolo.\nL'edificio cadde probabilmente in abbandono intorno al XVII secolo, quando l'interesse per il culto di san Marco fu sostituito dagli abitanti per quello di sant'Antonio di Padova, a partire dal 1633. \nPer rinnovarne il culto, infatti, il cardinale Giuseppe Spinelli indette una solenne processione nel 1742; intorno al 1733 e al 1868, ad opera del sacerdote Giuseppe Rocco, fu ristrutturato parte dell'edificio, aperto il finestrone absidale e ricostruito il piano pavimentale, innalzandolo di quasi mezzo metro.\nNel 1897, invece, l'allora sacerdote e storico Jazzetta fece porre la \"pietra di san Marco\" nella zona retrostante aggiungendovi un'edicola con un affresco raffigurante san Marco e san Gennaro; inoltre vengono menzionati tre altari: due dedicati a Santa Maria delle Grazie (chiamate anche De Jorio e d'Alfieri, dal nome delle famiglie proprietarie) e un'altra a san Giovanni, oltre a diverse sepolture, un pulpito in legno e \u00abdue sedie confessionali fisse\u00bb.\nDescrizione.\nLa chiesa \u00e8 a navata unica con impianto basilicale e abside a pianta rettangolare, priva di transetto e con cappelle laterali decorate con affreschi, databili fin dal 1521. \nFacciata.\nLa facciata \u00e8 composta da tre livelli: al primo \u00e8 presente una piccola scalinata, attraverso la quale si accede al portale d'ingresso con arco ribassato in pietra calcarea sagomata, risalente alla fine del XIX secolo, e, inoltre, due piccoli contrafforti, che partono dalla base fino a una cornice marcapiano e due lesene, che corrono lungo i margini esterni della facciata; al secondo livello, invece, sono presenti: una nicchia con arco ribassato e piedritti, con un affresco raffigurante una \"Madonna con Bambino\", andata perduta e, infine, un timpano con capriate interne, una croce di ferro e monofore con arco acuto.\nCampanile.\nIl campanile, invece, \u00e8 di stile angioino, datato all'XII secolo, precisamente al 1179, ed \u00e8 diviso in quattro livelli con un pinnacolo ottagonale."}
{"id": "8212225", "revid": "950226", "url": "https://it.wikipedia.org/wiki?curid=8212225", "title": "Chiesa di San Marco della Selvetella", "text": ""}
{"id": "8212232", "revid": "599013", "url": "https://it.wikipedia.org/wiki?curid=8212232", "title": "Timoth\u00e9 Nkada", "text": "Caratteristiche tecniche.\n\u00c8 un centravanti.\nCarriera.\nCresciuto nel settore giovanile del nel 2019 \u00e8 stato acquistato dallo . Ha esordito in Ligue 1 il 1\u00ba settembre seguente disputando l'incontro vinto 2-0 contro il .\nStatistiche.\n\"Statistiche aggiornate al 5 aprile 2020\"."}
{"id": "8212242", "revid": "547034", "url": "https://it.wikipedia.org/wiki?curid=8212242", "title": "Palazzo Thun", "text": "Palazzo Thun \u00e8 un edificio storico di Trento che si affaccia su via Belenzani. Fu la residenza cittadina, per circa quattro secoli, della famiglia Thun-Hohenstein, una delle pi\u00f9 importanti della citt\u00e0, proprietaria dell'omonimo castello a Vigo di Ton in val di Non. Dalla seconda met\u00e0 dell'Ottocento il palazzo ospita il Municipio di Trento.\nStoria.\nL'influenza della famiglia in citt\u00e0 si concretizz\u00f2 nel 1454 con il primo acquisto, ampliato poi negli anni successivi, da parte di Sigismondo de Thono (1403-1467), di un nucleo edilizio in contrada Bellenzani nel quartiere di San Benedetto, zona centrale della citt\u00e0 che gi\u00e0 ospitava residenze nobiliari. Al nucleo residenziale fu annessa una cappella consacrata nel 1489 e dedicata a San Biagio. \nLa politica di acquisizione immobiliare e rinnovamento degli edifici venne continuata da membri successivi della famiglia, a partire da un secondo Sigismondo Thun (1487-1569), nipote del primo, che segu\u00ec le teorie tese alla riorganizzazione urbana della citt\u00e0 ideate dal Principe Vescovo Bernardo Clesio e poi portate avanti da Cristoforo Madruzzo. Nel 1543, due anni prima dell'inizio del Concilio tridentino, Sigismondo complet\u00f2 l'acquisizione degli edifici nell'area con l'acquisto di una casa feudale, del casale in Contrada delle Orne e della torre detta \"delli Mirani\" o \"Marcolina\". In tal modo la planimetria dei possedimenti edilizi della famiglia pot\u00e9 essere riorganizzata superando le caratteristiche gotiche precedenti del lotto. I lavoro di recupero edilizio dell'area sono documentati fra il 1550 e il 1557, anni in cui avvengono abbattimenti di piccole porzioni degli edifici compresi nel lotto, la riorganizzazione interna dell'edificio sulla strada ora adeguata alla funzione di palazzo signorile, la costruzione di quattro porte in pietra e altri lavori. Risale al Rinascimento anche il portale d'ingresso del palazzo, architettonicamente simile al portale di palazzo a Prato e a quello del trentino Palazzo Firmian. Nel 1596 avvenne all'interno della famiglia una spartizione dei beni dovuta alla separazione dei rami della famiglia: in questa occasione, il palazzo venne diviso in due aree \"di sotto\" e \"di sopra\", attribuiti rispettivamente al ramo Thun di Castel Bragher e a quello di Castel Thunn.\nLe mappe della citt\u00e0 pubblicate durante il XVII secolo mostrano una struttura dell'area sostanzialmente invariata rispetto a quella cos\u00ec definita, mentre nel 1703 il comparto Thun risulta fra quelli danneggiati a seguito del bombardamento da parte delle truppe francesi nel settembre di quell'anno. La cappella di San Biagio, di cui risult\u00f2 danneggiato l'altare, venne infatti riconsacrata nel 1732 dopo lavori di rifacimento. Negli anni successivi \u00e8 documentata la presenza di aree affittate a esercizi commerciali quali la \"bettola thunnera\" con funzione di osteria e foresteria per i soldati dell'esercito Imperiale.\nA met\u00e0 del Settecento una parte di giardino fu affidata in usufrutto alla da poco costituita Compagnia della Morte, la quale vi edific\u00f2 la Chiesa della Morte su disegno di Camillo Vinoto e vi esercit\u00f2 la sua attivit\u00e0 devozionale fino al 1811, anno in cui i suoi beni vennero alienati in seguito alla soppressione napoleonica delle confraternite religiose. La Chiesa venne da allora utilizzata come biblioteca e archivio.\nModifiche successive all'edificio vennero attuate durante il XIX secolo con la modifica a porte d'entrata e l'ulteriore adattamento del piano terra in funzione commerciale. Lavor\u00f2 in questo secolo sul palazzo l'architetto Rodolfo Vantini, il cui intervento fu eseguito nel 1873.\nNel 1871, a causa delle difficolt\u00e0 finanziarie accumulate dalla famiglia, il palazzo fu messo all'asta e si avvi\u00f2 cos\u00ec a diventare propriet\u00e0 della municipalit\u00e0 di Trento, con una serie di lavori di risistemazione edilizia iniziati nel 1873 che portarono la sede del Municipio nel Palazzo Thunn \"di sopra\", mentre la maggioranza dei mobili, delle suppellettili e dei quadri restarono di propriet\u00e0 della famiglia e furono trasferiti nelle altre residenze del conte Matteo Thunn.\nArchitettura.\nL'edificio \u00e8 organizzato attorno alle corti in pi\u00f9 corpi con torre e cappella. Sull'angolo di via delle Orne e su quello opposto, due scudi di pietra raffigurano l'emblema dei Thun, tedeschizzazione del nome de Tono. La facciata presenta un portale d'ingresso con arco a tutto sesto, ornato da decorazioni circolari realizzate con una pietra simile al diaspro. Il portale rinascimentale \u00e8 sormontato da un balcone di pietra. Il prospetto \u00e8 scandito da tre ordini di finestre architravate e da un'ulteriore serie di aperture pi\u00f9 piccole poste sotto al coronamento. Ai lati del portale e in alcuni ambienti interni sono collocate le lapidi in memoria dei volontari trentini caduti durante la Prima Guerra mondiale e quella in ricordo dei tanti che hanno combattuto nell'esercito austro-ungarico, durante la seconda guerra mondiale e nel periodo della resistenza al regime nazista. \nL'interno presenta varie sale affrescate con una moltitudine di opere pittoriche tra cui spiccano quelle donate alla citt\u00e0 di Trento nel 1902 e provenienti dalla facciata di Casa Cloz-Salvetti-Zandroni-Garavaglia de Soresina in via S.Marco, attribuite a Domenico Ricci detto il Brusasorci. \u00c8 considerato uno dei pi\u00f9 significativi e preziosi cicli di tema profano del Cinquecento."}
{"id": "8212251", "revid": "599013", "url": "https://it.wikipedia.org/wiki?curid=8212251", "title": "\u00c9lie Youan", "text": "Caratteristiche tecniche.\n\u00c8 un centravanti.\nCarriera.\nCresciuto nel settore giovanile del , ha esordito in prima squadra il 24 maggio 2019 disputando l'incontro di Ligue 1 perso 1-0 contro lo .\nStatistiche.\n\"Statistiche aggiornate al 25 settembre 2019\"."}
{"id": "8212257", "revid": "287204", "url": "https://it.wikipedia.org/wiki?curid=8212257", "title": "Florence Marryat", "text": "Biografia.\nFiglia del capitano Frederick Marryat, scrittore, e di Catherine Shairp, sposati nel 1819 (ebbero altri 10 figli), i suoi genitori si separarono quando era molto giovane. Pass\u00f2 l'infanzia alternandosi tra le residenze di entrambi e studi\u00f2 privatamente\nDivenne nota per i propri romanzi scandalistici, scrivendone oltre 70. Anche due sue sorelle, Augusta (1829-1899) ed Emilia (1835-1875) scrivevano, la prima letteratura per ragazzi e la seconda romanzi d'avventura. Tra le opere pi\u00f9 note, \"Love's Conflict\" (1865), \"Her Father's Name\" (1876), \"There is No Death\" (1891), \"The Spirit World\" (1894), \"The Dead Man's Message\" (1894) e \"The Blood of the Vampire\" (1897).\nOltre ai libri, scrisse articoli sui periodici e sketch teatrali. Si interess\u00f2 di spiritismo, frequentando alcuni medianisti.\nNel 1854 spos\u00f2 Thomas Ross Church, ufficiale della British Army in India, dove visse 7 anni prima di tornare in Inghilterra nel 1860 con tre figli, nati in India, ma senza marito, che pare tornasse in visita raramente. In tutto ebbe comunque otto figli.\nCominci\u00f2 a scrivere per distrarsi durante le preoccupazioni legate alla scarlattina dei figli, e pubblic\u00f2 il primo romanzo nel 1865, \"Love's Conflict\", seguito nello stesso anno da \"Too Good for Him\" e \"Woman Against Woman\". A questi seguirono \"The Confessions of Gerald Escourt\" (1867), \"Nelly Brooke\" (1868), \"Veronique\" (1868) e \"The Girls of Feversham\" (1869), facendosi notare, come si disse allora, per \"storie luride di seduzione, omicidio, follia, sesso extraconiugale, incesto, e gesta del \"demi-monde\"\".\nContinu\u00f2 a scrivere romanzi per 35 anni. Nel 1872, scrisse una biografia del padre, \"Life and Letters of Captain Marryat\". Dal 1872 al 1876, fu redattore del mensile \"London Society\". Dal 1876 al 1890, fece l'attrice, dapprima scrivendo sketch comici per intrattenimenti musicali al pianoforte, insieme a George Grossmith (1847-1912), attore, compositore e cantante, quindi recitando ella stessa in drammi e commedie e nella D'Oyly Carte Opera Company dove reggeva il palco in spettacoli anche da sola, leggendo e intrattenendo il pubblico come conferenziera.\nRicevuta fama internazionale, visse con il colonnello Francis Lean della Royal Marine Light Infantry, tanto che il marito la cit\u00f2 per adulterio, chiedendo il divorzio nel 1878. Marryat e Church divorziarono e lei spos\u00f2 Lean nel 1879, ma un anno dopo divorzi\u00f2 anche da lui.\nNel 1886, scrisse le memorie di viaggio negli Stati Uniti, intitolate \"Tom Tiddler's Ground\". Quindi divenne attiva nella Society of Authors, fondata nel 1884 e allev\u00f2 cani bulldogs e terriers.\nNegli anni 1890 diresse una scuola di giornalismo e arti letterarie. Negli ultimi 14 anni della sua vita ebbe una relazione con Herbert McPherson, giovane attore che eredit\u00f2 e cur\u00f2 le sue propriet\u00e0. Tra gli ultimi libri, \"There Is No Death\" (1891), \"The Spirit World\" (1894) e \"A Soul on Fire\" (1898).\nMor\u00ec nel 1899 di diabete e polmonite e fu sepolta nel Kensal Green Cemetery di Londra."}
{"id": "8212261", "revid": "1516566", "url": "https://it.wikipedia.org/wiki?curid=8212261", "title": "Gibelli (famiglia)", "text": "Gibelli o Gibello \u00e8 un cognome di una o pi\u00f9 famiglie italiane.\nOrigini del cognome.\nDa un confronto tra l'arme (o scudi) della famiglia \"Gibelli\", sull'armoriale delle famiglie italiane, con alcune fonti scritte si evince quanto segue."}
{"id": "8212262", "revid": "116463191", "url": "https://it.wikipedia.org/wiki?curid=8212262", "title": "Faraaz Khan", "text": "Attore cinematografico e televisivo di fede islamica, apparve in alcuni film bollywoodiani di successo fra la fine degli anni '90 e all'inizio degli anni 2000, come \"Fareb\", \"Mehndi\" e \"Achanak 37 Saal Baad\", la pellicola pi\u00f9 nota. Quando fu scritturato per un ruolo da protagonista nel musical romantico \"Maine Pyar Kiya\" del 1989, dovette essere sostituito da Salman Khan prima dell'inizio delle riprese, probabilmente a causa di una grave malattia.\n\u00c8 scomparso nel 2020 all'et\u00e0 di 50 anni a seguito di una malattia di natura neurologica."}
{"id": "8212265", "revid": "1310927", "url": "https://it.wikipedia.org/wiki?curid=8212265", "title": "Mohammed Al-Hardan", "text": "Carriera.\nClub.\nHa giocato nella massima serie bahreinita e in quella moldava.\nNazionale.\nNel 2018 ha esordito in nazionale."}
{"id": "8212269", "revid": "287204", "url": "https://it.wikipedia.org/wiki?curid=8212269", "title": "Campionati europei di ciclismo su pista 2018 - Scratch femminile", "text": "La quinta edizione della gara di scratch femminile ai campionati europei di ciclismo su pista si \u00e8 svolta il 3 agosto 2018, presso la Commonwealth Arena and Sir Chris Hoy Velodrome di Glasgow nel Regno Unito.\nRisultati.\n40 giri (10 km)"}
{"id": "8212273", "revid": "31886", "url": "https://it.wikipedia.org/wiki?curid=8212273", "title": "Tre60", "text": "Tre60 \u00e8 un marchio editoriale di propriet\u00e0 di TEA - Tascabili degli Editori Associati S.p.A., facente parte del Gruppo editoriale Mauri Spagnol.\nI primi libri vengono lanciati sul mercato nel 2012 con l'idea di proporre un'offerta editoriale che spazi a 360\u00b0 riguardo ai generi e al tipo di libri pubblicati.\nPropone prime edizioni di autori italiani e stranieri.\nIl suo logo \u00e8 un camaleonte, che rappresenta una visione a 360 gradi."}
{"id": "8212291", "revid": "539155", "url": "https://it.wikipedia.org/wiki?curid=8212291", "title": "Canto dei battellieri del Volga (Stravinskij)", "text": "Il Canto dei battellieri del Volga \u00e8 stato realizzato da Igor' F\u00ebdorovi\u010d Stravinskij nel 1917; si tratta di un'orchestrazione per complesso di fiati e percussioni di un antico e celebre canto tradizionale russo.\nStoria.\nNel mese di marzo del 1917 Stravinskij raggiunse Sergej Djagilev a Roma dove era programmata una stagione dei Balletti russi al Teatro Costanzi nell'ambito della quale il musicista aveva l'incarico di dirigere due sue composizioni, \"L'uccello di fuoco\" e \"Feu d'artifice\". La serata inaugurale era a favore della Croce Rossa Italiana. Uno spettacolo di gala russo avrebbe dovuto tradizionalmente essere introdotto dall'inno nazionale, ma nel febbraio di quello stesso anno lo zar aveva deciso di abdicare e in Russia si era instaurato un Governo Provvisorio; non poteva ovviamente essere eseguito Dio proteggi lo Zar e si doveva trovare qualcosa di alternativo. Djagilev pens\u00f2 allora di introdurre la serata con un canto popolare, il \"Canto dei battellieri del Volga\", un antico e anonimo canto di fatica russo e ne affid\u00f2 l'orchestrazione a Stravinskij. L'incarico era urgente visto i tempi strettissimi; il compositore lavor\u00f2 tutta la notte fra l'8 e il 9 aprile, giorno della rappresentazione, nell'appartamento messo a disposizione da Lord Berners; con l'aiuto di Ernest Ansermet che, accordo per accordo, scriveva la partitura dettatagli da Stravinskij che la realizzava al pianoforte, il lavoro fu terminato in tempo. La mattina seguente fu eseguita la prova generale con l'orchestra diretta da Ansermet. Stravinskij intitol\u00f2 l'opera \"Hymne \u00e0 la nouvelle Russie\", ma quando il governo sovietico decise di adottare come inno L'Internazionale, il musicista la pubblic\u00f2 con il titolo oggi conosciuto. La sera del 9 aprile lo spettacolo di gala venne inaugurato con l'Inno italiano e quello orchestrato da Stravinskij. Il compositore diresse quindi \"L'Uccello di fuoco\" e \"Feu d'artifice\" per cui Giacomo Balla aveva realizzato delle scene decorative con effetti luminosi.\nOrganico.\nOttavino, flauto, due oboi, due clarinetti, due fagotti, quattro corni, tre trombe, tre tromboni, basso tuba, timpani, grancassa."}
{"id": "8212297", "revid": "363629", "url": "https://it.wikipedia.org/wiki?curid=8212297", "title": "Sindrome mieloproliferativa", "text": "Le neoplasie mieloproliferative (o sindromi mieloproliferative) sono quadri patologici caratterizzati da abnorme proliferazione di cellule staminali della linea mieloide del midollo osseo.\nPossono riguardare dunque i globuli rossi, i globuli bianchi e/o le piastrine. \nIn alcuni casi pu\u00f2 essere presente una fibrosi del midollo osseo e la riattivazione di emopoiesi extramidollare (nel fegato e nella milza).\nTipologie.\nSi distinguono quattro entit\u00e0 nosologiche:"}
{"id": "8212299", "revid": "108844385", "url": "https://it.wikipedia.org/wiki?curid=8212299", "title": "Statua di Vittorio Emanuele II (Vittoriano)", "text": ""}
{"id": "8212301", "revid": "108844398", "url": "https://it.wikipedia.org/wiki?curid=8212301", "title": "Statua di Vittorio Emanuele II del Vittoriano", "text": ""}
{"id": "8212304", "revid": "122485040", "url": "https://it.wikipedia.org/wiki?curid=8212304", "title": "Romana Mal\u00e1\u010dov\u00e1", "text": ""}
{"id": "8212305", "revid": "463126", "url": "https://it.wikipedia.org/wiki?curid=8212305", "title": "Mielofibrosi primaria", "text": ""}
{"id": "8212306", "revid": "6923", "url": "https://it.wikipedia.org/wiki?curid=8212306", "title": "Chiesa di San Savino (Ripatransone, San Savino)", "text": "La chiesa di San Savino \u00e8 la parrocchiale patronale nella frazione di San Savino di Ripatransone, in provincia di Ascoli Piceno, che risale al XIV secolo.\nStoria.\nUn primo edificio religioso nel piccolo nucleo abitato di San Savino era presente sin dal XIV secolo e rimase quasi inalterato sino alla met\u00e0 del XX secolo.\nQuesta primitiva cappella era dedicata a San Savino e nel 1571 pass\u00f2 dalla diocesi di Fermo a quella di Ripatransone. In tale circostanza divenne sede diocesana, e fu sussidiaria della parrocchia di San Niccol\u00f2 di Ripatransone.\nNel 1937 il vescovo Luigi Ferri diede a San Savino dignit\u00e0 di parrocchia, pensando alla possibilit\u00e0 di ampliare l'edificio o di costruirne uno nuovo, ma il secondo conflitto mondiale blocco tale progetto.\nConclusa la guerra si pens\u00f2 di demolire l'antica chiesa aprendo il cantiere per i nuovi lavori.\nAll'inizio del 1951 il nuovo edificio, che sostituiva il precedente, era completato.\nIl vescovo Vincenzo Radicioni consacr\u00f2 in modo solenne San Savino nel 1953.\nSeguirono lavori per ultimare tutto l'edificio e le pertinenze, compresa una canonica adatta ad accogliere le necessit\u00e0 della comunit\u00e0 dei fedeli."}
{"id": "8212307", "revid": "463126", "url": "https://it.wikipedia.org/wiki?curid=8212307", "title": "Sindromi mieloproliferative", "text": ""}
{"id": "8212310", "revid": "125019", "url": "https://it.wikipedia.org/wiki?curid=8212310", "title": "Colonial Colleges", "text": ""}
{"id": "8212311", "revid": "767487", "url": "https://it.wikipedia.org/wiki?curid=8212311", "title": "Stadio municipale Ob Jezeru", "text": "Lo stadio municipale Ob Jezeru, in sloveno \"Mestni stadion ob jezeru\", citato dagli organi federali internazionali in lingua inglese come Ob Jezeru City Stadium e noto semplicemente come Ob Jezeru (Ob jezeru), \u00e8 un impianto sportivo multiuso situato a Velenje, in Slovenia.\nLa struttura integra un campo da calcio con superficie in erba naturale, impiegato principalmente terreno di gioco della squadra di calcio del nelle partite interne, un secondo con superficie in erba sintetica, utilizzato dalla squadra di calcio femminile del , nonch\u00e9 piste di atletica leggera sulle quali in estate, con cadenza annuale, si disputa una competizione internazionale.\nCompletata nel 1955, la struttura, che ha una capacit\u00e0 complessiva di spettatori dei quali a sedere, ha ricevuto un primo ampliamento nel 1992, con la realizzazione di tribune coperte, e un secondo nel 1998, con l'adeguamento dell'impianto di illuminazione."}
{"id": "8212313", "revid": "61051", "url": "https://it.wikipedia.org/wiki?curid=8212313", "title": "Ob Jezeru City Stadium", "text": ""}
{"id": "8212314", "revid": "463126", "url": "https://it.wikipedia.org/wiki?curid=8212314", "title": "Malattie mieloproliferative", "text": ""}
{"id": "8212319", "revid": "463126", "url": "https://it.wikipedia.org/wiki?curid=8212319", "title": "Morbo di Waldenstrom", "text": ""}
{"id": "8212321", "revid": "61051", "url": "https://it.wikipedia.org/wiki?curid=8212321", "title": "Stadio Ob Jezeru", "text": ""}
{"id": "8212322", "revid": "1696163", "url": "https://it.wikipedia.org/wiki?curid=8212322", "title": "Tavole genealogiche della famiglia Orlandi", "text": "Qui di seguito sono inserite le tavole genealogiche della famiglia Orlandi."}
{"id": "8212325", "revid": "1563111", "url": "https://it.wikipedia.org/wiki?curid=8212325", "title": "Cosimo Adelizzi", "text": "Biografia.\nFiglio di un imprenditore nel settore della distribuzione delle bevande, \u00e8 subentrato al padre nella conduzione dell'azienda di famiglia.\nAlle elezioni politiche del 2018 si candida con il Movimento 5 Stelle, venendo eletto deputato. \u00c8 componente della V Commissione (Bilancio, Tesoro e Programmazione) della Camera."}
{"id": "8212326", "revid": "124633859", "url": "https://it.wikipedia.org/wiki?curid=8212326", "title": "Anna Maria Meo", "text": "Biografia.\nNativa di Crotone ma residente in Toscana dai primi anni '80, compie gli studi universitari in \"Storia della musica\" all'Universit\u00e0 di Firenze dove ebbe come docenti Paolo Fabbri e Ludovico Zorzi; nel 1985 ottiene poi la laurea magistrale in \"Musicologia\" all'Universit\u00e0 di Siena con una tesi sull'organizzazione musicale in Italia in riferimento alla legge 800. Suo relatore fu il musicologo Luciano Alberti. Sempre nell'ambito della sua formazione accademica seguiranno negli anni successivi un tirocinio di un anno al Maggio Musicale Fiorentino e uno stage retribuito alla Royal Opera House di Londra.\nNel 1988 inizia la sua carriera professionale dirigendo per due anni il Festival delle Colline di Poggio a Caiano; dal 1990 al 1992 \u00e8 direttore di produzione del Progetto Mozart-Da Ponte e dell'Ente Teatro Romano di Fiesole, nonch\u00e9 direttore\nmusicale del baritono Claudio Desderi, di cui ne cura anche l'organizzazione delle tourn\u00e9e in Italia e all'estero. Dal 1989 al 2000 la Meo \u00e8 stata responsabile organizzativo della Fondazione William Walton a Villa La Mortella di Forio d'Ischia (che fu anche l'ultima residenza del musicista), dove si tengono corsi di perfezionamento per cantanti d'opera e dove hanno insegnato docenti del calibro di Jonathan Miller, Colin Graham e Corradina Caporello (quest'ultima proveniente dalla prestigiosa Juilliard School di New York).\nNel 1994 \u00e8 stata direttore organizzativo e amministrativo del Teatro Del Carretto (compagnia teatrale con sede al Teatro del Giglio di Lucca), riconosciuto e finanziato dal MiBACT, con cui vi collaborer\u00e0 per molti anni.\nTra il 1995 e il 2003 seguirono numerosi altri importanti incarichi, tra i quali: segretario artistico del Wexford Festival Opera di Wexford, in Irlanda; direttore organizzativo e amministrativo del Centro Tempo Reale di Firenze, diretto da Luciano Berio e con cui vanta produzioni per il Teatro alla Scala di Milano, il Th\u00e9\u00e2tre du Ch\u00e2telet di Parigi, il Festival di Salisburgo e la Carnegie Hall di New York.\nImpegnata in vari progetti locali che vedono coinvolta la citt\u00e0 di Firenze tra il 2004 e il 2009, nel 2005 assume il ruolo di direttore di produzione per \"L'incoronazione di Poppea\" di Claudio Monteverdi, tenutosi al Teatro Municipal di Salamanca ed eseguito dal Concerto Italiano sotto la direzione musicale del maestro Rinaldo Alessandrini; nel 2007 collabora ad una seconda produzione, \"La pietra di Diaspro\" di Adriano Guarnieri, co-prodotto insieme a Ravenna Festival e Teatro dell'Opera di Roma.\nIl 26 gennaio 2015 viene nominata direttore generale del Teatro Regio di Parma e direttore artistico del Festival Verdi in sostituzione di Carlo Fontana; inoltre collabora con il Ministero degli Esteri alla realizzazione di programmi di scambio culturale in ambito internazionale."}
{"id": "8212335", "revid": "1409269", "url": "https://it.wikipedia.org/wiki?curid=8212335", "title": "Astana Fwtbol Klwb\u0131", "text": ""}
{"id": "8212337", "revid": "61051", "url": "https://it.wikipedia.org/wiki?curid=8212337", "title": "Ob Jezeru Stadion", "text": ""}
{"id": "8212339", "revid": "2021228", "url": "https://it.wikipedia.org/wiki?curid=8212339", "title": "Oscar draghi", "text": "Oscar draghi \u00e8 una sotto-collana degli Oscar Mondadori, nata nel 2014 e curata da Franco Forte, che raccoglie saghe e romanzi culto di genere horror, fantasy e fantascienza in un formato da collezione. Dall'11 febbraio 2020 \u00e8 denominata \"Urania Oscar draghi\" nelle occasioni in cui vengono pubblicati romanzi di fantascienza. Il primo volume pubblicato l'11 febbraio 2020 \u00e8 \"Racconti\" di Arthur C. Clarke. "}
{"id": "8212340", "revid": "731511", "url": "https://it.wikipedia.org/wiki?curid=8212340", "title": "Adam Eaton", "text": "Carriera.\nMinor League (MiLB).\nEaton frequent\u00f2 la Kenton Ridge High School a Springfield, Ohio, sua citt\u00e0 natale. Dopo essersi diplomato si iscrisse alla Miami University of Ohio di Oxford dove venne selezionato nel 19\u00ba turno del draft MLB 2010, dagli Arizona Diamondbacks, che lo assegnarono nella classe Rookie. Gioc\u00f2 la stagione 2011 nella classe A-avanzata e nella Doppia-A.\nMajor League (MLB).\nEaton debutt\u00f2 nella MLB il 4 settembre 2012, al AT&amp;T Park di San Francisco contro i San Francisco Giants. Concluse la stagione con 22 partite disputate nella MLB e 130 nella minor league (11 nella Doppia-A e 119 nella Tripla-A). L'anno seguente a causa di un infortunio rimediato durante lo spring training al gomito destro, salt\u00f2 la prima parte della stagione. Torn\u00f2 in campo in una partita di MLB nel luglio 2013.\nIl 10 dicembre 2013, i Diamondbacks scambiarono Eaton con i Chicago White Sox per un giocatore da nominare in seguito. Il 13 dicembre venne inviato il giocatore di minor league Brandon Jacobs concludendo lo scambio. Nello scambio furono coinvolti anche i Los Angeles Angels of Anaheim.\nNel 2014 fu il giocatore della AL ad aver battuto pi\u00f9 tripli, risultato condiviso con Michael Bourn.\nDurante lo spring training 2015, Eaton e i White Sox firmarono un contratto quinquennale del valore complessivo di 23.5 milioni di dollari, con un'opzione per ulteriori due anni.\nNel 2016 fu di nuovo il giocatore della AL ad aver battuto pi\u00f9 tripli.\nIl 7 dicembre 2016, i White Sox scambiarono Eaton con i Washington Nationals per un Lucas Giolito, Reynaldo Lopez e il giocatore di minor league Dane Dunning.\nIl 28 aprile 2017, Eaton si infortun\u00f2 al ginocchio e alla caviglia sinistra all'impatto con la prima base, evento che lo costrinse a saltare il resto della stagione dopo aver giocato solo 23 partite. Ebbe problemi causati da questo infortunio anche nella stagione seguente, che lo costrinsero a operarsi il 10 maggio 2018. Concluse la stagione con all'attivo 95 partite disputate.\nAlla fine dell'anno divenne campione delle World Series con i Nationals, che batterono gli Houston Astros per quattro gare a tre, ottenendo il loro primo titolo della franchigia.\nL'8 dicembre 2020, Eaton firm\u00f2 un contratto annuale del valore di 7 milioni di dollari con i Chicago White Sox con inclusa un'opzione del club di 8.5 milioni per la stagione 2022. Tuttavia il 7 luglio 2021, Eaton venne designato per la riassegnazione e svincolato cinque giorni dopo, il 12 luglio.\nIl 14 luglio 2021, Eaton firm\u00f2 un contratto con i Los Angeles Angels. Venne designato per la riassegnazione il 15 agosto e svincolato il 20 agosto 2021."}
{"id": "8212345", "revid": "125830932", "url": "https://it.wikipedia.org/wiki?curid=8212345", "title": "Virtus Segafredo Arena", "text": "La Virtus Segafredo Arena \u00e8 un'arena coperta temporanea situata all'interno del nuovo padiglione 37 della Fiera di Bologna con una capienza di spettatori. Ospita le partite casalinghe della Virtus Bologna.\nStoria.\nCostruita nel 2019 e inaugurata l'8 novembre dello stesso anno ha ospitato 5 partite della stagione 2019-2020 e in pi\u00f9 avrebbe accolto gli eventuali play-off, poi non disputatisi a causa dell'interruzione del campionato per via della pandemia di COVID-19. La stagione successiva viene scelta come sede della final four di Supercoppa italiana 2020\n(maschile) e della Coppa Italia 2021 (pallacanestro femminile). Inoltre vennero disputate anche le due decisive partite casalinghe delle finali playoff 2020-2021.\nL'arena, inizialmente venne costruita nel padiglione 30, per poi essere smontata e rimontata nel pi\u00f9 grande e alto padiglione 37, permettendo cos\u00ec anche un aumento della capienza. Da novembre 2021 le squadre virtussine giocano nel nuovo spazio."}
{"id": "8212349", "revid": "111433", "url": "https://it.wikipedia.org/wiki?curid=8212349", "title": "Luigi lepri", "text": ""}
{"id": "8212353", "revid": "118877868", "url": "https://it.wikipedia.org/wiki?curid=8212353", "title": "Josette Day", "text": "Biografia.\nJosette Day (anagraficamente Josette No\u00eblle Andr\u00e9e Claire Dagory) inizi\u00f2 la sua carriera di attrice cinematografica nel 1919, all'et\u00e0 di 5 anni, con il cinema muto e subito dopo, dall'et\u00e0 di 9 anni, ebbe una formazione di \"petit rat\" presso l'Op\u00e9ra di Parigi.\nNel corso degli anni trenta gir\u00f2 numerosi film.\nNel gennaio 1939 incontr\u00f2 Marcel Pagnol, del quale divenne la compagna fino al 1944. Ella gir\u00f2 con lui, che allora era proprietario di \"studio\" di cinema, produttore e regista, \"Monsieur Brotonneau\", \"Patrizia\", con Raimu e Fernandel, \"La Pri\u00e8re aux \u00e9toiles\" (film incompiuto), \"Arlette et l'Amour\", ecc.\nNel 1942, Marcel Pagnol rivende i suoi \"studio\" a Gaumont, ma ne rimane direttore di produzione e si riconverte alla coltura di garofani a La Gaude, tra Grasse e Nizza, fino all'inizio del 1944, momento della loro separazione.\nNel 1946 Josette recita nel suo ruolo pi\u00f9 famoso, quello della bella nel film\" La bella e la bestia\" di Jean Cocteau e Ren\u00e9 Cl\u00e9ment con Jean Marais.\nPone fine alla sua carriera di attrice nel 1950, all'et\u00e0 di 36 anni, per sposare un ricco uomo d'affari belga, Maurice Solvay, e si d\u00e0 alle opere di beneficenza.\nIl 23 aprile 1974, Paul Morand scrive i propri ossequi a Marcel Pagnol sul suo giornale:"}
{"id": "8212356", "revid": "6923", "url": "https://it.wikipedia.org/wiki?curid=8212356", "title": "Chiesa di San Niccol\u00f2 (Ripatransone)", "text": "La chiesa di San Niccol\u00f2 \u00e8 una chiesa sussidiaria di Ripatransone, in provincia di Ascoli Piceno, che risale al XIII secolo.\nStoria.\nFilippo III, vescovo di Fermo, in un documento che porta la sua firma cita un primo edificio sacro esistente sul sito sino dalla fine del XIII secolo o dal principio del XIV.\nLa prima parrocchia venne soppressa nel 1571 Papa Pio V, quando dispose che la citt\u00e0 divenisse sede vescovile. Nel 1605 la cattedrale che si sarebbe dovuta costruire venne donata alla Compagnia di Monte Antico.\nSanta Maria della Valle.\nL'antica pieve di San Niccol\u00f2 era stata costruita in posizione elevata sulla cittadina, e quando venne soppressa per erigere una nuova chiesa questa prese il nome di Santa Maria della Valle poich\u00e9 era stato scelto per la sua costruzione un punto pi\u00f9 basso e in corrispondenza di un piccolo allargamento della strada.\nSanta Maria \u00e8 stata quindi completamente ricostruita in stile neoclassico entro il XX secolo. Nel 1903 \u00e8 stata ultimata la facciata, nel 1904 l'interno, nel 1921 \u00e8 stato eretto il campanile e poi, negli ultimi anni del secolo \u00e8 stata nuovamente restaurata."}
{"id": "8212360", "revid": "228587", "url": "https://it.wikipedia.org/wiki?curid=8212360", "title": "Un giorno ti vedr\u00f2", "text": "Un giorno ti vedr\u00f2 (\"I'll Be Seeing You\") \u00e8 un film per la televisione statunitense del 2004 diretto da Will Dixon.\nTrama.\nLa giornalista televisiva Patricia Collins si ritrova in suo malgrado invischiata in un omicidio che c'entra qualcosa nel suo passato. Convocata dalla polizia per il riconoscimento, ha scoperto che una giovane donna \u00e8 identico a lei nell'aspetto, era stata assassinata a causa di uno scambio d'\u00ecdentit\u00e0, e che la vera vittima era proprio lei, perseguitata a suo tempo dal suo stalker. "}
{"id": "8212369", "revid": "125374417", "url": "https://it.wikipedia.org/wiki?curid=8212369", "title": "Melissa Fumero", "text": "Biografia.\nNata e cresciuta a North Bergen, nel New Jersey, da genitori cubani, un docente di matematica ed una stilista, Melissa studia presso la New York University, dove consegue la laurea in teatro nel 2003.\nNel 2004 si \u00e8 unita al cast della soap opera \"Una vita da vivere\", in cui ha continuato a recitare fino al 2011. Dopo aver recitato in episodi di \"Gossip Girl\", \"The Mentalist\" e \"\", nel 2013 ha ottenuto il ruolo del Detective Amy Santiago nella sitcom \"Brooklyn Nine-Nine\", ruolo che gli \u00e8 valsa la vittoria di un Imagen Awards nel 2016.\n\u00c8 sposata con David Fumero, di cui ha preso il cognome, dal 2007 e la coppia ha avuto due figli: Enzo, nato nel 2016, e Axel, nato nel 2020."}
{"id": "8212376", "revid": "287204", "url": "https://it.wikipedia.org/wiki?curid=8212376", "title": "L'ora della verit\u00e0 (Chase)", "text": "L\u2019ora della verit\u00e0 (\"What's Better than Money\") \u00e8 un romanzo di giallo del 1962 scritto da James Hadley Chase.\n\u00c8 il numero 700 della serie Il Giallo Mondadori.\n\u00c8 il numero 420 della serie I Classici del Giallo Mondadori.\nTrama.\nJefferson Halliday, tornato a casa dopo aver subito una brutta ferita di guerra, incontra Rima Marshall in un bar. La ragazza si rivela essere una cocainomane con una voce meravigliosa. Per cercare di recuperare i soldi per farla disintossicare, e farle ottenere un contratto come cantante, i due tentano una rapina che si conclude con l'omicidio di una guardia. Jefferson decide di scappare, inconsapevole del destino della ragazza.\nDopo undici anni, Rima rivede Jefferson ormai ingegnere edile affermato e sposato. La ragazza gli comunica che ha informazioni che possono mandarlo in prigione per via dell'omicidio commesso da lei undici anni prima e spietatamente, lo ricatta. Ma Jefferson mette in atto il suo piano per mettere a tacere la donna. Ormai Jefferson senza nulla da perdere, le instrada contro un suo ex fidanzato, per fare s\u00ec che sia qualcun altro ad ucciderla, quand'invece lei verr\u00e0 ritrovata morta per mano del suo ultimo compagno, liberando Jefferson dal sua condizione di ricattato."}
{"id": "8212378", "revid": "287204", "url": "https://it.wikipedia.org/wiki?curid=8212378", "title": "Il boia di New York", "text": "Il boia di New York (\"Third Way for a Shroud\") \u00e8 un romanzo di giallo del 1953 scritto da James Hadley Chase. \u00c8 il numero 352 della serie Il Giallo Mondadori.\nTrama.\nUna famosa attrice cinematografica viene trovata morta nella sua villa, insieme a tutti i suoi domestici: l'investigatore Conrad Paul sospetta di Jack Maurer, il mafioso pi\u00f9 importante della California.\nDopo le prime indagini scopre che l'unica testimone \u00e8 Frances, una giovane comparsa terrorizzata e riluttante con un passato ombroso. Conrad cercer\u00e0 di proteggere la ragazza dal killer della mafia Ferrari ma, nonostante tutti i suoi sforzi, non riuscir\u00e0 nell'impresa di salvare la ragazza; riuscir\u00e0 comunque ad incriminare Maurer."}
{"id": "8212381", "revid": "300067", "url": "https://it.wikipedia.org/wiki?curid=8212381", "title": "Tet\u00e9 Ruiz", "text": "Carriera.\nCon la ha disputato due edizioni dei Campionati europei (1983, 1985)."}
{"id": "8212382", "revid": "300067", "url": "https://it.wikipedia.org/wiki?curid=8212382", "title": "Tete Ruiz", "text": ""}
{"id": "8212386", "revid": "300067", "url": "https://it.wikipedia.org/wiki?curid=8212386", "title": "Mar\u00eda Jos\u00e9 Ruiz", "text": ""}
{"id": "8212387", "revid": "300067", "url": "https://it.wikipedia.org/wiki?curid=8212387", "title": "Maria Jose Ruiz", "text": ""}
{"id": "8212394", "revid": "1573940", "url": "https://it.wikipedia.org/wiki?curid=8212394", "title": "Chiesa di Santa Maria delle Vittorie (Arco, Italia)", "text": "La chiesa di Santa Maria delle Vittorie \u00e8 una chiesa sussidiaria nella frazione di Linfano di Arco, in Trentino. Fa parte della zona pastorale di Riva e Ledro e risale al XV secolo.\nStoria.\nIl principe vescovo Carlo Gaudenzio Madruzzo diede facolt\u00e0 nel 1609 ai consoli di Arco di ultimare la costruzione della chiesa dedicata alla Madonna in localit\u00e0 Linfano \"principiata, et quasi compiuta\" oltre un secolo prima, e questo per onorare un voto fatto dai fedeli della comunit\u00e0.\nNel 1626 i lavori vennero cos\u00ec quasi ultimati, anche se non del tutto conclusi per sopravvenute difficolt\u00e0 di trovare i finanziamenti necessari. L'edificio venne terminato l'anno successivo.\nDurante il primo conflitto mondiale sub\u00ec vari danni per lo scoppio di una granata che colp\u00ec la chiesa. Questi vennero riparati nel primo dopoguerra e, nel 1948, l'edificio venne ingrandito sia nell'abside sia nella sacrestia. Una ristrutturazione \u00e8 stata realizzata alla fine del XX secolo.\nDescrizione.\nLa piccola chiesa si trova nella parte meridionale del territorio di Arco, tra l'altura del monte Brione ed il fiume Sarca, a breve distanza dal lago di Garda. Il nome di Madonna delle Vittorie potrebbe essere legato ad un fatto militare, cio\u00e8 ad una vittoria della Serenissima che domin\u00f2 il territorio sino al 1509.\nLa facciata ha orientamento verso nord-ovest, ha una forma semplice a capanna con portale architravato. \nUna piccola pittura murale ricorda i cinque appartenenti ai Corpi Volontari Lombardi caduti durante la battaglia di Linfano del 18 aprile 1848.\nLa navata interna \u00e8 unica con volta a crociera. Sia all'interno sia all'esterno sono conservati affreschi attribuiti a Giovanni Antonio Zanoni."}
{"id": "8212396", "revid": "599013", "url": "https://it.wikipedia.org/wiki?curid=8212396", "title": "Georgina El\u00edas", "text": "Carriera.\nCon la ha disputato i Campionati europei del 1985."}
{"id": "8212398", "revid": "300067", "url": "https://it.wikipedia.org/wiki?curid=8212398", "title": "Georgina Elias", "text": ""}
{"id": "8212400", "revid": "436907", "url": "https://it.wikipedia.org/wiki?curid=8212400", "title": "La bella musica", "text": "La bella musica \u00e8 il secondo album in studio del rapper italiano Vegas Jones, pubblicato l'8 novembre 2019 dalla RCA Records.\nDescrizione.\nL'album \u00e8 composto da 14 brani. \"Puertosol\" e \"Follia del mattino\" sono i due videoclip e singoli estratti dal disco: il primo il 3 luglio 2019, il secondo il 18 dicembre 2019. All'interno dell'album \u00e8 presente una sola collaborazione, ovvero quella con Fabri Fibra. L'8 novembre parte la promozione del disco con firmacopie in tutta Italia."}
{"id": "8212401", "revid": "599013", "url": "https://it.wikipedia.org/wiki?curid=8212401", "title": "Consuelo Mart\u00ednez", "text": "Carriera.\nCon la ha disputato i Campionati europei del 1983."}
{"id": "8212403", "revid": "300067", "url": "https://it.wikipedia.org/wiki?curid=8212403", "title": "Consuelo Martinez", "text": ""}
{"id": "8212408", "revid": "1629411", "url": "https://it.wikipedia.org/wiki?curid=8212408", "title": "Ali (wrestler)", "text": ""}
{"id": "8212409", "revid": "599013", "url": "https://it.wikipedia.org/wiki?curid=8212409", "title": "Clara Jim\u00e9nez", "text": "Carriera.\nCon la ha disputato due edizioni dei Campionati europei (1985, 1987)."}
{"id": "8212411", "revid": "300067", "url": "https://it.wikipedia.org/wiki?curid=8212411", "title": "Clara Jimenez", "text": ""}
{"id": "8212416", "revid": "300067", "url": "https://it.wikipedia.org/wiki?curid=8212416", "title": "Roc\u00edo Jim\u00e9nez", "text": "Carriera.\nCon la ha disputato quattro edizioni dei Campionati europei (1978, 1980, 1985, 1987)."}
{"id": "8212418", "revid": "300067", "url": "https://it.wikipedia.org/wiki?curid=8212418", "title": "Rocio Jimenez", "text": ""}
{"id": "8212424", "revid": "287204", "url": "https://it.wikipedia.org/wiki?curid=8212424", "title": "Lodewijk Woltjer", "text": "Studi\u00f2 all\u2019universit\u00e0 di Leida, conseguendo il dottorato nel 1957 sotto la guida di Jan Oort, con una tesi incentrata sulla struttura del campo magnetico della Nebulosa del Granchio. Dal 1975 al 1987 ha ricoperto la carica di direttore generale dell\u2019European Southern Observatory (ESO). In seguito \u00e8 stato presidente dell\u2019Unione astronomica internazionale dal 1994 al 1997; ha collaborato con l\u2019osservatorio astrofisico di Arcetri dal 1997 al 2004.\nBiografia.\nConseguito il dottorato, Woltjer prosegu\u00ec le proprie ricerche in astrofisica teorica e fisica del plasma focalizzando i propri studi su quasar, resti di supernova, campi magnetici stellari e galattici. \nEmigrato in USA e successivamente a due incarichi di ricerca post-dottorato nelle universit\u00e0 degli Stati Uniti, torn\u00f2 all'Universit\u00e0 di Leida nel 1959 come docente di astronomia. Divenne professore di astrofisica teorica e fisica del plasma due anni dopo, ricoprendo l'incarico fino al 1964. Tra il 1964 e il 1974 Woltjer lavor\u00f2 alla Columbia University di New York, prima a capo del dipartimento di astronomia dal 1964 al 1974, poi come \"Rutherfurd Professor of Astronomy\", la cattedra di astronomia titolata all'astronomo e pioniere in astrofotografia Lewis Morris Rutherfurd. \u00c8 stato editore della rivista \"The Astronomical Journal\" dal 1967 al 1974. \nNominato direttore generale dell'ESO nel 1975, ha modellato l'organizzazione in linea con un'ambizione unica, sostenendo gli sviluppi tecnici interni avviati con il sostegno del CERN. In seguito ha promosso intense collaborazioni con l'industria e le istituzioni di ricerca astronomica europee. Ha vincolato l'accettazione della direzione di ESO alla creazione di un dipartimento scientifico presso l'ESO stesso al fine di ancorare il ruolo dell'organizzazione nella comunit\u00e0 europea. \nDurante i suoi tredici anni come direttore generale, ESO \u00e8 diventato l'istituzione di classe mondiale che \u00e8 oggi. Il contributo finanziario dei suoi Stati membri \u00e8 aumentato considerevolmente nel corso del suo mandato. L'Italia e la Svizzera aderirono all'organizzazione nel 1982, seguite da altri paesi europei. Il telescopio MPG-ESO (\"Max-Planck Gesellschaft\") da 2,2 metri e lo Swedish-ESO Submillimetre Telescope, ora decommissionato, sotto la sua guida hanno visto la prima luce all'osservatorio di La Silla congiuntamente ad una serie sempre pi\u00f9 ampia di strumentazione avanzata. \nIl New Technology Telescope (NTT) \u00e8 stato progettato grazie alle quote di adesione fornite da Italia e Svizzera al momento della loro adesione all'ESO. \"Lo\" Woltjer ha anche creato un'interdipendenza con l'Agenzia spaziale europea (ESA) attraverso il \"Centro di coordinamento europeo per il Telescopio Spaziale Hubble\", che ha deciso di ospitare presso la sede dell'ESO a Garching. Durante il mandato ESO, Woltjer fu anche nel consiglio di amministrazione della rivista \"Astronomy and Astrophysics\". \nIl suo principale apporto alla scienza astronomica rimane il progetto concettuale del Very Large Telescope (VLT) delineato nel suo \"Blue Book\" e successivamente approvato dal Consiglio ESO nel 1987. Il nuovo sito dell'osservatorio \u00e8 stato selezionato sulla montagna del Paranal su sua insistenza. Nel progetto VLT, Woltjer incluse la fattibilit\u00e0 di una modalit\u00e0 interferometrica, un'opzione che all'epoca non era stata accolta con un entusiasmo condiviso dalla comunit\u00e0 scientifica ma che si \u00e8 successivamente rivelata una intuizione vincente e rivoluzionaria. Dimessosi dalla guida dell'ESO solo dopo aver ottenuto l'approvazione unanime degli Stati membri per il progetto VLT, Woltjer divenne presidente dell'Unione Astronomica Internazionale e in seguito ricopr\u00ec la carica di Presidente del \"comitato consultivo delle scienze spaziali\" dell'ESA. Fu determinante nello sviluppo della European Astronomical Society (EAS), le cui lezioni (\"lecture\") annuali portano ancora oggi il suo nome. \u00c8 stato onorato con la medaglia Karl Schwarzschild dell\"'Astronomische Gesellschaft\" (Societ\u00e0 Astronomica Tedesca) ed \u00e8 stato membro di diverse accademie scientifiche nazionali.\nUna curiosit\u00e0: con l'avanzare degli anni, l'occhio destro di Woltjer rimase offeso sino alla cecit\u00e0, perdendo la visione binoculare; Woltjer descrisse il suo personale metodo di determinazione della distanza come analogo della parallasse dinamica.\nLodewijk \"Lo\" Woltjer \u00e8 morto il 25 agosto 2019 a 89 anni. Gli \u00e8 stato dedicato l'asteroide 3377 Lodewijk."}
{"id": "8212435", "revid": "599013", "url": "https://it.wikipedia.org/wiki?curid=8212435", "title": "Ana Jim\u00e9nez S\u00e1nchez", "text": "Carriera.\nCon la ha disputato tre edizioni dei Campionati europei (1978, 1980, 1983)."}
{"id": "8212436", "revid": "300067", "url": "https://it.wikipedia.org/wiki?curid=8212436", "title": "Ana Jimenez", "text": ""}
{"id": "8212437", "revid": "963244", "url": "https://it.wikipedia.org/wiki?curid=8212437", "title": "Padri cruciferi", "text": ""}
{"id": "8212438", "revid": "1543377", "url": "https://it.wikipedia.org/wiki?curid=8212438", "title": "Georgia State University", "text": "La Georgia State University (Georgia State, o GSU; in italiano universit\u00e0 statale della Georgia) \u00e8 un'universit\u00e0 pubblica di ricerca situata ad Atlanta, in Georgia. Fondata nel 1913, \u00e8 una delle quattro universit\u00e0 di ricerca dell'University System of Georgia. \u00c8 anche la pi\u00f9 grande istituzione di istruzione terziaria per numero di iscritti della Georgia ed \u00e8 tra le migliori 10 della nazione per numero di studenti: nel 2018, c'erano circa studenti, compresi circa studenti \"undergraduate\" e graduate nel campus principale.\nLa piattaforma di classificazione Carnegie (Carnegie Classification framework) colloca la Georgia State all'interno della categoria \"R1: Doctoral Universities \u2013 Very high research activity\" (attivit\u00e0 di ricerca molto alta), la categoria con le universit\u00e0 statunitensi impegnate nella ricerca ad alto livello. Gli oltre 200 milioni di dollari di spesa in ricerca per l'anno fiscale 2017 classificano la GSU come prima della nazione per il secondo anno di fila tra le universit\u00e0 senza una facolt\u00e0 di ingegneria o di medicina. L'offerta didattica dell'universit\u00e0 \u00e8 la pi\u00f9 completa della Georgia, con pi\u00f9 di 250 corsi di laurea in oltre 100 campi di studio distribuiti in 10 sedi. La Georgia State ha due biblioteche: la University Library, divisa in Library North e Library South nel campus principale e anche nei campus Perimeter College, e la Law Library, situata nel campus principale. Insieme contengono 13 milioni di volumi e vengono entrambe utilizzate come depositi di documenti federali. La Georgia State ha un impatto economico di $2,5 miliardi in Georgia.\nLe squadre sportive intercollegiali della Georgia State University, i Georgia State Panthers, competono nella Sun Belt Conference della NCAA Division I, con l'eccezione della squadra di beach volley, che compete nella Coastal Collegiate Sports Association. La Georgia State \u00e8 un membro fondatore della Sun Belt Conference."}
{"id": "8212440", "revid": "287204", "url": "https://it.wikipedia.org/wiki?curid=8212440", "title": "Campionati europei di ciclismo su pista 2018 - Omnium maschile", "text": "La nona edizione della gara di omnium maschile ai campionati europei di ciclismo su pista si \u00e8 svolta il 4 agosto 2018, presso la Commonwealth Arena and Sir Chris Hoy Velodrome di Glasgow nel Regno Unito.\nRisultati.\nScratch.\nPrima di 4 prove\nTempo race.\nSeconda di 4 prove\nGara ad eliminazione.\nTerza di 4 prove\nCorsa a punti.\nQuarta di 4 prove"}
{"id": "8212441", "revid": "767487", "url": "https://it.wikipedia.org/wiki?curid=8212441", "title": "Jonah Hauer-King", "text": "Biografia.\nHauer-King \u00e8 nato a Westminster, vicino a Londra, da una famiglia ebraica. Ha iniziato la sua carriera al Lyric Belfast, nello spettacolo \"Punk Rock\" di Simon Stephen. Dopo aver frequentato l'Eton College, successivamente si \u00e8 iscritto al St John's College e si \u00e8 laureato in teologia e studi religiosi , continuando a recitare in ruoli sia sul palco che sullo schermo.\nIl suo primo lungometraggio lo ha visto in un ruolo da protagonista, in \"The Last Photograph\" di Danny Huston. Ha interpretato Laurie nella miniserie televisiva della BBC \"Piccole donne\" (2017) e ha recitato nel ruolo di Andrius Aras in \"Ashes in the Snow\" (2018), di David in \"Postcards from London\" (2018) e nel ruolo di Lucas nel film \"Un viaggio a quattro zampe\" (2019). Il suo ultimo lavoro lo ha visto nella parte di Harry Chase in \"World on Fire\" (2019). Il 12 novembre 2019 \u00e8 stato annunciato che Hauer-King avrebbe interpretato il principe Eric nel remake live-action de \"La sirenetta\", diretto da Rob Marshall, che si girer\u00e0 nel 2021.\nDoppiatori italiani.\nNelle versioni in italiano dei suoi film, Jonah Hauer-King \u00e8 stato doppiato da:"}
{"id": "8212442", "revid": "400518", "url": "https://it.wikipedia.org/wiki?curid=8212442", "title": "Agenzia Spaziale Europea", "text": ""}
{"id": "8212445", "revid": "300067", "url": "https://it.wikipedia.org/wiki?curid=8212445", "title": "Mercedes Castillo", "text": "\u00c8 la sorella di Rosa Castillo.\nCarriera.\nCon la ha disputato i Campionati europei del 1976."}
{"id": "8212449", "revid": "1573940", "url": "https://it.wikipedia.org/wiki?curid=8212449", "title": "Chiesa di San Lorenzo Martire (Genivolta)", "text": "La chiesa arcipretale di San Lorenzo Martire \u00e8 la parrocchiale di Genivolta, in provincia e diocesi di Cremona.\nStoria.\nLa prima citazione di una chiesa dedicata a San Lorenzo nella zona di Genivolta risale all'852; questa cappella sorgeva fuori dall'attuale centro abitato, nei pressi della strada che mena a Soncino. Detto edificio venne distrutto dalle truppe milanesi nel 1137 e riedificato in paese. &lt;br&gt;\nGrazie al \"Liber Synodalium\" del 1385 si conosce che la pieve di Genivolta comprendeva le chiese di Azzanello, Aura, Barzaniga, Bevenego, Brugo, Casalmorano, Cumigano, San Clemente, San Zenone, Soresina, Ticengo, Pradabisso, Santi Simone e Giuda, Panigalia e Viligana. Dalla relazione della visita pastorale del vescovo Cesare Speciano del 1599 s'apprende che la parrocchia di Genivolta era compresa nel vicariato di Soresina; in quello stesso anno il console Giorgio de Bonanonijs promise al vescovo che entro pochi anni la chiesa sarebbe stata rifatta. L'edificio fu ricostruito tra il 1615 ed il 1616, nel 1775 venne rifatta la sagrestia e nel 1785 fu installato il nuovo altare. Nel 1802 un terremoto danneggi\u00f2 la chiesa, che venne, pertanto, restaurata.&lt;br&gt; Verso l'inizio del XIX secolo questa non era pi\u00f9 sufficiente per soddisfare le esigenze della popolazione e fu incaricato Carlo Brilli di disegnare il nuovo tempio; a causa delle ristrettezze economiche, per\u00f2, il progetto si aren\u00f2. L'interesse per il rifacimento della chiesa rinacque nel 1855 e il disegno del nuovo edificio venne affidato a Francesco Formaggini; l'attuale parrocchiale fu costruita tra il 1857 ed il 1859 e consacrata in quello stesso anno dal vescovo Antonio Novasconi. Negli anni successivi venne eretto il campanile.\nInterno.\nOpere di pregio patrimonio della chiesa sono l'organo Serassi, restaurato tra il 1865 ed il 1875 dal pavese Angelo Amati dal cremonese Pacifico Inzoli, le statue ottocentesche di San Carlo dell'Immacolata e di San Lorenzo sulla facciata, l'altare del Crocifisso, terminato nel 1904, le decorazioni interne, eseguite da Egidio Camminada e da Pietro Tinelli, e le vetrate policrome raffiguranti \"storie della vita di Ges\u00f9\" e realizzate tra il 1949 ed il 1951 da Vittorio Trainini."}
{"id": "8212454", "revid": "767487", "url": "https://it.wikipedia.org/wiki?curid=8212454", "title": "Franciszek Rogaczewski", "text": " \nBiografia.\nFranciszek Rogaczewski nacque nel 1892 a Lipinki, nel voivodato della Cuiavia-Pomerania, in Polonia. Fu ordinato sacerdote a Danzica nel 1918 e prest\u00f2 servizio prima nell'arcidiocesi di tale citt\u00e0 e poi nella parrocchia di Cristo Re a Parigi. Fu arrestato dai nazisti il 1\u00ba settembre 1939 per la colpa di essere un prete; dopo essere stato torturato per mesi, fu freddato a colpi d'arma da fuoco l'11 gennaio 1940, durante l'internamento nel campo di concentramento di Stutthof.\nDopo la sua morte, Rogaczewski fu beatificato da Papa Giovanni Paolo II il 13 giugno 1999, assieme ad altri 107 martiri polacchi della seconda guerra mondiale."}
{"id": "8212457", "revid": "599013", "url": "https://it.wikipedia.org/wiki?curid=8212457", "title": "Concepci\u00f3n Marrero", "text": "Carriera.\nCon la ha disputato i Campionati europei del 1976."}
{"id": "8212458", "revid": "300067", "url": "https://it.wikipedia.org/wiki?curid=8212458", "title": "Concepcion Marrero", "text": ""}
{"id": "8212461", "revid": "287204", "url": "https://it.wikipedia.org/wiki?curid=8212461", "title": "European Physical Journal H", "text": "European Physical Journal H: Historical Perspectives on Contemporary Physics (\"EPJ H\") \u00e8 una rivista accademica a revisione paritaria trimestrale incentrata sulla storia della fisica moderna. \u00c8 la rivista pi\u00f9 nuova della collana \"European Physical Journal\". \u00c8 stata istituita nel 1976 con il titolo \"Annales de Physique\" e ottenne l'attuale nel luglio del 2010.\n\"EPJ H\" \u00e8 pubblicato da Springer Science + Business Media e i caporedattori sono Wolf Beiglb\u00f6ck (Universit\u00e0 di Heidelberg) e Francesco Guerra (Universit\u00e0 Sapienza di Roma). \nSecondo il \"Journal Citation Reports\", nel 2016 la rivista ha avuto un fattore di impatto di 0,436. "}
{"id": "8212463", "revid": "1073227", "url": "https://it.wikipedia.org/wiki?curid=8212463", "title": "Accetto miracoli", "text": "Accetto miracoli \u00e8 il settimo album in studio del cantautore italiano Tiziano Ferro, pubblicato il 22 novembre 2019.\nL'album \u00e8 stato realizzato anche in lingua spagnola con il titolo \"Acepto milagros\" ed \u00e8 stato pubblicato il 29 novembre 2019.\nDescrizione.\nOttavo album complessivo del cantautore, \"Accetto miracoli\" viene pubblicato a tre anni di distanza dall'ultimo album in studio \"Il mestiere della vita\" ed \u00e8 composto da 12 brani.\nIl brano \"In mezzo a questo inverno\", terzo estratto, \u00e8 dedicato alla nonna scomparsa.\nAntefatti.\nIl 9 dicembre 2018 il cantautore ha rivelato attraverso il suo profilo Instagram che il successivo album di inediti sarebbe stato pubblicato a novembre 2019. L'8 gennaio 2019 ha annunciato la data di pubblicazione, fissata al 22 novembre, mentre il 21 febbraio, in occasione del suo trentanovesimo compleanno, i titoli \"Accetto miracoli\" e \"Acepto milagros\" per la versione spagnola.\nDal 5 aprile al 15 maggio ha annunciato una per volta le 12 tracce dell'album (l'ultima traccia \u00e8 il primo singolo); infine il 21 ottobre ha svelato la copertina del disco e la presenza di un duetto con Jovanotti.\nPromozione.\nIn anticipazione all'uscita dell'album, Tiziano Ferro ha pubblicato due singoli: \"Buona (cattiva) sorte\" e l'omonimo \"Accetto miracoli\". Per entrambi sono state commercializzate anche le relative versioni in 7\", uscite rispettivamente il 31 maggio 2019 e il 18 ottobre 2019. Per il mercato spagnolo, l'artista ha pubblicato \"Buena (mala) suerte\" e \"Acepto milagros\", quest'ultimo con la partecipazione vocale di Ana Guerra.\nL'album \u00e8 stato presentato in conferenza stampa ai giornalisti il 20 novembre 2019 presso il Museo del Novecento a Milano. La versione italiana dell'album \u00e8 stata pubblicata in formato CD e anche in formato LP: in edizione normale a tiratura limitata a duemila copie e in edizione con vinile di colorazione rossa a tiratura limitata a mille copie disponibile solo su Amazon.com. Le edizioni digitali presentano inoltre due bonus track, ovvero le versioni alternative dei brani \"In mezzo a questo inverno\"/\"En mitad del invierno\" e \"Accetto miracoli\"/\"Acepto milagros\" incise con il compositore Julio Reyes Copello.\nIl 29 novembre \u00e8 stato estratto come terzo singolo \"In mezzo a questo inverno\", a cui hanno fatto seguito \"Amici per errore\" (14 febbraio 2020) e \"Balla per me\" con Jovanotti (5 giugno 2020). Il 30 giugno 2020 \u00e8 stato pubblicato il video di una nuova versione di \"Accetto miracoli\", eseguita in duetto a distanza con Tosca.\nIl 6 novembre 2020 l'album \u00e8 stato ripubblicato all'interno delle edizioni doppio CD e download digitale dell'album di cover \"\". L'11 dicembre dello stesso anno viene estratto il sesto singolo, \"Casa a Natale\".\nPer la promozione dell'album, Tiziano Ferro avrebbe dovuto intraprendere da giugno a luglio 2021 la tourn\u00e9e \"TZN Tour 2021\", composta da quindici date negli stadi italiani. Tale tour era originariamente previsto per l'estate 2020, ma \u00e8 stato posticipato a causa della pandemia di COVID-19 e successivamente annullato."}
{"id": "8212467", "revid": "124123", "url": "https://it.wikipedia.org/wiki?curid=8212467", "title": "Pilar Mar\u00edn", "text": "Carriera.\nCon la ha disputato due edizioni dei Campionati europei (1978, 1980)."}
{"id": "8212468", "revid": "108849476", "url": "https://it.wikipedia.org/wiki?curid=8212468", "title": "Politecnico di Losanna", "text": ""}
{"id": "8212469", "revid": "1543377", "url": "https://it.wikipedia.org/wiki?curid=8212469", "title": "Andrew March", "text": "Le sue composizioni hanno ricevuto il plauso della critica e sono state eseguite dalla London Symphony Orchestra e da altre orchestre di fama mondiale.\nBiografia.\n\"Marine \u2014 \u00e0 travers les arbres\" fu eseguita per la prima volta ai \"The Proms\" del 1998, con la direzione di Vladimir Ashkenazy. Nel '96 vinse il premio della Royal Philharmonic Society.\n\"A Stirring in the Heavenlies\" fu registrata dall'orchestra Filarmonica di Kiev con il compositore e direttore Robert Ian Winstin per la serie di 12 CD intitolata \"Masterworks of the New Era\".\nNel 2009, compose \"Sanguis Venenatus\", un'elegia scritta in memoria degli emofiliaci vittime dello scandalo del sangue contaminato. La registrazione del brano fu eseguita dall'Orchestra Filarmonica Morava con la direzione di Petr Vronsk\u00fd."}
{"id": "8212470", "revid": "300067", "url": "https://it.wikipedia.org/wiki?curid=8212470", "title": "Pilar Marin", "text": ""}
{"id": "8212472", "revid": "110157", "url": "https://it.wikipedia.org/wiki?curid=8212472", "title": "Football League Cup 1978-1979", "text": "La Football League Cup 1978-1979 \u00e8 stata la 19\u00aa edizione del terzo torneo calcistico pi\u00f9 importante del calcio inglese, la 13\u00aa in finale unica. La manifestazione, ebbe inizio il 12 agosto 1978 e si concluse il 17 marzo 1979 con la finale di Wembley.\nIl trofeo fu vinto per la seconda volta consecutiva dal Nottingham Forest, che nell'atto conclusivo si impose sul Southampton con il punteggio di 3-2.\nFormula.\nLa Football League Cup era riservata alle 92 squadre della Football League. Il torneo era composto da scontri ad eliminazione diretta: in caso di pareggio ripetizione a campi invertiti fino a quando non c'era una vincitrice, in finale invece si rigiocava sempre in campo neutro. Se anche nel replay si verificava un pari si faceva ricorso ai tempi supplementari. Il primo turno e le semifinali prevedevano invece due match, dove la squadra con il miglior risultato combinato accedeva al turno successivo: qualora l'aggregato dei gol fra le due gare risultava in parit\u00e0, si giocava il replay, ed eventualmente si disputavano i tempi supplementari ed i calci di rigore."}
{"id": "8212473", "revid": "1513836", "url": "https://it.wikipedia.org/wiki?curid=8212473", "title": "Eesti Laul 2020", "text": "La dodicesima edizione dell'Eesti Laul si \u00e8 svolta dal 13 al 29 febbraio 2020 e ha selezionato il rappresentante dell'Estonia all'Eurovision Song Contest 2020 a Rotterdam.\nIl vincitore \u00e8 stato Uku Suviste con \"What Love Is\".\nOrganizzazione.\nL'Eesti Laul \u00e8 il festival musicale che funge da metodo di selezione nazionale per l'Estonia all'Eurovision Song Contest. La dodicesima edizione, come le precedenti, \u00e8 stata organizzata dall'emittente estone Eesti Rahvusringh\u00e4\u00e4ling (ERR).\nIl festival sar\u00e0 articolato in due semifinali da 12 partecipanti, che si terranno rispettivamente alla Tartu \u00dclikooli Spordihoone di Tartu il 13 e il 15 febbraio 2020, e in una finale, che sar\u00e0 ospitata il successivo 29 febbraio alla Saku Suurhall di Tallinn.\nIl voto combinato dei giurati e del pubblico ha deciso i primi 8 classificati nella semifinale; un secondo round di votazione, basato unicamente sul televoto, ha selezionato i 6 finalisti. Per quanto riguarda il sistema di voto nella finale, si \u00e8 mantenuto quello dell'edizione precedente: giuria e televoto hanno deciso i primi 3 classificati in una prima fase, ed \u00e8 stato il solo voto del pubblico a decretare il vincitore nel secondo round.\nPartecipanti.\nERR ha selezionato i 24 partecipanti fra le 178 proposte ricevute. I primi 12 sono stati annunciati il 13 novembre 2019, mentre la seconda met\u00e0 \u00e8 stata rivelata il giorno successivo. Tutti i brani sono stati pubblicati per intero sul sito ufficiale dell'emittente il 30 novembre."}
{"id": "8212480", "revid": "300067", "url": "https://it.wikipedia.org/wiki?curid=8212480", "title": "Neus Bartr\u00e1n", "text": "Carriera.\nCon la ha disputato quattro edizioni dei Campionati europei (1974, 1976, 1978, 1980)."}
{"id": "8212484", "revid": "300067", "url": "https://it.wikipedia.org/wiki?curid=8212484", "title": "Neus Bartran", "text": ""}
{"id": "8212486", "revid": "300067", "url": "https://it.wikipedia.org/wiki?curid=8212486", "title": "Nieves Bartr\u00e1n", "text": ""}
{"id": "8212489", "revid": "300067", "url": "https://it.wikipedia.org/wiki?curid=8212489", "title": "Nieves Bartran", "text": ""}
{"id": "8212498", "revid": "1777102", "url": "https://it.wikipedia.org/wiki?curid=8212498", "title": "Hubertus Leteng", "text": "Biografia.\nMonsignor Hubertus Leteng \u00e8 nato nel quartiere Taga di Ruteng il 1\u00ba gennaio 1959.\nFormazione e ministero sacerdotale.\nNel 1973 ha completato la sua istruzione elementare presso la scuola \"San Nicola\" di Taga. \u00c8 stato poi ammesso al seminario minore \"Pio XII\" nel villaggio di Kisol. Nel 1976 si \u00e8 diplomato e ha scelto di restare al seminario \"Pio XII\" per frequentare il seminario maggiore presso il quale si \u00e8 laureato nel 1979. Dal 1982 al 1984 ha proseguito gli studi di filosofia presso il Collegio cattolico di filosofia \"Ledalero\" di Maumere. Nel 1986, dopo un anno di orientamento pastorale, \u00e8 ritornato al Pio XII per compiere altri due anni di studio.\nIl 29 luglio 1988 \u00e8 stato ordinato presbitero per la diocesi di Ruteng a Maumere. In seguito \u00e8 stato formatore nel seminario maggiore di Ritapiret dal 1989 al 1991. Tra il 1991 e il 1992 ha proseguito gli studi svolgendo allo stesso servizio pastorale in una parrocchia di Giacarta. Dal 1992 al 1996 ha studiato per il dottorato in teologia spirituale presso la Pontificio istituto di spiritualit\u00e0 Teresianum a Roma. Tornato in patria \u00e8 stato direttore spirituale nel seminario maggiore di Ritapiret dal 1997 al 2007, decano della scuola teologica di Ladelero dal 1997 al 2009 e rettore del seminario maggiore di Ritapiret dal 2009.\nMinistero episcopale.\nIl 7 novembre 2009 papa Benedetto XVI lo ha nominato vescovo di Ruteng. La nomina gli \u00e8 stata comunicata tramite il nunzio apostolico in Indonesia, l'arcivescovo Leopoldo Girelli. Dopo aver appreso della sua nomina, Leteng ha espresso sorpresa dicendo: \"Dopotutto, questa non \u00e8 la mia volont\u00e0, ma la volont\u00e0 di Dio che mi ha scelto\". Leteng, con un'et\u00e0 di 50 anni al momento della sua nomina, \u00e8 il primo sacerdote della diocesi di Ruteng a essere nominato vescovo. Come motto ha scelto l'espressione \"Omnes vos fratres estis\", che significa \"Siete tutti fratelli\", una frase tratta dal capitolo 23, versetto 8, del Vangelo secondo Matteo. Secondo altri suoi colleghi sacerdoti, Leteng ha scelto questa frase per esprimere un tema di fraternit\u00e0 in una cultura in cui la \"fratellanza\" \u00e8 spesso vista in senso stretto come solo per i membri della propria famiglia. Ha ricevuto l'ordinazione episcopale il 14 aprile successivo in piazza Motang Rua, nel centro di Ruteng, dal vescovo di Maumere Gerulfus Kherubim Pareira, co-consacranti l'arcivescovo metropolita di Ende Vincentius Sensi Potokota e il vescovo di Manokwari-Sorong Datus Hilarion Lega. Tra i partecipanti c'erano il governatore della provincia di Nusa Tenggara Orientale, circa 30 vescovi e arcivescovi di tutto il paese e migliaia di cattolici provenienti da varie parti della provincia.\nNel settembre del 2011 ha compiuto la visita \"ad limina\".\nIl 22 febbraio 2014 ha partecipato come co-consacratore all'ordinazione del vescovo Paskalis Bruno Syukur, insieme al vescovo Cosmas Michael Angkur e all'arcivescovo Ignatius Suharyo Hardjoatmodjo. Nel giugno del 2016 monsignor Leteng ha presieduto una messa a cui hanno partecipato 2000 persone per protestare contro un piano per la costruzione di un hotel su una spiaggia di 4,2 ettari vicino a Labuan Bajo che avrebbe sfavorito i residenti locali. Nell'aprile del 2017 si \u00e8 detto contrario al progetto minerario di una societ\u00e0 cinese nella popolare localit\u00e0 turistica di Labuan Bajo. Ha esortato il governo indonesiano a revocare la licenza mineraria alla societ\u00e0 e fermare il progetto dal procedere, citando preoccupazioni ambientali, economiche e turistiche.\nScandalo e dimissioni.\nGi\u00e0 nel 2014 monsignor Leteng \u00e8 stato accusato di aver abusato dei fondi della Chiesa e di avere una relazione con una donna. Le voci hanno presto iniziato a diffondersi sui mezzi di comunicazione di massa ed \u00e8 stata creata una petizione su Change.org nella quale si chiedeva la sua rimozione dal governo della diocesi. Le accuse hanno iniziato a diffondersi dopo che un ex sacerdote che aveva recentemente lasciato il ministero le aveva portate all'attenzione pubblica. Una risposta ufficiale alle accuse, rilasciata dalla diocesi di Ruteng il 4 ottobre 2014, ha negato le accuse e ha incoraggiato il sostegno al vescovo:\nNel 2015, 112 dei 167 sacerdoti delle diocesi hanno firmato una lettera di \"sfiducia\" nel vescovo. Essi costituivano i due terzi del clero diocesano.\nLa ricaduta delle accuse \u00e8 arrivata al culmine nel luglio del 2017, quando Leteng \u00e8 stato nuovamente accusato di misfatti finanziari e di avere relazione con una donna. Il 12 giugno 69 sacerdoti, tra cui parroci e vicari episcopali, si sono dimessi dai loro incarichi per protestare contro la leadership di Leteng, chiedendo che cambiasse il modo in cui era gestita la diocesi. I sacerdoti hanno accusato il vescovo di aver preso in prestito segretamente 1,25 miliardi di rupie (94 000 dollari) dal fondo comune della Conferenza episcopale dell'Indonesia e di aver prelevato 400 milioni di rupie (30 000 dollari) dal tesoro della diocesi di Ruteng un anno prima, senza fornire documenti sul fine di questi fondi. In una riunione, monsignor Leteng disse ai sacerdoti che stava usando i soldi per finanziare l'istruzione di un giovane di una famiglia povera che si stava addestrando per diventare pilota d'aereo negli Stati Uniti d'America. Tuttavia, quando gli sono stati chiesti ulteriori dettagli, il vescovo ha detto ai sacerdoti che non erano affari loro. Molti dei suoi accusatori credevano che una parte dei soldi, se non tutti, erano andati alla presunta amante del vescovo. Egli ha negato di avere un'amante, definendo le accuse \"calunniose\".\nAll'inizio di giugno, la Conferenza episcopale dell'Indonesia ha indagato sulla situazione e ha presentato un rapporto alla Santa Sede. Quattro giorni dopo le dimissioni di massa, il 16 giugno, i sacerdoti della diocesi hanno espresso le loro preoccupazioni al nunzio apostolico Antonio Guido Filipazzi in una riunione svoltasi a Giacarta. Nell'incontro, Filipazzi ha promesso di aiutare a risolvere il problema. La resistenza aperta alla leadership di Leteng \u00e8 cresciuta nei mesi successivi. Il 1\u00ba luglio una dichiarazione firmata da 30 sacerdoti e laici proponeva che il miglior modo di agire fosse che il vescovo si dimettesse e affermava che se avesse rifiutato, la Santa Sede avrebbe dovuto sollevarlo dall'incarico. Il 7 luglio, il nunzio Filipazzi ha incontrato il vescovo Leteng per discutere della questione. Il 10 agosto Antonius Subianto Bunjamin, vescovo di Bandung e segretario generale della Conferenza episcopale dell'Indonesia, \u00e8 stato nominato visitatore apostolico della diocesi di Ruteng dalla Congregazione per l'evangelizzazione dei popoli.\nL'11 ottobre 2017 papa Francesco ha accettato la sua rinuncia al governo pastorale della diocesi, avvenuta a 58 anni. Monsignor Sylvester Tung Kiem San, vescovo di Denpasar \u00e8 stato nominato amministratore apostolico della diocesi. Nell'annuncio della sostituzione del vescovo, la diocesi di Ruteng non ha menzionato le accuse contro monsignor Leteng. In una riunione del 13 ottobre tra funzionari della Santa Sede, la diocesi di Ruteng e la Conferenza episcopale, il rappresentante vaticano ha detto direttamente a Leteng che i fondi che aveva preso dovevano essere restituiti. Un funzionario diocesano ha dichiarato che in una riunione successiva Leteng ha promesso di restituire i soldi e che diversi giorni dopo la riunione del 13 ottobre aveva restituito 75 milioni di rupie (5 555 dollari) alla diocesi.\nAlla fine di ottobre del 2017, un sacerdote indonesiano di origine britannica e docente di seminario, John Mansford Prior, ha criticato la natura segreta delle misure disciplinari vaticane nei confronti di Leteng. In un pezzo pubblicato su \"Hidup\", il settimanale dell'arcidiocesi di Giacarta, Prior ha esortato la Chiesa ad essere pi\u00f9 trasparente e ha chiesto il rispetto del giusto processo.\nGenealogia episcopale.\nLa genealogia episcopale \u00e8:"}
{"id": "8212499", "revid": "125449684", "url": "https://it.wikipedia.org/wiki?curid=8212499", "title": "Chelsea Peretti", "text": "Biografia.\nPeretti nasce ad Oakland, in California, nel 1978, figlia di un avvocato e pittore amatoriale d'origini per met\u00e0 italiane e per met\u00e0 inglesi e di un'insegnante d'origine ebraica. Ha due fratelli maggiori ed una sorella, uno dei quali \u00e8 l'imprenditore di internet Jonah Peretti, cofondatore di \"BuzzFeed\" e \"The Huffington Post\". Compie i propri studi presso il Barnard College, trascorrendo un anno alla Royal Holloway di Londra prima di laurearsi nel 2000. Dopo la fine degli studi, Peretti si trasfer\u00ec a Los Angeles, dove cominci\u00f2 a lavorare come attrice e sceneggiatrice per diverse serie TV, tra cui \"Louie\" e \"Parks and Recreation.\" Peretti \u00e8 nota soprattutto per il suo personaggio di Gina Linetti nella serie TV \"Brooklyn Nine-Nine\", un ruolo che ha interpretato per sei anni dal 2013 al 2019.\nVita privata.\n\u00c8 amica di infanzia di Andy Samberg, suo collega in \"Brooklyn Nine-Nine\", che frequent\u00f2 anche alle elementari.\nImpegnata in una relazione con Jordan Peele dal 2013, la coppia si \u00e8 sposata nel 2015 e ha avuto un figlio nel 2017.\nDoppiatrici italiane.\nDa attrice \u00e8 sostituita da:\nDa doppiatrice \u00e8 sostituita da:"}
{"id": "8212503", "revid": "599013", "url": "https://it.wikipedia.org/wiki?curid=8212503", "title": "Ana Mar\u00eda Eizaguirre", "text": "Carriera.\nCon la ha disputato tre edizioni dei Campionati europei (1983, 1985, 1987)."}
{"id": "8212504", "revid": "300067", "url": "https://it.wikipedia.org/wiki?curid=8212504", "title": "Ana Maria Eizaguirre", "text": ""}
{"id": "8212505", "revid": "108865096", "url": "https://it.wikipedia.org/wiki?curid=8212505", "title": "1,2-riarrangiamento", "text": "Un 1,2-riarrangiamento o 1,2-migrazione o 1,2-shift o 1,2-shift di Whitmore \u00e8 una reazione organica dove un sostituente, cio\u00e8 un radicale o un atomo, cambia posizione da un atomo a un altro in un composto chimico. Nel caso 1,2 shift il movimento implica due atomi adiacenti ma sono possibili movimenti su atomi a distanze maggiori, si parla di 1,3-shift o 1,4-shift, ecc. Nell'esempio che segue il sostituente R muove da un atomo di carbonio C2 a un altro C3.\nLa reazione \u00e8 intermolecolare e il composto di partenza e il prodotto di reazione sono degli isomeri strutturali.\nIl 1,2-riarrangiamento appartiene a un'ampia classe di reazioni chimiche dette reazioni di riarrangiamento.\nUn riarrangiamento che coinvolge un atomo d'idrogeno viene detto 1,2-shift idruro. Se il sostituente che viene riarrangiato \u00e8 un gruppo alchilico, viene nominato in base all'anione del gruppo alchilico: ad esempio 1,2-shift metanuro, 1,2-shift etanuro, ecc.\nMeccanismo della reazione.\nUn riarrangiamento 1,2-shift viene spesso inizializzato dalla formazione di un intermedio reattivo che pu\u00f2 essere:\nLa forza trainante per la migrazione effettiva di un sostituente nella fase due del riarrangiamento \u00e8 la formazione di un intermedio pi\u00f9 stabile.\nAd esempio un carbocatione terziario \u00e8 pi\u00f9 stabile di un carbocatione secondario e quindi la reazione SN1 di neopentil bromuro con etanolo produce terz-pentil etil etere. \nI riarrangiamenti di carbocationi sono pi\u00f9 comuni di quelli con carbanioni o radicali. Questa osservazione pu\u00f2 essere spiegata sulla base della regola di H\u00fcckel. Lo stato di transizione di un carbocatione ciclico \u00e8 aromatico e stabile perch\u00e9 contiene due elettroni. In uno stato di transizione anionica sono invece presenti quattro elettroni quindi antiaromatico e destabilizzato. Uno stato di transizione di un radicale non \u00e8 n\u00e9 stabilizzato n\u00e9 destabilizzato.\nUna reazione 1,2-shift con carbocatione molto conosciuta \u00e8 il riarrangiamento di Wagner\u2013Meerwein. Mentre una reazione 1,2-shift con carbanione \u00e8 il riarrangiamento dell'acido benzilico.\n1,2-shift con radicali.\nIl primo 1,2-shift con un radicale porta il nome di Heinrich Otto Wieland nel 1911 ed \u00e8 stata la conversione del bis(trifenilmetil)perossido (1) a tetrafeniletano (2).\nLa reazione procede attraverso il radicale A (trifenilmetossile), con un riarrangiamento al radicale C (difenilfenossimetile) e alla sua dimerizzazione. Non \u00e8 chiaro fino a oggi se in questo riarrangiamento l'intermedio radicale B (cicloesadienile) \u00e8 uno stato di transizione o un intermedio reattivo (o qualsiasi altra specie simile) in quanto ha finora eluso il rilevamento mediante spettroscopia ESR.\nUn esempio dell'1,2-shift con un radicale poco conosciuto si trova nella pirolisi in fase gassosa di alcuni composti aromatici policiclici. L'energia richiesta per un radicale arile nella reazione 1,2-shift pu\u00f2 essere alta (maggiore di 60 kcal/mol o 250 kJ/mol) ma molto meno di quella richiesta per una sottrazione di protoni in un arino, famiglia di composti organici derivati dal benzino (82 kcal/mol o 340 kJ/mol). Nei radicali alcheni di preferenza la sottrazione di protoni produce un radicale alchino.\nReazioni con 1,2-shift.\nLe seguenti reazioni hanno un meccanismo dell'1,2-shift:\nReazioni con 1,3-shift.\nGli 1,3-shift avvengono su tre atomi di carbonio. Esempi comuni: "}
{"id": "8212506", "revid": "1305887", "url": "https://it.wikipedia.org/wiki?curid=8212506", "title": "Faidat\u00e9", "text": ""}
{"id": "8212510", "revid": "1480390", "url": "https://it.wikipedia.org/wiki?curid=8212510", "title": "Baia del Principe del Galles", "text": "La baia del Principe del Galles \u00e8 un'insenatura che si apre sulle rive del fiume Derwent, in Tasmania, nel tratto in cui esso sfocia nell'oceano, nei pressi di Hobart.\nL'area \u00e8 stata il sito del primo accampamento militare di Hobart.\nNote.\n]"}
{"id": "8212520", "revid": "300067", "url": "https://it.wikipedia.org/wiki?curid=8212520", "title": "\u00c1ngeles Ara\u00fajo", "text": "Carriera.\nCon la ha disputato i Campionati europei del 1983."}
{"id": "8212526", "revid": "287204", "url": "https://it.wikipedia.org/wiki?curid=8212526", "title": "Robert Ian Winstin", "text": "Biografia.\nIl concerto per violini e orchestra intitolato \"Taliban Dances\" fu definito come un \"capolavoro\" dalla rivista di musica classica \"American Record Guide\". I suoi \"Spirituals for Violin &amp; Orchestra\" furono presentati in anteprima alla Carnegie Hall.\nLa sua musica \u00e8 stata eseguita in tutto il mondo da orchestre come la Filarmonica di Rochester, la Toronto Philharmonia, l'American Symphonietta, la Filarmonica di Kiev, l'Orchestra sinfonica di Galesburg, la Filarmonica Ceca, la Prague Radio Symphony Orchestra. Winstin \u00e8 stato direttore musicale e direttore principale della Millennium Symphony, compositore in residenza della Filarmonica di Kiev, direttore musicale e direttore principale dell'American Symphonietta e direttore principale ospite della Filarmonica di Kiev.\nInoltre, ha diretto la Virginia Youth Symphonic Orchestra, a Portsmouth, in Virginia .\nIn qualit\u00e0 di direttore, Winstin ha registrato oltre 50 brani musicali di compositori viventi, edd in particolare ha diretto la serie di registrazioni \"Masterworks of the New Era\". Era un presidente della Mayor's Arts Commission (IL) e un presidente della Foundation for New Music.\nSi spense in Virginia a causa di un ictus sabato 26 giugno 2010."}
{"id": "8212527", "revid": "1573940", "url": "https://it.wikipedia.org/wiki?curid=8212527", "title": "Florisuga", "text": "I giacobini (Florisuga ) sono un genere di uccelli della famiglia Trochilidae.\nTassonomia.\nIl genere \"Florisuga\" comprende le seguenti specie:"}
{"id": "8212529", "revid": "300067", "url": "https://it.wikipedia.org/wiki?curid=8212529", "title": "Angeles Araujo", "text": ""}
{"id": "8212535", "revid": "300067", "url": "https://it.wikipedia.org/wiki?curid=8212535", "title": "Pepa Calvet", "text": "Carriera.\nCon la ha disputato i Campionati europei del 1976."}
{"id": "8212539", "revid": "300067", "url": "https://it.wikipedia.org/wiki?curid=8212539", "title": "Josefa Calvet", "text": ""}
{"id": "8212540", "revid": "1768939", "url": "https://it.wikipedia.org/wiki?curid=8212540", "title": "Filarmonica Morava", "text": ""}
{"id": "8212544", "revid": "1573940", "url": "https://it.wikipedia.org/wiki?curid=8212544", "title": "Topaza", "text": "I topazi (Topaza ) sono un genere di uccelli della famiglia Trochilidae.\nTassonomia.\nIl genere \"Topaza\" comprende le seguenti specie:"}
{"id": "8212545", "revid": "1534511", "url": "https://it.wikipedia.org/wiki?curid=8212545", "title": "Physics Letters B", "text": ""}
{"id": "8212547", "revid": "300067", "url": "https://it.wikipedia.org/wiki?curid=8212547", "title": "Quima Cot", "text": "Carriera.\nCon la ha disputato i Campionati europei del 1974."}
{"id": "8212548", "revid": "1534511", "url": "https://it.wikipedia.org/wiki?curid=8212548", "title": "Physics Letters A", "text": ""}
{"id": "8212549", "revid": "300067", "url": "https://it.wikipedia.org/wiki?curid=8212549", "title": "Joaquima Cot", "text": ""}
{"id": "8212552", "revid": "599013", "url": "https://it.wikipedia.org/wiki?curid=8212552", "title": "Jean-Paul Escale", "text": "Carriera.\nCalciatore.\nIl suo nome \u00e8 principalmente legato all', con la cui maglia vinse un titolo titolo nazionale nella stagione 1970-71 e stabil\u00ec un record di 316 incontri disputati in 11 stagioni, successivamente battuto da Steve Mandanda nel 2013. Nel corso della sua carriera professionistica, svoltasi fra il 1960 e il 1976, ha totalizzato 237 presenze di massima divisione francese pi\u00f9 otto in Coppa delle Coppe e Coppa delle Fiere."}
{"id": "8212560", "revid": "729019", "url": "https://it.wikipedia.org/wiki?curid=8212560", "title": "Orchestra Filarmonica Morava", "text": "L'Orchestra Filarmonica Morava (\"Moravsk\u00e1 filharmonie Olomouc\") \u00e8 un'orchestra ceca di musica classica, fondata nel 1945. La sua sede stabile \u00e8 il Teatro Moravo di Olomouc.\nDiretta da Petr Vronsk\u00fd, fra i suoi esponenti di spicco ha musicisti quali: David Oistrach, V\u00e1clav Hude\u010dek, Joseph Suk (1929\u20132011) nipote del compositore omonimo, Sviatoslav Richter, Yehudi Menuhin, V\u00e1clav Neumann, Libor Pe\u0161ek."}
{"id": "8212563", "revid": "599013", "url": "https://it.wikipedia.org/wiki?curid=8212563", "title": "Imelda Bengoa", "text": "Carriera.\nCon la ha disputato i Campionati europei del 1978."}
{"id": "8212570", "revid": "123297250", "url": "https://it.wikipedia.org/wiki?curid=8212570", "title": "Progress of Theoretical and Experimental Physics", "text": "Progress of Theoretical and Experimental Physics \u00e8 una rivista scientifica mensile a revisione paritaria pubblicata dall'Oxford University Press per conto della Physical Society of Japan. \u00c8 stata istituita come \"Progress of Theoretical Physics\" a luglio del 1946 da Hideki Yukawa e ottenne il suo titolo attuale a gennaio 2013.\n\"Progress of Theoretical and Experimental Physics\" fa parte dell'iniziativa SCOAP3."}
{"id": "8212572", "revid": "1005847", "url": "https://it.wikipedia.org/wiki?curid=8212572", "title": "Elezioni parlamentari in Islanda del 1971", "text": "Le elezioni parlamentari in Islanda del 1971 si tennero il 13 giugno per il rinnovo di entrambe le camere dell'Althing. In seguito all'esito elettorale, \u00d3lafur J\u00f3hannesson, espressione del Partito Progressista, divenne Primo ministro."}
{"id": "8212579", "revid": "599013", "url": "https://it.wikipedia.org/wiki?curid=8212579", "title": "Geni Barnola", "text": "Carriera.\nCon la ha disputato i 1978."}
{"id": "8212583", "revid": "1534511", "url": "https://it.wikipedia.org/wiki?curid=8212583", "title": "Progress of Theoretical Physics", "text": ""}
{"id": "8212595", "revid": "1259603", "url": "https://it.wikipedia.org/wiki?curid=8212595", "title": "Ecofascismo", "text": "L'ecofascismo \u00e8 un modello politico teoretico nel quale uno Stato autoritario forzerebbe gli individui a sacrificare i loro interessi per \"l'insieme organico della natura\".\nIl termine \u00e8 anche usato come denigrazione per screditare tutto il movimento ambientalista.\nAlcuni autori hanno utilizzato il termine come riferimento all'ipotetico pericolo futuro di governi distopici che potrebbero utilizzare metodi fascisti per far fronte a problemi ambientali. Altri autori lo hanno usato in riferimento a movimenti e correnti fasciste passate e presenti che si sono concentrate su problematiche riguardanti l'ambiente.\nDefinizione.\nLo storico dell'ambiente Michael E. Zimmerman definisce l'ecofascismo come \"un governo totalitario che richiede che gli individui sacrifichino i loro interessi personali per il benestare e per la gloria della 'terra', intesa come la splendida rete della vita, l'insieme organico della natura, compresi i popoli e i loro stati\".\nZimmerman aggiunge che, nonostante un governo ecofascista non sia mai esistito, \"dei suoi elementi importanti si possono trovare nel nazismo tedesco, che usava come motto principale \"sangue e terra\"\".\nSecondo l'ambientalista David Orton, il termine \u00e8 un peggiorativo, avendo esso radici nel \"movimento ecosocialista, opposto all'ecologia profonda ed ai suoi sostenitori e, pi\u00f9 in generale, contro il movimento ambientalista. Perci\u00f2, 'ecofascismo' e 'ecofascista' non sono parole usate per celebrare, ma per insultare\".\nStoria.\nSavitri Devi.\nSavitri Devi \u00e8 stata un'importante sostenitrice del misticismo nazista e dell'ecologia profonda. Sosteneva i diritti degli animali, era vegetariana fin da bambina ed ha pi\u00f9 volte espresso opinioni ecologiste nei suoi lavori.\nNel libro \"The Impeachment of Man\" ella afferma che l'uomo non \u00e8 pi\u00f9 potente degli altri animali, ma fa parte dell'ecosistema e dovrebbe pertanto rispettare tutte le forme di vita e la natura.\nNouvelle Droite.\nIl movimento europeo della Nouvelle Droite, creato da Alain de Benoist e da altri intellettuali coinvolti nel think tank GRECE, combina il movimento ecologista con idee estremiste come l'etnonazionalismo.\nAttentati di Christchurch e di El Paso.\nBrendon Tarrant, autore degli attentati di Christchurch del 2019 in Nuova Zelanda, si \u00e8 descritto, nel suo manifesto chiamato \"La grande sostituzione\", come un ecofascista, un etnonazionalista e un razzista.\nJordan Weissmann definisce l'ecofascismo di Tarrant come \"un tipo di neonazismo affermato, anche se oscuro\" e dicendo che gli ecofascisti \"credono che l'unica speranza di salvare il pianeta che mettono sopra ogni altra cosa sia fare in modo che ogni razza continui a vivere nelle regioni in cui \u00e8 originata e che bisogni opporsi in ogni modo al multiculturalismo\".\nPatrick Crusius, principale sospettato della strage di El Paso del 2019, ha scritto un simile manifesto, nel quale sostiene apertamente le teorie e le idee di Tarrant. Nel suo manifesto, postato sull'imageboard 8chan, incolpa lo stile di vita americano della distruzione dell'ambiente, aggiungendo che le conseguenze del disastro ecologico avrebbero pesato sulle generazioni future e arrivando alla conclusione che fosse imperativo \"diminuire il numero delle persone che sfruttano le risorse in America\".\nCritiche.\nL'ecofascismo \u00e8 criticato sia da posizioni di sinistra, come quella di Murray Bookchin, che lo vede come una minaccia contro i diritti umani, che da posizioni di destra e conservatrici, come quella di Rush Limbaugh. Soprattutto dalla destra, questo termine \u00e8 spesso usato in un'accezione iperbolica, cos\u00ec da comprendere e criticare tutte le organizzazioni ambientaliste, come Greenpeace e Sierra Club.\nJ. Sakai nota che prima della Rivoluzione russa l'intelligentsia zarista era divisa tra naturalisti utilitari liberali, che desideravano creare un paradiso in terra attraverso la dominazione scientifica sulla natura, influenzati dal nichilismo; e tra conservazionisti estetici influenzati da concetti idealistici e propri del Romanticismo tedesco come il \"Landschaftspflege\" e il \"Naturdenkmal\"."}
{"id": "8212604", "revid": "1543377", "url": "https://it.wikipedia.org/wiki?curid=8212604", "title": "Libertas Schulze-Boysen", "text": "Biografia.\nNipote di un diplomatico prussiano, inizialmente ader\u00ec al Partito Nazionalsocialista nel marzo del 1933. Nel 1934 conobbe Harro Schulze-Boysen, che spos\u00f2 il 16 luglio 1936. All'inizio del 1937 lasci\u00f2 il partito nazista, entrando a far parte del circolo antinazista che faceva capo al marito. Scoperti dalla Gestapo nell'estate del 1942 vennero entrambi arrestati e processati per alto tradimento e spionaggio. Condannati a morte il 19 dicembre 1942 vennero giustiziati il 22 dicembre 1942 nella prigione di Pl\u00f6tzensee a Berlino."}
{"id": "8212607", "revid": "287204", "url": "https://it.wikipedia.org/wiki?curid=8212607", "title": "Petr Vronsk\u00fd", "text": "Dal 1983 al 1991 ha diretto l'Orchestra Filarmonica di Brno, divenendo in seguito il direttore dell'Orchestra Filarmonica Morava, con sede a Olomouc.\nInoltre, ha diretto anche le seguenti orchestre: l'Orchestra sinfonica di Berlino, la Sinfonica di Gothenburg, la Filarmonica Ceca, la Munich Radio Symphony e l'Orchestra Filarmonica di san Pietroburgo."}
{"id": "8212608", "revid": "1026699", "url": "https://it.wikipedia.org/wiki?curid=8212608", "title": "Paolo Garofalo", "text": "Autore di diversi libri in tema di diritti umani e di comunicazione, in particolare comunicazione politica, \u00e8 stato sindaco di Enna dal 2010 al 2015. Dal 2021 \u00e8 presidente del Centro studi per le ricerche e la documentazione sul Mediterraneo e il Mezzogiorno \"Napoleone Colajanni\".\nBiografia.\nNato in una famiglia di minatori socialisti, il padre Francesco fu anche consigliere comunale del Partito Socialista Italiano e vicesindaco di Enna, si dedic\u00f2 fin da giovanissimo all'attivismo politico, e gi\u00e0 dalla met\u00e0 degli anni settanta partecip\u00f2 ai comitati studenteschi, ai comitati siciliani per il disarmo, e collabor\u00f2 con le radio libere della sua citt\u00e0, Radio Settimo Canale e Radio Blu. Negli anni ottanta ebbe inizio la sua collaborazione con i giornali locali \"Nuova Sicilia\" e \"Orizzonti\". Antimilitarista e non violento, venne assistito dalla LOC (Lega obiettori di coscienza) per essersi dichiarato obiettore di coscienza, svolgendo l'attivit\u00e0 alternativa al militare, per venti mesi, presso il WWF.\nAder\u00ec al Partito Socialista Italiano nel 1983, sostenendo le posizioni craxiane di Mario Mazzaglia e Salvo And\u00f2, e diventando responsabile provinciale e componente del consiglio nazionale dell'associazione Amici dell'Avanti!. Nel 1987 nella campagna referendaria contro il nucleare e per la \"giustizia giusta\", promosse i quesiti referendari nella provincia di Enna in una serie di incontri insieme a Gianni Baget Bozzo. Il 7 maggio del 1990, a ventisette anni, fu eletto consigliere comunale della citt\u00e0 di Enna e capogruppo del PSI. In seguito allo scioglimento del partito dopo gli anni di Tangentopoli, riprese gli studi universitari che aveva precedentemente abbandonato, laureandosi all'Universit\u00e0 di Palermo in Scienze politiche col massimo dei voti e, nominato dall'assessorato regionale ai beni culturali della Sicilia componente nel primo Consiglio di amministrazione dell'Ente Parco minerario Floristella-Grottacalda, si dedic\u00f2 al recupero della vecchia miniera Floristella e del palazzo Pennisi, la residenza nobiliare annessa. Nel dicembre 1998 venne nominato commissario dell'Azienda Autonoma di Soggiorno e Turismo di Enna dall'Assessorato al turismo della Regione Siciliana, mantenendone la guida per tutto il 1999. \nRicandidatosi al consiglio comunale nel 2000 e nel 2005 con i Democratici di Sinistra, mantenne il primato del pi\u00f9 votato in assoluto in citt\u00e0 con il sistema elettorale della preferenza unica. Fu assessore all'urbanistica nella giunta presieduta da Gaspare Agnello.\nPrese parte all'occupazione dell'autostrada Palermo-Catania il 4 maggio 2005, per protesta contro il Ministero dell'universit\u00e0 e della ricerca che non voleva firmare il decreto che sanciva l'autonomia dell'Universit\u00e0 Kore di Enna, e per questo venne condannato in primo grado e in appello per interruzione di pubblico servizio; successivamente venne considerato prescritto il reato da parte della Corte suprema di cassazione.\nDimessosi nel maggio del 2007 per motivi di lavoro, si trasfer\u00ec a Catania, dove lavor\u00f2 nell'Ufficio del garante dei detenuti della Sicilia con il senatore Salvo Fleres con cui mantenne un rapporto di amicizia, condividendo la stesura di diversi articoli e pubblicazioni. Nel biennio 2009-2010 cur\u00f2 per il settimanale \"Centonove\" di Messina la rubrica \"L'Asinonimia\", e fu l'ideatore e fondatore della testata giornalistica online \"Enna Ora\".\nRientrato a Enna, si candid\u00f2 a sindaco della citt\u00e0 col Partito Democratico alle amministrative del 2010, ottenendo al primo turno voti, pari al 44,63%. Al secondo turno venne eletto sindaco con preferenze, pari al 58,50%, contro l'esponente del Movimento per le Autonomie Angelo Moceri. \nIl 4 settembre 2010 interviene al Consiglio Generale del Partito Radicale Nonviolento Transnazionale e Transpartito a Barcellona ed annuncia di avere preso la tessera del PRNTT.\nRaggiunto da avviso di garanzia da parte della Procura della Repubblica di Enna per aver proposto all'avvocatessa del comune di assumere ad interim la responsabilit\u00e0 del settore dei vigili urbani, dichiar\u00f2 di non ricandidarsi se non si fosse prima chiarita la vicenda giudiziaria. A nuove elezioni gi\u00e0 avvenute, il GIP dispose l'archiviazione del procedimento. La querelante fece ricorso in Cassazione e il procedimento si chiuse con l'archiviazione da parte della corte di Cassazione, condannando la querelante alle spese processuali.\nInteressato ai diritti umani e alla comunicazione, \u00e8 docente in diversi corsi di formazione, relatore in convegni e seminari. Nel 2019, per la casa editrice Officina della Stampa di Catania, ha avviato la collana \"I simboli della politica\".\nNell'ottobre 2021 fonda il Centro studi per le ricerche e la documentazione sul Mediterraneo e il Mezzogiorno \"Napoleone Colajanni\" e viene eletto presidente.\nOnorificenze.\nCittadinanza Onoraria della citt\u00e0 di \u0126a\u017c-\u017bebbu\u0121 - Citt\u00e0 Rohan (Malta)\n\u0126a\u017c-\u017bebbu\u0121, 22 ottobre 2011"}
{"id": "8212612", "revid": "119448184", "url": "https://it.wikipedia.org/wiki?curid=8212612", "title": "Mario Morroni", "text": "Dal 1999 \u00e8 Life Member del Clare Hall, College for Advanced Study, University of Cambridge (U.K.). Dal 2018 \u00e8 membro del Consiglio direttivo dell'Associazione Italiana per la Storia dell'Economia Politica (STOREP). \nNel 1992 vince il Gunnar Myrdal Prize, dalla European Association for Evolutionary Political Economy (EAEPE). Nel 2016 riceve l'Ordine del Cherubino, assegnato dall'Universit\u00e0 di Pisa, \"per aver contribuito ad accrescere il suo prestigio per i particolari meriti scientifici e per il contributo alla vita e al funzionamento dell'ateneo\". \nMorroni \u00e8 autore di numerose pubblicazioni scientifiche riguardanti temi di economia del lavoro, economia industriale, economia dell'impresa, microeconomia, macroeconomia, politica economica e storia dell'analisi economica.\nBiografia.\nLaureato nel 1974 in Scienze Sociali presso l'Universit\u00e0 di Trento con il massimo dei voti e lode, nel biennio 1975-1976 segue il Master in Economia presso lISTAO (Istituto Adriano Olivetti) ad Ancona. \u00c8 stato ricercatore presso l'Universit\u00e0 di Trento; ha insegnato presso l'Universit\u00e0 di Bergamo, di Bologna e di Pisa.\n\u00c8 stato visiting scholar presso la Science Policy Research Unit dell'Universit\u00e0 del Sussex (1983), la Facolt\u00e0 di Economia dell'Universit\u00e0 di Cambridge, (1988), la Haas School of Business, Institute of Management e Innovation and Organization dell'Universit\u00e0 della California, Berkeley (1998), il Clare Hall, College for Advanced Study dellUniversit\u00e0 di Cambridge (1998).\nRicerca Scientifica.\n\"Production Process and Technical Change\".\nIl libro \"Production Process and Technical Change\" (Cambridge University Press, 1992) fornisce una rappresentazione analitica del processo produttivo e un modello utile all'analisi applicata degli effetti del cambiamento tecnico. \u201cL'economia industriale e dell\u2019impresa sono quindi riuniti in un nuovo modo.\u201d Secondo Alfonso Gambardella, c\u2019\u00e8 un aspetto di questo libro \u201cche lo rende in qualche misura diverso da altri contributi sul tema. Il quadro che Morroni ci offre \u00e8 un quadro in cui i comportamenti delle imprese dipendono da una stretta interdipendenza tra dinamica tecnologica e dinamica organizzativa. La stessa flessibilit\u00e0 delle tecnologie (e dei processi produttivi) non pu\u00f2 essere compresa senza esaminare i fattori che stanno alla base della flessibilit\u00e0 (o rigidit\u00e0) delle organizzazioni, e vice versa\u201d.\nNel libro Morroni distingue la flessibilit\u00e0 tecnologica da quella organizzativa e analizza il \"trade-off\" tra economia di scala ed economia di variet\u00e0 produttiva. Brian Loasby rileva che nel modello fondi-flussi, sviluppato da Morroni, non si considera che alcune attivit\u00e0 specializzate debbano essere svolte da unit\u00e0 produttive separate perch\u00e9 la loro combinazione all'interno di una stessa unit\u00e0 produttiva potrebbe compromettere l\u2019efficienza. Giuseppe Vitucci Marzetti osserva invece che \u201ca parte un'esplicita considerazione dei fondi del processo [...], la matrice quantitativa-temporale proposta da Morroni \u00e8 in definitiva non diversa da una matrice input-output del processo produttivo. [\u2026] Malgrado ci\u00f2 la struttura analitica di Morroni pu\u00f2 fornire ai ricercatori un quadro dettagliato dei processi produttivi che pu\u00f2 essere molto utile all\u2019analisi microeconomica delle innovazioni di processo.\u201d Vitucci Marzetti conclude che \u201cla teoria tradizionale della produzione non \u00e8 in grado di affrontare questi temi collegati con la dimensione temporale. Da questo punto di vista, la struttura analitica presentata nel libro di Morroni, con la sua analisi rigorosa del profilo temporale del processo produttivo [\u2026], pu\u00f2 essere molto utile\u201d.\nSulla base dell\u2019analisi fondi-flussi di Morroni \u00e8 stato sviluppato il software \"Kronos Production Analyser\" che consente di condurre \"case studies\" riguardanti singole imprese. \"Kronos P.A.\" consente di calcolare i margini e i costi, il fabbisogno di input, i tempi di produzione, i magazzini, la dimensione di scala, l\u2019adattabilit\u00e0 e flessibilit\u00e0 dei processi produttivi. \n\"Knowledge, Scale and Transactions in the Theory of the Firm\".\nSecondo Jackie Krafft, Mario Morroni nel suo libro prosegue la strada intrapresa con il precedente libro \"Production Process and Technical Change\", partendo dall'analisi delle dimensioni temporali, organizzative e qualitative del processo produttivo per arrivare all'elaborazione di una nuova struttura analitica basata su una prospettiva cognitiva che tenga conto degli aspetti legati ai costi di transazione e al disegno della scala e della gamma produttiva. L\u2019idea originale di questo libro \u00e8 di superare il conflitto tra gli approcci basati sulle \"capabilities\", sui costi di transazione e sulle economie di scala\u201d e di fornire una struttura analitica integrata che permetta \u201cl\u2019analisi dell\u2019interazione tra \"capabilities\", transazioni e scala/gamma produttiva.\u201d Come osserva Augusto Ninni, dall\u2019analisi di Morroni emerge chiaramente che l\u2019interazione tra questi [tre aspetti] \u00e8 tanto maggiore quanto pi\u00f9 elevato \u00e8 il livello di incertezza radicale che gli individui devono affrontare\u201d. Wilfred Dolfsma critica il fatto che nel libro di Morroni non vi \u00e8 una discussione sul ruolo dell\u2019imprenditore e non si considera la relazione tra crescita e competitivit\u00e0 dell\u2019impresa. Inoltre il libro manca di riferimenti \"case studies\". Di avviso diverso \u00e8 Nathan Rosenberg, secondo il quale il libro di Morroni \u201cfornisce una limpida analisi dello stato attuale della teoria dell'impresa. Il libro consiste in un magistrale riesame della teoria neoclassica in un momento in cui gli economisti accademici sono stati sfidati a integrare nei loro modelli teorici aspetti di difficile trattazione come le economie di scala interne, gli alti costi di transazione e l\u2019incertezza radicale.\u201d\nIn questo libro Morroni dimostra come il dilemma di Cournot sull'incompatibilit\u00e0 tra dei rendimenti crescenti e concorrenza, messo in rileivo da Alfred Marshall, possa essere risolto in base a una teoria integrata dell'impresa che tenga conto non solo dei rendimenti di scala, ma anche dello sviluppo della conoscenza e della gestione dei costi di transazione. Ne segue che i confini dell'impresa non possono essere attribuiti unicamente a una singola causa, ma sono il risultato dell'interazione tra lo sviluppo delle conoscenze, il disegno della scala produttiva e considerazioni basate sui costi di transazioni. Questa interazione tra questi tre aspetti favorisce l'emergere di un\u2019ampia variet\u00e0 di dimensioni di scala e strutture organizzative anche nello stesso settore di attivit\u00e0.\n\"Corporate Governance, Organization and the Firm. Co-operation and Outsourcing in the Global Economy\".\nNegli ultimi anni, gli studi applicati hanno mostrato eterogeneit\u00e0 diffusa, profonda e crescente tra le imprese in termini di strategia, organizzazione e prestazioni. Questo libro indaga la diversit\u00e0 delle imprese, offrendo un quadro delle diverse figure organizzative, con particolare riferimento al governo societario, alla progettazione organizzativa, alle relazioni di cooperazione, esternalizzazione e de-localizzazione.\n\"Nulla \u00e8 come appare\" e il Teatro Didattico.\nNel libro \"Nulla \u00e8 come appare\" (Imprimatur, 2016) Morroni immagina che una nebbia improvvisa costringa tre economisti e una studentessa di antropologia a una lunga attesa in un aeroporto inglese. Sollecitati dalla studentessa i tre economisti \u201cintavolano una discussione da cui, come in Rashomon, emergono molteplici verit\u00e0 e dubbi. A differenza del capolavoro di Kurosawa, l\u2019oggetto del contendere non \u00e8 un delitto, ma la grande crisi economica e pi\u00f9 in generale i grandi temi dell\u2019attualit\u00e0 economica e politica: le crescenti diseguaglianze, la sostenibilit\u00e0 ambientale, il futuro dell\u2019Europa.\u201d \nMarcello Ranucci osserva che \u201ci personaggi sono presentati in maniera netta e fortemente caratterizzata. Tale caratterizzazione appare a tratti eccessiva, ma risponde in realt\u00e0 a fini didattici\u201d. \u201cI temi sono trattati in maniera semplice ma rigorosa. La sfida che l\u2019autore si pone \u00e8 quella di rendere le grandi scelte economiche non appannaggio di pochi addetti ai lavori, ma oggetto di un diffuso e informato dibattito\u201d.\nSecondo Elena Taverna il libro di Morroni \u00e8 \u201cun elogio alla forma dialogica: non solo come strumento di confronto tra posizioni teoriche diverse\u201d, ma anche come strumento \u201cdi conoscenza e comprensione del reale, poich\u00e9 nella vita, come nella teoria economica, \u2018nulla \u00e8 come appare\u2019\u201d \nAlberto Pench ritiene che \u201cil lettore digiuno di nozioni economiche potrebbe non essere sempre in grado di seguire tutti i ragionamenti \u2026 sviluppati [nei vari dialoghi] ma che ci\u00f2 sia un \"quid\" in pi\u00f9 del libro perch\u00e9, nella misura in cui suscita nel lettore il desiderio di approfondimento, questo \u00e8 pienamente soddisfatto da una bibliografia particolarmente ampi a curata.\u201d \n\"Nulla \u00e8 come appare\" e la versione inglese \u0336 pubblicata nel 2018 da Springer con il titolo \"What Is the Truth About the Great Recession and Increasing Inequality?\" \u0336 si prestano a forme di teatro didattico. Lettura tratte dal libro sono state effettuate con successo nelle universit\u00e0 di Catania, Pisa, Genova, Warwick e Londra."}
{"id": "8212616", "revid": "767487", "url": "https://it.wikipedia.org/wiki?curid=8212616", "title": "Mako Yamashita", "text": "Ha vinto la medaglia di bronzo ai Campionati mondiali juniores di pattinaggio di figura del 2018 e la medaglia dall'argento durante la tappa del Grand Prix Skate Canada International del 2018.\nCarriera.\nStagioni 2016-2017 e 2017-2018.\nMako Yamashita ha esordito nel circuito Grand Prix ISU juniores di pattinaggio di figura nel 2016, vincendo la medaglia di bronzo nelle tappe in Estonia e in Giappone.\nL'anno successivo si \u00e8 nuovamente classificata al terzo posto nella tappa del Grand Prix juniores in Austria, mentre nella tappa che ha avuto luogo a Zagabria in Croazia ha conquistato la medaglia d'argento. &lt;br&gt;\nEssendosi classificata al secondo posto nei campionati nazionali giapponesi di categoria juniores, alle spalle di Rika Kihira, \u00e8 stata selezionata per prendere parte ai Campionati mondiali juniores di pattinaggio di figura che si sarebbero svolti a Sofia, in Bulgaria, a marzo 2018. Ai mondiali Yamashita ha terminato al terzo posto dopo il programma corto e ha confermato la posizione nel secondo segmento di gara, grazie ad un programma libero pattinato sulle note di Madama Butterfly che comprendeva sette salti tripli e alcune trottole di alto livello, riuscendo cos\u00ec a conquistare la medaglia di bronzo alle spalle delle russe Aleksandra Trusova e Alena Kostornaia.\nStagione 2018-2019.\nYamashita ha debuttato in categoria senior partecipando in agosto all'Asia Open Throphy, tappa del circuito Challenger, dove ha vinto la medaglia di bronzo. In seguito a settembre ha confermato la stessa posizione al Lombardia Trophy.\nIn ottobre ha partecipato alla tappa del Grand Prix Skate Canada International, dove ha vinto la medaglia d'argento dietro Elizaveta Tuktamy\u0161eva e davanti a Evgenija Medvedeva. In tale occasione ha anche stabilito il proprio primato personale con 66.30 punti nel programma corto, 136.76 punti nel programma libero e 203.06 punti complessivi. In seguito\nStagione 2019-2020.\nDurante la stagione 2019-2020 ha partecipato all'Ondrej Nepela Trophy, arrivando sesta, e a Skate Canada International, terminando la gara in dodicesima posizione.\nRisultati.\n\"GP: Junior Grand Prix; CS: Challenger Series; JGP: Junior Grand Prix\"; &lt;br&gt;WD: ritirato; TBD: assegnato;"}
{"id": "8212617", "revid": "486946", "url": "https://it.wikipedia.org/wiki?curid=8212617", "title": "Presidenti del Governo della Croazia", "text": ""}
{"id": "8212618", "revid": "1971044", "url": "https://it.wikipedia.org/wiki?curid=8212618", "title": "Leo Sternbach", "text": "Famiglia e origini.\nSternbach nacque il 7 maggio 1908 ad Abbazia, in Istria, da una famiglia ebrea dell'alta borghesia. Aveva un fratello minore, Giusi. Suo padre Michael Abraham Sternbach veniva dalla citt\u00e0 polacca di Przemy\u015bl in Galizia (allora parte dell'Austria-Ungheria), e sua madre Piroska (nata Cohn) Sternbach era di Orosh\u00e1za, Ungheria. I genitori di Sternbach si sono incontrati e si sono sposati ad Abbazia, dove vivevano entrambi. La famiglia viveva in condizioni modeste, in un quadrilocale in affitto al terzo piano della \"Vila Jadran\" (Villa Adriatica), vicino alla farmacia di propriet\u00e0 del padre di Sternbach. Sternbach frequent\u00f2 una scuola privata tedesca ad Abbazia fino alla sua chiusura nel 1920 e, poich\u00e9 non sapeva parlare italiano, continu\u00f2 la sua scuola a Villach, Graz e Bielitz. Nel 1926, Sternbach si trasfer\u00ec con la sua famiglia a Cracovia, in Polonia. Nello stesso anno, suo fratello minore mor\u00ec di scarlattina, all'et\u00e0 di quindici anni.\nFormazione e carriera.\nHa conseguito la laurea in farmacia nel 1929 e il dottorato in chimica organica nel 1931 presso l'Universit\u00e0 Jagellonica di Cracovia. Nel 1937 ricevette una borsa di studio dalla Fondazione Feliks Wislicki. Si trasferisce a Vienna e poi a Zurigo, dove continua le sue ricerche iniziate a Cracovia. A Vienna lavora con Wolfgang Joseph Pauli (Sr.) e Sigmund Fr\u00e4nkel; dopo di che lavora con Leopold Ru\u017ei\u010dka presso l'Istituto Federale Svizzero di Tecnologia di Zurigo. All'inizio della seconda guerra mondiale era ancora in Svizzera. A Basilea il 1\u00ba giugno 1940 inizi\u00f2 la sua carriera presso la Hoffmann-La Roche, dove ha lavorato fino al 2003. Ha sposato Herta Kreuzer. Nel 1941, si trasfer\u00ec negli Stati Uniti per lavorare alla Hoffmann-La Roche a Nutley, nel New Jersey, fuggendo cos\u00ec dai tedeschi. Sua madre, nata ungherese, sopravvisse nascosta dai polacchi.\nMentre lavorava per la Hoffmann-La Roche a Nutley, Sternbach svolse un lavoro significativo su dei nuovi farmaci. Gli viene attribuita la scoperta di clordiazepossido (Librium), diazepam (Valium), flurazepam (Dalmane), nitrazepam (Mogadon), flunitrazepam (Rohypnol), clonazepam (Klonopin) e trimethaphan (Arfonad). Librium, basato sul composto R0 6-690 scoperto da Sternbach nel 1956, fu approvato per l'uso umano nel 1960. Nel 1963 fu commercializzata la sua versione migliorata, il Valium, che divenne sorprendentemente popolare: tra il 1969 e il 1982, fu il farmaco pi\u00f9 prescritto in America, con oltre 2,3 miliardi di dosi vendute nel suo anno di punta (1978). Con Moses Wolf Goldberg, Sternbach ha anche sviluppato il \"primo metodo commercialmente applicabile\" per sintetizzare la biotina.\nSternbach detenne 241 brevetti e le sue scoperte hanno contribuito a trasformare la Roche in un gigante dell'industria farmaceutica. Non divenne ricco per le sue scoperte, ma fu felice; ha trattato la chimica come una passione e disse: \"Ho sempre fatto esattamente quello che volevo fare\". \u00c8 stato attivo nella sua carriera fino all'et\u00e0 di 95 anni. Sternbach \u00e8 stato a lungo residente a Upper Montclair, nel New Jersey, dal 1943 al 2003. Si \u00e8 poi trasferito a Chapel Hill, nella Carolina del Nord, dove \u00e8 morto nel 2005.\nCuriosit\u00e0.\nUn libro \"Good chemistry: La vita e l'eredit\u00e0 dell'inventore del Valium Leo Sternbach\" \u00e8 stato pubblicato da McGraw-Hill nel 2004.\nLo zio di Sternbach, Leon Sternbach, fratello del padre Michael Sternbach, era professore di filologia classica all'Universit\u00e0 Jagellonica. Fu assassinato nel 1940 nel Campo di concentramento di Sachsenhausen a seguito della repressione nazista contro gli insegnanti accademici polacchi (Sonderaktion Krakau). Il suo assassino fu Gustav Sorge.\n\u00c8 presente nella Hall of Fame degli inventori del New Jersey; fu inserito nella National Inventors Hall of Fame nel febbraio 2005, pochi mesi prima della sua morte. Sternbach \u00e8 membro della Hall of Fame della chimica farmaceutica."}
{"id": "8212646", "revid": "149485", "url": "https://it.wikipedia.org/wiki?curid=8212646", "title": "Canoa/kayak ai Giochi della XX Olimpiade - K4 1000 metri maschile", "text": "La competizione del K4 1000 metri maschile di Canoa/kayak ai Giochi della XX Olimpiade si \u00e8 disputata nei giorni dal 5 al 9 settembre 1972 presso il Regattastrecke Oberschlei\u00dfheim di Oberschlei\u00dfheim."}
{"id": "8212648", "revid": "1543377", "url": "https://it.wikipedia.org/wiki?curid=8212648", "title": "Chika Kuroda", "text": " \nBiografia.\nKuroda \u00e8 nata nel 1884 nella prefettura di Saga. Ha frequentato il dipartimento femminile della Saga Normal School, diplomandosi nel 1901, dopodich\u00e9 ha lavorato come insegnante per un anno. Entr\u00f2 nella divisione scientifica della Rika Women's Higher Normal School nel 1902 e si diplom\u00f2 nel 1906. Insegn\u00f2 quindi alla Fukui Normal School per un anno prima di iscriversi al corso di laurea alla Kenkyuka Women's Higher Normal School nel 1907. Termin\u00f2 il corso nel 1909 e divenne professoressa assistente alla Tokyo Women's Higher Normal School. Nel 1913, quando la Tohoku Imperial University divenne la prima Universit\u00e0 imperiale del Giappone ad accettare le studentesse, fu ammessa al Dipartimento di Chimica nella prima coorte di donne. \u00c8 stata seguita dal professor Riko Majima, che ha ispirato l'interesse di Kuroda per la chimica organica, in particolare i i pigmenti naturali; ha supervisionato la sua ricerca sul pigmento viola del \"Lithospermum erythrorhizon\". Ha completato il suo corso di laurea in Scienze nel 1916, diventando la prima donna in Giappone a farlo. \nKuroda fu nominata assistente professoressa all'Universit\u00e0 Imperiale di Tohoku dopo essersi laureata nel 1916 e divenne professoressa alla Scuola superiore femminile di Tokyo nel 1918. Lo stesso anno, \u00e8 diventata la prima donna a fare una presentazione alla Chemical Society of Japan quando ha presentato le sue ricerche sul pigmento di \"L. erythrorhizon\". Ha viaggiato all'Universit\u00e0 di Oxford nel 1921, dove ha studiato i derivati dell'acido ftalonico sotto l'egida di William Henry Perkin. Ritorn\u00f2 in Giappone nel 1923 e riprese il suo ruolo di professoressa alla scuola superiore delle donne di Tokyo. Nel 1924 fu incaricata dall'istituto RIKEN di ricercare la struttura della cartamina, il pigmento delle piante di cartamo. La sua tesi sull'argomento, \"The Constitution of Carthamin\", le valse un Dottorato in scienze nel 1929. \u00c8 stata la seconda donna in Giappone a conseguire questo grado di istruzione, dopo Kono Yasui. \nDurante gli anni '30 e '40, la ricerca di Kuroda ha esaminato i pigmenti del girasole asiatico, della buccia di melanzana, della soia nera, delle foglie di shiso rosso e delle spine di riccio di mare, nonch\u00e9 i derivati del naftochinone. Nel 1936 ricevette il premio Majima dalla Chemical Society of Japan. \u00c8 stata nominata professoressa all'Universit\u00e0 di Ochanomizu nel 1949 e allo stesso tempo ha iniziato a fare ricerche sulla pigmentazione della buccia di cipolla. La sua estrazione di cristalli di quercetina dalla buccia di cipolla ha portato alla creazione del Kerutin C, un farmaco antiipertensivo. Si ritir\u00f2 nel 1952, ma continu\u00f2 a tenere lezioni alla Ochanomizu University come professoressa emerita. Nel 1959 le fu assegnata una medaglia con nastro viola e le fu conferito l'Ordine della Preziosa Corona di Terza Classe nel 1965. Una malattia cardiaca l'ha colta nel 1967 ed \u00e8 deceduta l'8 novembre 1968 a Fukuoka, all'et\u00e0 di 84 anni."}
{"id": "8212653", "revid": "1543377", "url": "https://it.wikipedia.org/wiki?curid=8212653", "title": "Leo\u0161 Sv\u00e1rovsk\u00fd", "text": "Biografia.\nDopo essersi diplomato in flauto al Conservatorio di Praga, esord\u00ec nel mondo della musica di tale strumento. \nRinomato solista nel 1981, studi\u00f2 direzione d'orchestra fino al 1987 presso l'Accademia Ceca di musica e arte drammatica (\"Prague Academy of Performing Arts\"), iniziando la sua carriera di direttore nell '85. Allievo di V\u00e1clav Neumann, divenne assistente di Zden\u011bk Ko\u0161ler al Teatro Nazionale di Praga. \nSuccessivamente, diresse le seguenti orchestre: l'Orchestra di Musica da Camera di Praga, la Jana\u010dek Philharmonic Orchestra Ostrava, l'Orchestra Filarmonica di Brno, l'Orchestra Statale di Musica da Camera della citt\u00e0 di \u017dilina, l'Orchestra filarmonica Ceca di Musica da camera della citt\u00e0 di Pardubice e l'Orchestra dell'Opera Statale di Praga.\nNel '91 vinse il Premio musicale Herbert von Karajan, fatto che gli permise di poter studiare con sir Georg Solti. DAl 2007 al 2018 \u00e8 stato il direttore d'orchestra permanente della Filarmonica Slovacca."}
{"id": "8212656", "revid": "2519", "url": "https://it.wikipedia.org/wiki?curid=8212656", "title": "Villa Baruel", "text": " \nVilla Baruel (in portoghese \"Palacete Baruel\" chiamato anche localmente \"Castelinho Baurel\") \u00e8 una storica residenza in stile normanno di San Paolo del Brasile. Situata nel quartiere di Santana, la villa sorge sull'area che un tempo era parte di una vasta propriet\u00e0 rurale propriet\u00e0 di Francisco Antonio Baruel nella quale, tra l'altro venivano prodotte farina di manioca e brandy.\nUno dei figli, Francisco Nicolau Baruel fece edificare la villa nei primi anni '20. Secondo altre fonti la costruzione sarebbe invece risalente al 1879. \nLa villa non venne mai abitata e attualmente ospita una clinica di fisioterapia."}
{"id": "8212668", "revid": "287204", "url": "https://it.wikipedia.org/wiki?curid=8212668", "title": "Franti\u0161ek J\u00edlek", "text": "Biografia.\nInizi\u00f2 a studiare pianoforte e composizione come allievo di Jaroslav Kvapil, e successivamente studi\u00f2 direzione d'orchestra al Conservatorio di Brno, dove ebbe come professori Anton\u00edn Balatka e Zden\u011bk Chalabala. Nel 1937, J\u00edlek complet\u00f2 la formazione al Conservatorio di Praga nella classe diretta da V\u00edt\u011bzslav Nov\u00e1k. \nDal 1938 al 1949 diresse l'opera a Ostrava. Nel 1952 divenne il direttore principale dell'opera Jan\u00e1\u010dek di Brno, incarico che ricopr\u00ec per 25 anni. Durante la sua carriera J\u00edlek diresse varie volte l'orchestra del Teatro Nazionale di Praga, la Filarmonica ceca, cos\u00ec come orchestre all'estero. Nel 1978 fu nominato direttore dell'Orchestra Filarmonica di Brno.\nHa diretto l'esecuzione di tutte le opere di Bed\u0159ich Smetana e Leo\u0161 Jan\u00e1\u010dek, concentrandosi anche sul repertorio operistico russo e italiano. Le registrazioni delle sue interpretazioni delle opere di Jan\u00e1\u010dek, Nov\u00e1k e Martin\u016f sono state pubblicate dall'etichetta musicale ceca Supraphon. \nNel 1976 lo Stato gli confer\u00ec il titolo di Artista nazionale.\n\u00c8 stato premiato con l\"Orch\u00e9e d'Or de l'Academie National du Disque Lyrique\" (Premio Arturo Toscanini-Paul Vergnes) per l'esecuzione dell'opera \"Jen\u016ffa\" di Jan\u00e1\u010dek, svoltasi nel 1980."}
{"id": "8212673", "revid": "54354", "url": "https://it.wikipedia.org/wiki?curid=8212673", "title": "Cheung Fun", "text": ""}
{"id": "8212674", "revid": "104458", "url": "https://it.wikipedia.org/wiki?curid=8212674", "title": "Mihaela Kosi", "text": "Biografia.\nAttiva in gare FIS dal novembre del 2008, la Kosi ha esordito in Coppa Europa il 4 febbraio 2013 a Sella Nevea in combinata (38\u00aa). Non ha debuttato in Coppa del Mondo n\u00e9 preso parte a rassegne olimpiche o iridate."}
{"id": "8212676", "revid": "1305772", "url": "https://it.wikipedia.org/wiki?curid=8212676", "title": "Ha-Joon Chang", "text": "Docente di Economia Politica dello Sviluppo all'Universit\u00e0 di Cambridge, Chang \u00e8 l'autore di numerosi libri politici ampiamente discussi, in particolare \"Kick Away the Ladder: Strategia di sviluppo in prospettiva storica\" (2002). Nel 2013 il periodico \"Prospect\" ha inserito Chang come uno dei 20 migliori pensatori al mondo.\nHa lavorato come consulente presso la Banca Mondiale, l'Asian Development Bank, la Banca europea per gli investimenti, nonch\u00e9 all'Oxfam e Nazioni Unite. \u00c8 anche membro del Center for Economic and Policy Research di Washington, D.C. Inoltre, Chang fa parte del comitato consultivo dell'Academics Stand Against Poverty (ASAP).\nBiografia.\nDopo essersi laureato presso l'Universit\u00e0 Nazionale di Seul in Economia, ha studiato presso l'Universit\u00e0 di Cambridge, conseguendo un Master of Philosophy e un dottorato di ricerca per la sua tesi dal titolo \"L'economia politica della politica industriale - Riflessioni sul ruolo dell'intervento statale\" nel 1991. Ha lavoraato con Robert Rowthorn, inserire nota 9 alla elaborazione della teoria della politica industriale, che ha descritto come una via di mezzo tra la pianificazione centralizzata e il libero mercato. Il suo lavoro in questo settore \u00e8 parte di un approccio pi\u00f9 ampio all'economia noto come economia politica istituzionalista che pone fattori come storici, economici e socio-politici al centro dell'evoluzione delle pratiche economiche.\nPrincipali Opere.\nNel suo libro \"Kicking Away the Ladder\" (che ha vinto il premio Gunnar Myrdal dell'European Association for Evolutionary Political Economy nel 2003), Chang ha sostenuto che tutti i principali paesi sviluppati hanno utilizzato politiche economiche interventiste per diventare ricchi e poi hanno cercato di vietare ad altri paesi di fare lo stesso. Sulla base di queste considerazioni, l'Organizzazione mondiale del commercio, la Banca Mondiale e il Fondo Monetario Internazionale. Questo e altri lavori gli hanno permesso di ottenere il Premio Wassily Leontief nel 2005 per l'avanzamento delle frontiere del pensiero economico del Global Development and Environment Institute (i vincitori precedenti includono Amartya Sen, John Kenneth Galbraith, Herman Daly, Alice Amsden e Robert Wade).\nLa metodologia del libro \u00e8 stata criticata da Douglas Irwin, professore di Economia al Dartmouth College e autore di uno studio del 2011 sulla tariffa Smoot \u2013 Hawley, scrivendo sul sito web della Economic History Association:\nChang guarda solo ai paesi che si sono sviluppati durante il diciannovesimo secolo e ad un piccolo numero di politiche che hanno perseguito. Non ha esaminato i paesi che non sono riusciti a svilupparsi nel diciannovesimo secolo ed ha visto se perseguivano le stesse politiche eterodosse solo pi\u00f9 intensamente. Questo \u00e8 un metodo scientifico e storico scadente. Supponiamo che un medico abbia studiato le persone con una lunga vita e abbia scoperto che un po' abbiano fumato del tabacco, ma non ha studiato le persone con una vita pi\u00f9 breve per vedere se il fumo era ancora pi\u00f9 diffuso. Eventuali conclusioni tratte solo dalla relazione osservata sarebbero del tutto fuorvianti.\nAl contrario, Stanley Engerman, professore di storia economica all'Universit\u00e0 di Rochester, ha elogiato l'approccio di Chang:\nHa-Joon Chang ha esaminato una grande quantit\u00e0 di materiale storico per arrivare a delle conclusioni molto interessanti ed importanti circa le istituzioni e lo sviluppo economico. Non solo il quadro storico viene riesaminato, ma Chang lo usa per sostenere la necessit\u00e0 di un atteggiamento mutevole nei confronti delle istituzioni desiderate nelle nazioni in via di sviluppo di oggi. Sia come reinterpretazione storica che come difesa della politica, Kicking Away the Ladder merita un vasto successo tra economisti, storici e membri dell'istituzione politica.\nSviluppando le idee di \"Kick Away the Ladder\", Chang ha pubblicato nel dicembre 2008. Chang ha risposto alle critiche di Irwin, dimostrando che i paesi che non erano riusciti a svilupparsi avevano generalmente seguito le politiche del libero mercato. Chang ha anche sostenuto che, malgrado il fatto che l'interventismo statale abbia a volte provocato fallimenti economici, in generale ha ottenuto risultati migliori rispetto alle economie di libero mercato che, molto raramente, riuscivano a produrre sviluppo economico. \nChang ha dimostrato che la crescita del PIL nei paesi in via di sviluppo era stata pi\u00f9 elevata prima delle pressioni esterne che raccomandavano la deregolamentazione e ha esteso la sua analisi ai fallimenti del libero mercato nell'indurre la crescita attraverso la privatizzazione e le politiche anti-inflazionistiche. Il libro di Chang ha ricevuto riconoscimenti dall'economista Joseph Stiglitz, vincitore del premio Nobel, per il suo approccio innovativo e l'efficacia dei casi storici, ma \u00e8 stato criticato dall'ex economista della Banca Mondiale William Easterly. Chang ha risposto alle critiche di Easterly, affermando che ha frainteso la sua tesi.\nNel 2011, Chang ha pubblicato \"23 Things They Don't Tell You About Capitalism\", che offre 23 confutazioni delle tesi neoliberiste; come: \"Rendere i ricchi pi\u00f9 ricchi non arricchisce il resto di noi\", \"Le aziende non dovrebbero essere gestite nell'interesse dei loro proprietari\" e \"La lavatrice ha cambiato il mondo pi\u00f9 di quanto abbia fatto Internet\". Questo libro mette in discussione le ipotesi alla base del dogma neoliberista e offre una visione di come possiamo modellare il capitalismo per fini umani. \"23 Cose...\" segna un ampliamento dell'analisi di Chang rispetto ai libri precedenti. In questo libro, Chang inizia a discutere le questioni dell'attuale sistema neoliberista in tutti i paesi.\nChang pubblica nel 2014, \"Economics: The User Guide\", un manuale di economia scritto per il grande pubblico.\nIn questo libro Chang illustra gli strumenti teorici delle varie scuole economiche: dai classici agli istituzionalisti, da Marx a Schumpeter, dagli austriaci a Keynes. L'autore sostiene che l'economia non \u00e8 una scienza come la fisica o la chimica, nelle quali le domande hanno una sola risposta. Le varie scuole di pensiero implicano un'astrazione che coglie necessariamente un aspetto della realt\u00e0. Inoltre esse implicano giudizi morali diversi e privilegiano gli interessi di gruppi sociali diversi. Non esiste una teoria che possa spiegare tutto meglio delle altre. Differenti approcci offrono differenti prospettive e sono utili ad analizzare singoli aspetti. Chang, convinto sostenitore del pluralismo in economia, si esprime in favore della diversit\u00e0 intellettuale e della fecondazione incrociata delle idee. \nVita privata.\n\u00c8 il figlio dell'ex ministro dell'industria e delle risorse, Chang Jae-sik, fratello dello storico e filosofo della scienza, Hasok Chang, e cugino di eminente economista e professore all'Universit\u00e0 della Corea, Chang Ha-Seong. Vive a Cambridge con la moglie, Hee-Jeong Kim, e i suoi due figli, Yuna e Jin-Gyu."}
{"id": "8212677", "revid": "588403", "url": "https://it.wikipedia.org/wiki?curid=8212677", "title": "Birin\u015fi L\u00efga 2010", "text": "La Birin\u015fi L\u00efga 2010 \u00e8 stata la 16\u00aa edizione della seconda serie del campionato kazako di calcio. \nStagione.\nNovit\u00e0.\nAl termine della stagione 2009, il e l' sono salite in Qazaqstan Prem'er Ligasy. Dalla Qazaqstan Prem'er Ligasy sono retrocesse , , e . L'OS\u015e\u00cfOSD ha cambiato nome in , mentre A\u00fdjar\u0131q e Twrkistan sono state estromesse dal campionato al termine della passata stagione.\nFormula.\nLe diciotto squadre si affrontano in un girone all'italiana con partite di andata e ritorno.\nClassifica.\nLegenda:\nNote:"}
{"id": "8212678", "revid": "767487", "url": "https://it.wikipedia.org/wiki?curid=8212678", "title": "Association Sportive de Saint-\u00c9tienne 1983-1984", "text": "La pagina raccoglie i dati riguardanti l'Association Sportive de Saint-\u00c9tienne nelle competizioni ufficiali della stagione 1983-1984.\nMaglie e sponsor.\nLo sponsor tecnico per la stagione 1983-1984 \u00e8 Le Coq Sportif per il campionato, mentre lo sponsor ufficiale \u00e8 KB Jardin."}
{"id": "8212679", "revid": "108855916", "url": "https://it.wikipedia.org/wiki?curid=8212679", "title": "Monticelli Sillaro", "text": ""}
{"id": "8212681", "revid": "1656773", "url": "https://it.wikipedia.org/wiki?curid=8212681", "title": "Ferrante della Marra", "text": "Biografia.\nScarsissime sono le notizie sulla biografia del genealogista Ferrante della Marra. Membro di una famiglia nobile di origine normanna, nacque a Napoli verso la fine del XVI secolo. Nel 1600 soggiorn\u00f2 a Firenze presso il granduca di Toscana Ferdinando I de' Medici. Nel 1607 acquist\u00f2 per ducati da Francesca di Lannoy il feudo di Guardia Lombardi e nel 1611 ne divenne duca, da cui l'appellativo di \"Duca della Guardia\" con cui fu poi sempre identificato. Il ducato a partire dal 1629 venne governato dal figlio Luigi (\u2020 1635), avuto dalla moglie Beatrice della Tolfa. La sua opera pi\u00f9 famosa \u00e8 costituita dai \"Discorsi delle famiglie estinte, forastiere, o non comprese ne' Seggi di Napoli, imparentate colla Casa della Marra\", pubblicata postuma a Napoli da Camillo Tutini, nella quale ricostruisce le genealogie delle famiglie nobili del Regno di Napoli arricchendole di aneddoti. Prosieguo dell'opera \u00e8 \"Ruina di case napoletane del suo tempo\", composta tra il 1624 e il 1631, in cui illustra il destino delle famiglie di cui aveva scritto prima. In essa l'autore mostra come le casate appaiano impotenti di fronte alla corruzione e ai tumulti del sistema politico dell'epoca e come, prese da un forte senso di disperazione, collassino inesorabilmente verso lo sterminio e l'autodistruzione. Ferrante della Marra mor\u00ec dopo il 1641."}
{"id": "8212700", "revid": "547034", "url": "https://it.wikipedia.org/wiki?curid=8212700", "title": "European Association for Evolutionary Political Economy", "text": "L'European Association for Evolutionary Political Economy (EAEPE) \u00e8 un forum pluralista di scienze sociali che riunisce economisti instituzionalisti e evoluzionisti ampiamente definiti. I membri dell'EAEPE sono studiosi che lavorano su approcci realistici alla teoria economica e la politica economica. Con circa 500 membri, l'EAEPE \u00e8 ora la principale associazione europea per economisti eterodossi e la seconda associazione per economisti in Europa.\nStoria.\nL'EAEPE \u00e8 stata fondata a Londra, il 29 giugno 1988. Tuttavia, la riunione formale di fondazione si \u00e8 tenuta solo nel settembre 1989 alla prima conferenza annuale dell'associazione a Keswick, Cumbria, Regno Unito. In questa occasione, \u00e8 stata adottata la Costituzione EAEPE ed \u00e8 stato eletto un comitato direttivo, successivamente trasformato in Consiglio EAEPE. Nel novembre 1990, l'associazione form\u00f2 un ente di beneficenza, la Foundation for European Economic Development (FEED) ai sensi del Charities Act (Inghilterra e Galles), con l'obiettivo di fornire assistenza finanziaria per le conferenze annuali EAEPE e altri progetti EAEPE. Nel 1991, l'associazione ha adottato un piano di sviluppo scientifico al fine di designare una serie di Aree di Ricerca prioritarie e di nominare coordinatori di aree di ricerca che fungano da costruttori di reti. Dal 1991, in collaborazione con Edward Elgar Publishing, l'EAEPE ha pubblicato una serie di volumi di conferenze e altri volumi focalizzati. A met\u00e0 degli anni '90, l'EAEPE ha organizzato diverse scuole estive, con il sostegno finanziario di FEED e della Commissione europea. L'EAEPE ha ripreso a organizzare scuole estive annuali dal 2010. L'EAEPE \u00e8 azionista fondatore di Millennium Economics Ltd.\nProspettive teoriche.\nSecondo il sito Web EAEPE, i membri EAEPE generalmente concordano quanto segue.\nAllontanandosi dalle forme pi\u00f9 standardizzate di teorizzazione economica basate su una definizione di economia in termini di un metodo rigido che viene applicato indiscriminatamente a una vasta gamma di fenomeni economici, sociali o politici, l'EAEPE abbraccia un'analisi aperta e interdisciplinare, che attinge materiale rilevante non solo in economia, ma anche dalla psicologia, sociologia, antropologia, politica, diritto e storia.\nContrariamente agli approcci economici standard incentrati esclusivamente sull'equilibrio, l'EAEPE concepisce l'economia come un processo cumulativo, che si sta svolgendo nel tempo, in cui gli agenti si trovano ad affrontare problemi di informazione cronica e incertezza radicale sul futuro. Contrariamente ai modelli standard in cui gli individui e i loro gusti sono presi come dati, in cui la tecnologia \u00e8 vista come esogena e in cui la produzione \u00e8 separata dallo scambio, la preoccupazione dell'EAEPE \u00e8 quella di affrontare e comprendere il processo sociale interattivo attraverso il quale si formano e cambiano i gusti, le forze che promuovono la trasformazione tecnologica e l'interazione di questi elementi all'interno del sistema economico nel suo complesso.\nAl posto di un orientamento che considera il mercato come un ordine ideale o naturale e come una semplice aggregazione di singoli operatori economici, EAEPE riconosce che \u00e8 opportuno considerare il mercato stesso come una struttura sociale, necessariamente supportata da istituzioni sociali, come lo stato. Invece della diffusa tendenza a ignorare considerazioni o conseguenze ecologiche e ambientali nello sviluppo di teorie e raccomandazioni politiche, l'EAEPE riconosce che il sistema socio-economico dipende da, ed \u00e8 incorporato in, un ambiente naturale spesso fragile e un sistema ecologico complesso.\nRifiutando la prospettiva utilitaristica che separa i mezzi dai fini e i giudizi di fatto da quelli di valore, che ignora le relazioni sociali, i conflitti e le disuguaglianze tra gli agenti, l'EAEPE riconosce la centralit\u00e0 dei processi democratici partecipativi per l'identificazione e la valutazione dei bisogni reali.\nRiflettendo le prospettive teoriche aperte dell'EAEPE, gli attuali presidenti onorari dell'EAEPE includono importanti studiosi come Janos Kornai, Richard R. Nelson, Douglass C. North, Luigi Pasinetti, mentre Nicholas Georgescu-Roegen, Edith T. Penrose, Kurt Rothschild, G.L.S. Shackle e Herbert A. Simon sono stati in passato presidenti onorari dell'EAEPE. Pi\u00f9 in generale, l'EAEPE riconosce l'importanza per il pensiero istituzionalista ed evoluzionista di studiosi come John Commons, Nicholas Kaldor, Michal Kalecki, William Kapp, John Maynard Keynes, Alfred Marshall, Karl Marx, Fran\u00e7ois Perroux, Karl Polanyi, Joan Robinson, Joseph Schumpeter, Adam Smith, Thorstein Veblen e Max Weber.\nAree di ricerca.\nLa ricerca dell'EAEPE \u00e8 organizzata attorno alle Aree di Ricerca (RAs) che includono: Metodologia dell'economia (A), Sociologia economica (B), Cambiamento istituzionale (C), Innovazione e cambiamento tecnologico (D), Politica e sviluppo industriale (E1), Imprenditorialit\u00e0 e Teoria dell'impresa (E2), Interazioni ambiente-economia (F), Regolamentazione e istituzioni macroeconomiche (G), Domanda effettiva, distribuzione del reddito e finanza (H), Economia politica comparata (I), Economia monetaria, finanza e istituzioni finanziarie ( J), Economia di genere e identit\u00e0 sociale (K), Economia del lavoro (L), Economia sociale (M), Sviluppo umano e istituzioni (N), Territorio e migrazione (O), Storia economica (P), Simulazioni economiche evolutive (S ), Storia dell'economia politica (T), Concezioni di economia politica evolutiva (V), Economia politica globale (W), Reti (X), Economia cooperativa e propriet\u00e0 collettiva (Z).\nPremi.\nL'associazione gestisce tre premi:"}
{"id": "8212704", "revid": "149485", "url": "https://it.wikipedia.org/wiki?curid=8212704", "title": "Adam Fekete", "text": ""}
{"id": "8212780", "revid": "599013", "url": "https://it.wikipedia.org/wiki?curid=8212780", "title": "Zaidu Sanusi", "text": "Caratteristiche tecniche.\n\u00c8 un terzino sinistro.\nCarriera.\nCresciuto nel settore giovanile del , nel 2016 \u00e8 stato acquistato dal . Ha esordito fra i professionisti il 12 febbraio 2017 disputando l'incontro di Campeonato de Portugal perso 2-0 contro il .\nNel 2019 \u00e8 passato al in Primeira Liga.\nIl 30 agosto 2020 firma un quinquiennale con il Porto.\nStatistiche.\n\"Statistiche aggiornate al 10 marzo 2021\"."}
{"id": "8212781", "revid": "599013", "url": "https://it.wikipedia.org/wiki?curid=8212781", "title": "Fernando Medeiros", "text": "Biografia.\nSuo fratello Fl\u00e1vio Medeiros \u00e8 anch'egli un calciatore.\nCaratteristiche tecniche.\n\u00c8 un centrocampista centrale.\nCarriera.\nCresciuto nel settore giovanile del , ha esordito in prima squadra il 6 dicembre 2015 disputando l'incontro di S\u00e9rie A vinto 5-1 contro l'."}
{"id": "8212783", "revid": "599013", "url": "https://it.wikipedia.org/wiki?curid=8212783", "title": "Dalberto", "text": "Caratteristiche tecniche.\n\u00c8 un'ala destra.\nCarriera.\nHa esordito in S\u00e9rie A il 20 settembre 2019 disputando con la l'incontro pareggiato 1-1 contro l'."}
{"id": "8212785", "revid": "663182", "url": "https://it.wikipedia.org/wiki?curid=8212785", "title": "Square One (film)", "text": "Square One \u00e8 un documentario del 2019 diretto da Danny Wu trasmesso in streaming su YouTube e Amazon Prime Video che indaga sulle prime accuse di presunto abuso sessuale su minore mosse contro il cantante Michael Jackson nel 1993 e scopre strategicamente nuove prove e informazioni attraverso interviste con le persone pi\u00f9 vicine al caso. Queste interviste mostrano dichiarazioni pubbliche mai sentite prima d'ora da testimoni, dal nipote di Michael Jackson e dall'assistente legale del pubblico ministero nel caso del '93. Il documentario \u00e8 stilato alla numero 1 della classifica dei 100 migliori documentari del sito \"Top Documentary Films\".\nInformazioni.\nIl documentario si pone l'obbiettivo di smontare il primo caso di presunte accuse piovute su Jackson, ovvero quelle del cosiddetto \"caso Chandler\" del 1993 e cerca di smontare una volta per tutte il falso luogo comune che Jackson \u201ccompr\u00f2 il silenzio\u201d di Jordan Chandler, dimostrando invece un piano messo in atto da Evan Chandler, padre del ragazzo, per estorcere denaro al cantante. Il documentario, attraverso prove e testimonianze, conferma che nessun tipo di materiale pedo-pornografico fu mai ritrovato al Neverland Ranch, la residenza storica di Jackson, e che nulla di compromettente \u00e8 stato mai scoperto durante le indagini compiute negli anni anche dall'FBI che apr\u00ec un fascicolo di 333 pagine riguardo a Jackson (consultabili online) che mostr\u00f2 come non ci fosse nessuna prova riguardo alla sua colpevolezza.\nTrama.\nIl documentario si apre con la testimonianza inedita di Josephine Zhony, ex compagna di universit\u00e0 di Jordan Chandler, che conobbe alla NYU, dove entrambi frequentavano il corso di Music Business. La ragazza inizia raccontando di come un giorno nel 2001, durante un'assemblea settimanale in cui indossava una t-shirt dei Jacksons (gruppo musicale di fratelli col quale Michael Jackson si esibiva da giovane), un ragazzo compagno di corso le si avvicin\u00f2 per dirle che le piaceva la sua maglietta, quel ragazzo era Jordan Chandler.\nIl video prosegue col giornalista Danny Wu che intervista al telefono il giornalista investigativo Charles Thomson, vincitore di sei premi nazionali per il suo contributo giornalistico nella scoperta del caso sulla pedofilia Shoebury, che racconta che la differenza principale tra i casi che ha trattato e quelli che riguardano Jackson \u00e8 che tutti i casi di accuse di presunti abusi che hanno coinvolto il cantante sono stati procedimenti civili e non procedimenti penali (tranne un processo che si risolse con la totale assoluzione del cantante), che quindi avevano come unico scopo quello di ricevere un risarcimento danni milionario da parte del cantante. Il giornalista ricorda inoltre come, dal suo studio dei file dell'FBI, risulta che nessun oggetto o file compromettente riguardante la pedofilia sia mai stato trovato durante le perquisizioni delle abitazioni di Jackson ricordando inoltre come pi\u00f9 di 20 dipartimenti dell'FBI abbiano investigato Jackson e nessuno di loro abbia mai trovato prova di reati. Viene poi ricordato da Wu come i migliori psichiatri nel pese, intervistati dalla rete ABC nel 2005, conclusero che l'atteggiamento di Jackson sarebbe stato molto raro per un presunto pedofilo e viene mostrato allora il video di uno psicologo tedesco che difese Jackson sulla TV nazionale tedesca, ZDF.\nViene allora intervistato Taj Jackson, membro del gruppo musicale 3T, nipote di Michael Jackson e figlio di Tito Jackson, che nega come le presunte foto compromettenti che lo mostrerebbero seminudo con suo zio fossero da ritenere tali dato che si trattava in realt\u00e0 di un servizio fotografico effettuato davanti a decine di persone e realizzato per la copertina del singolo \"Why\", una collaborazione musicale dei 3T con loro zio Michael, e che inoltre non era lui ritratto nelle fotografie mostrate da un giornalista ma si trattava di suo fratello TJ Jackson, che ha comunque anch'esso negato le accuse, come riporta il fratello. Taj Jackson ricorda inoltre che hanno fatto causa ai tabloid che hanno pubblicato il falso scoop, vincendo anche la causa.\nVengono poi sentite alcune fan che hanno visitato il Neverland Ranch che negano che ci fosse nulla di compromettente e il giornalista fa notare inoltre che questo rende l'idea di quanto facilmente il cantante facesse entrare le persone nella sua vita e nella sua residenza rendendolo cos\u00ec un facile obiettivo per persone malintenzionate. Viene allora mostrato un estratto di un'intervista dell'attore Macaulay Culkin rilasciata al giornalista Larry King nel popolare programma Larry King Live, in cui l'attore e amico di Jackson spiega che la camera da letto del cantante in cui ha dormito era grande quanto un piccolo appartamento a due piani e che Jackson non era molto bravo a spiegarsi quando dichiarava di \"condividere il letto\" con dei bambini e che intendesse in realt\u00e0 \"condividere la stanza da letto\".\nSi passa allora alla ricostruzione dettagliata del caso Chandler del 1993: nel maggio del 1992 Jackson rimase a piedi con la macchina e venne rimorchiato dalla ditta di noleggio auto di un uomo di nome David Schwartz, nuovo marito di June Chandler, madre di Jordan, e l'uomo gli disse che il figliastro era un suo grande fan e che voleva conoscerlo. Jackson acconsent\u00ec e nacque un'amicizia tra i due. L\u2019amicizia tra il Re del Pop e suo figlio fu inizialmente ben accolta da Evan Chandler, l'ex marito di June e padre di Jordan, dentista di Beverly Hills pieno di debiti e pi\u00f9 interessato a una carriera di sceneggiatore a Hollywood; l'uomo era gi\u00e0 riuscito a vendere una sua sceneggiatura a Mel Brooks, che ne realizzer\u00e0 un film dal titolo \"Robin Hood - Un uomo in calzamaglia\" (1993). Evan Chandler aveva debiti per oltre 70.000 dollari di assegni arretrati all'ex moglie per il mantenimento di Jordan e cerc\u00f2 quindi di sfruttare l\u2019amicizia del figlio con il cantante per ottenere finanziamenti per s\u00e9 e per la realizzazione di quattro film, di cui aveva gi\u00e0 scritto le sceneggiature, ma il cantante, su suggerimento dei suoi legali, non cedette alle continue richieste di denaro. La prospettiva di veder sfumati i suoi sogni hollywoodiani, unita alla gelosia per il rapporto sempre pi\u00f9 solido tra suo figlio e Jackson, convinse il dentista a mettere in piedi un piano ben congegnato per ottenere denaro dalla popstar, con l\u2019accusa infamante di aver abusato sessualmente del figlio, come dimostra il documentario attraverso alcune registrazioni di telefonate tra Chandler e Schwartz. Nelle stesse telefonate, Chandler dichiara:\nChandler chiam\u00f2 allora un avvocato, Barry Rothman, per intentare una causa per la custodia del figlio e per intavolare una lunga trattativa con i legali del cantante, avanzando anche una richiesta di svariati milioni di dollari per risolvere la vicenda senza dover intentare una causa civile e senza rendere pubbliche le accuse. Dopo vari incontri e negoziazioni coi legali di Jackson senza ottenere i soldi che aveva chiesto, Evan Chandler prelev\u00f2 il figlio senza chiedere autorizzazione alla madre, lo port\u00f2 nel suo studio e gli somministr\u00f2 il farmaco Amobarbital, un medicinale dalle propriet\u00e0 ipnotiche che negli Stati Uniti venne considerato per anni una sorta di \"siero della verit\u00e0\" ma che proprio nel 1993 venne accusato di avere in realt\u00e0 la capacit\u00e0 di fissare nuovi e falsi ricordi, sostituendo quelli precedenti. Evan Chandler fece cos\u00ec \"confessare\" al figlio, ancora sotto l'influsso del farmaco, le presunte molestie sessuali di Jackson. La \"confessione\" venne portata ad uno psicologo che denunci\u00f2 il caso alle autorit\u00e0. Il caso divenne pubblico e il cantante fin\u00ec sotto l'occhio del ciclone e fu sottoposto dalla polizia a un'indagine e a una perquisizione personale che non portarono a nulla.\nA causa del linciaggio mediatico ai danni di Jackson, la vicenda si risolse con un accordo extragiudiziario, di cui in seguito lo stesso Jackson si sarebbe pentito, che prevedeva il versamento di 22 milioni di dollari alla famiglia Chandler da parte dell\u2019assicurazione del Re del Pop per chiudere in fretta la sola causa civile, ma non quella penale che, se fossero spuntate fuori nuove prove o testimonianze, non si sarebbe potuta evitare. Ma questo non accadde dato che nessuna prova incriminante venne trovata contro Jackson e dato che, nei successivi 10 anni, nessun'altra accusa simile venne mossa contro Jackson.\nIl documentario porta alla luce anche la testimonianza di Geraldine Huges, scrittrice e allora segretaria legale dell'avvocato Rothman, che parla del caso come di un'estorsione ai danni dell'artista della quale fu testimone all'interno dello studio legale:\nViene poi riportato di come i mass media dell'epoca, interessati solo agli ascolti, avessero offerto svariate migliaia di dollari a chiunque avesse una storia compromettente da raccontare nei confronti di Jackson. In seguito viene mostrato come anche la sorella di Jackson, La Toya, abbia ammesso di aver mentito riguardo alle accuse rivolte contro il fratello perch\u00e9, all'epoca delle accuse, era stata minacciata di morte dal suo ex marito e manager, Jack Gordon, che la aveva obbligata a mentire riguardo al fratello.\nViene poi mostrato come il giornalista freelance Victor Gutierrez, che nel 1996 scrisse un libro dettagliando il rapporto tra Jordan Chandler e Jackson, fosse in realt\u00e0 legato agli ambienti pedofili della NAMBLA e abbia usato il nome di Jackson per fare pubblicit\u00e0 alla pedofilia e di come il suo libro sia stato poi copiato dallo zio di Jordan, Raymond Chandler, per scrivere un suo analogo libro sul caso, pubblicato nel 2004. Jackson fece causa per diffamazione chiedendo 2.7 milioni di dollari a Gutierrez e vinse la causa, ma il giornalista scapp\u00f2 all'estero per non pagare Jackson. Una volta in Cile, Gutierrez tent\u00f2 di incastrare un politico del luogo per mostrare che era pedofilo, pagando un ragazzino intorno ai 20.000 pesos per mentire riguardo a dei presunti abusi, come provano i documenti delle indagini, venendo cos\u00ec arrestato.\nViene in seguito mostrato come dopo le accuse di presunti abusi del '93, Jackson si sia sposato con Lisa Marie Presley nel 1994 e l'anno seguente abbia realizzato l'album che, in parte, affrontava il tema delle accuse subite e del trattamento ricevuto dai media; Evan Chandler dichiar\u00f2 che Jackson aveva cos\u00ec infranto l'accordo di non divulgazione che avevano firmato e fece richiesta di altri 60 milioni di dollari e l'autorizzazione di registrare un album intitolato \"EVANStory\". La causa rimase aperta per sei anni e alla fine la sua richiesta venne respinta.\nIl documentario si conclude con un'altra testimonianza di Josephine Zhony che svela come dalle conversazioni avute con Jordan da adulto all'universit\u00e0 emergesse ancora la passione del ragazzo per la musica di Jackson e l\u2019ammissione di come la sua famiglia l\u2019avesse sfruttato a fini economici fino ad ammettere, nel corso di un dibattito all\u2019universit\u00e0 successivo alla messa in onda del discusso documentario \"Living with Michael Jackson\" (2003) di Martin Bashir, che Jackson non era un pedofilo, dichiarando:"}
{"id": "8212821", "revid": "1288029", "url": "https://it.wikipedia.org/wiki?curid=8212821", "title": "Ferrari Roma", "text": "La Ferrari Roma \u00e8 un'autovettura sportiva di tipo gran turismo con carrozzeria coup\u00e9 prodotta dalla casa automobilistica italiana Ferrari a partire dal 2019.\nNel novembre 2019, al Quirinale, l'auto \u00e8 stata presentata in anteprima al Presidente della Repubblica Italiana Sergio Mattarella da John Elkann, presidente esecutivo di Ferrari.\nNome.\nLe vetture gran turismo della Ferrari, come gi\u00e0 avvenuto con la California, vengono chiamate con un nome piuttosto che con una sigla.\nDesign.\nEsterni.\nLa Roma, progettata dal Centro Stile Ferrari sotto la direzione di Flavio Manzoni, ha un'impostazione della carrozzeria da gran turismo coup\u00e9 a due posti, richiamando nello stile e nelle proporzioni alcune Ferrari degli Anni 60 come la 250 GT Berlinetta e 250 GTL. \nTutta la linea ruota intorno alle proporzioni al fine di ottenere uno stile tale da trasmettere un'immediata armonia ed eleganza senza perdere espressivit\u00e0, donata all'auto da segni connotativi immediatamente riconoscibili (come la sfacettatura dello specchio di poppa e i gruppi ottici anteriori e posteriori), e sportivit\u00e0: data dalle forme dei passaruota e dalla coda tronca. La pulizia di linee cos\u00ec essenziali non sono a discapito della leggerezza della forma, che rimane snella grazie ad un profilo estetico che segue la muscolatura dell'auto in modo naturale.\nEsteticamente il frontale si ispira alla Ferrari Monza SP, con luci al laser (prima volta su una Ferrari), mentre al posteriore ci sono delle inedite luci a led rettangolari che rompono con i tradizionali 4 gruppi ottici rotondi delle altre vetture del cavallino.\nInterni.\nL'abitacolo si caratterizza per impostazione a due posti pi\u00f9 due dietro; all'interno vi sono 3 display: uno che funge da cruscotto, un secondo posto nella console centrale e in posizione verticale e un terzo orizzontale posto davanti al passeggero. Inoltre il tunnel centrale, che ha un'impostazione rivolta verso il guidatore, \u00e8 caratterizzato dalla presenza del selettore delle modalit\u00e0 del cambio che nel disegno richiama la griglia dei cambi manuali delle vecchie Ferrari.\nCaratteristiche tecniche.\nMotore e trasmissione.\nIl motore \u00e8 il V8 biturbo Ferrari F154 da 3855 cm\u00b3 disposto longitudinalmente in posizione anteriore-centrale, che fornisce una potenza di 620 CV erogati tra i 5750 e 7500 giri/min, con una coppia massima di 760 Nm disponibile tra i 3000 e 5750 giri/min.\nL'auto \u00e8 dotata della stessa trasmissione Getrag doppia frizione F1 a 8 rapporti della Ferrari SF90 Stradale.\nPrestazioni.\nLa Roma pu\u00f2 accelerare da 0 a 100 km/h in 3,4 secondi e da 0 a 200 km/h in 9,3 secondi, raggiungendo una velocit\u00e0 massima di 320 km/h."}
{"id": "8212839", "revid": "439868", "url": "https://it.wikipedia.org/wiki?curid=8212839", "title": "Chiesa di San Bartolomeo Apostolo (Vermiglio)", "text": "La chiesa di San Bartolomeo Apostolo \u00e8 una chiesa sussidiaria di Vermiglio, in Trentino, che risale al XII secolo.\nStoria.\nLa costruzione della chiesa e dell'ospizio risale alla prima met\u00e0 del XII secolo 1127 ed ebbe la funzione di dare ospitalit\u00e0 per chi viaggiava lungo l'importante via di comunicazione che attraversa il passo del Tonale.\nAlla fine del XVI secolo la propriet\u00e0 del complesso venne attribuita al seminario vescovile di Trento ma chiesa ed ospizio rimasero in affitto al Comune di Vermiglio, e pochi anni dopo la chiesa non fu pi\u00f9 utilizzabile per le funzioni religiose a causa delle sue precarie condizioni.\nCon la met\u00e0 del XVII secolo iniziarono importanti lavori di ristrutturazione con ampliamento in altezza dei volumi della sala.\nSegu\u00ec un periodo difficile per la chiesa, che fu oggetto di ripetuti danneggiamenti e saccheggi. Il primo episodio si ebbe durante il periodo dell'invasione napoleonica, operato dalle truppe francesi. Altri due momenti vi furono nel 1848 e nel 1866.\nA partire dal 1870 venne restaurata con rifacimento di varie parti della struttura, compresa la pavimentazione.\nDurante il conflitto mondiale 1914-18 tutto il complesso venne nuovamente e pesantemente danneggiato quindi, nel primo dopoguerra, venne riedificato. In questa fase i rifacimenti fecero perdere molte delle strutture originarie che erano ancora presenti.\nNella seconda met\u00e0 del XX secolo chiesa ed ospizio vennero separati dal punto di vista amministrativo e proprietario. Solo la chiesa rimase legata alla parrocchia mentre l'ospizio entr\u00f2 a far parte dei beni comunali.\nLa chiesa \u00e8 stata sottoposta ad un recente intervento di restauro all'inizio del XXI secolo ed in tale occasione \u00e8 stato realizzato l'adeguamento liturgico.\nDescrizione.\nL'edificio religioso \u00e8 diacente al vecchio percorso della strada del passo del Tonale e la sua facciata viene condivisa col vicino ospizio. All'interno la navata \u00e8 unica e termina con un'abside a pianta semicircolare. La pavimentazione della sala \u00e8 in lastre di pietra.\nLa torre campanaria si alza dalla struttura dell'ospizio con una cella in legno e la copertura \u00e8 in scandole di larice."}
{"id": "8212845", "revid": "322321", "url": "https://it.wikipedia.org/wiki?curid=8212845", "title": "Chiesa di Santa Caterina in Colle", "text": "La chiesa di Santa Caterina in Colle \u00e8 una chiesa sussidiaria di Vermiglio, in Trentino, che risale al XVI secolo.\nStoria.\nLa sua costruzione \u00e8 anteriore ad una visita pastorale del cardinale Bernardo Clesio, avvenuta nel 1537. \nA met\u00e0 del XVI secolo Simone Baschenis ne decor\u00f2 l'abside e, nel secolo successivo, la facciata della chiesa si arricch\u00ec di un portico a protezione del suo ingresso a nord.\nDurante il XIX secolo tale portico e lo stesso accesso vennero demoliti, e al loro posto rimase solo una finestra.\nNel 1859 la chiesa venne profanata e nel 1877 fu danneggiata da un incendio, quindi si resero necessari lavori di ripristino. Ultimati tali interventi, nel 1879, l'edificio sacro venne benedetto e ripresero le celebrazioni liturgiche. \nDurante il primo conflitto mondiale sub\u00ec diversi danni, quindi molte parti della costruzione vennero restaurate nel dopoguerra, ed un recente restauro, alla fine del XX secolo, ha interessato sia l'interno sia l'esterno."}
{"id": "8212876", "revid": "108858371", "url": "https://it.wikipedia.org/wiki?curid=8212876", "title": "Ponte di Ironbridge", "text": ""}
{"id": "8212907", "revid": "767487", "url": "https://it.wikipedia.org/wiki?curid=8212907", "title": "Jardine House", "text": "La Jardine House (in cinese: \u6021\u548c \u5927\u5ec8),\nprecedentemente noto come Connaught Center (in cinese: \u5eb7\u6a02 \u5927\u5ec8), \u00e8 un grattacielo situato Hong Kong.\nDescrizione.\nL'edificio, che si trova a 1 Connaught Place sull'isola di Hong Kong, \u00e8 di propriet\u00e0 della Hongkong Land Limited, una filiale della Jardines. Al momento del suo completamento nel 1973, la Jardine House era l'edificio pi\u00f9 alto di Hong Kong e in Asia. Nel 1980, il Hopewell Center lo super\u00f2 e divenne l'edificio pi\u00f9 alto di Hong Kong. L'edificio \u00e8 collegato da una passerella sopraelevata con Exchange Square e l'International Finance Centre."}
{"id": "8212908", "revid": "827882", "url": "https://it.wikipedia.org/wiki?curid=8212908", "title": "Bain (fiume)", "text": ""}
{"id": "8212910", "revid": "827882", "url": "https://it.wikipedia.org/wiki?curid=8212910", "title": "Bain (Inghilterra)", "text": ""}
{"id": "8212911", "revid": "827882", "url": "https://it.wikipedia.org/wiki?curid=8212911", "title": "Bain (Regno Unito)", "text": ""}
{"id": "8212920", "revid": "767487", "url": "https://it.wikipedia.org/wiki?curid=8212920", "title": "Valore delle rovine", "text": "Il c.d. \"Valore delle rovine\" (de. \"Ruinenwert\") \u00e8 una teoria architettonica secondo cui un edificio dev'essere progettato in modo tale da lasciare dietro di s\u00e9, una volta crollato, delle rovine esteticamente gradevoli e capaci di conservarsi senza manutenzione. L'idea fu lanciata dall'architetto tedesco Albert Speer durante la pianificazione delle Olimpiadi estive del 1936 e pubblicata come \"Teoria del Valore delle Rovine\" (de. \"Ruinenwerttheorie\" ), sebbene egli non ne fosse l'inventore originale. L'intenzione non si estendeva solo all'eventuale crollo degli edifici ma presupponeva piuttosto che tali edifici fossero intrinsecamente meglio progettati e pi\u00f9 imponenti durante il loro periodo di utilizzo.\nL'idea fu sostenuta da Adolf Hitler che vide tali rovine come un lascito alle generazioni future della grandezza del III Reich, proprio come le antiche rovine greche e romane erano il simbolo di quelle civilt\u00e0.\nAlbert Speer e la teoria del \"Valore delle Rovine\".\nNelle sue memorie, Albert Speer sostenne di aver personalmente ideato la Teoria del Valore delle Rovine (de. \"Ruinenwerttheorie\"). Era presumibilmente un'estensione delle opinioni di Gottfried Semper sull'uso di materiali \"naturali\" a discapito delle travi di ferro. In realt\u00e0 era un concetto molto pi\u00f9 antico, diffusosi in tutta Europa durante il Romanticismo. Esempi precursori di Speer furono il \"Nuovo castello in rovina\" costruito dal Landgraf di Assia-Kassel nel XVIII secolo e i progetti per la Banca d'Inghilterra (XIX secolo) di Sir John Soane che present\u00f2 tre schizzi del medesimo edificio raffigurandolo nuovo, in corso d'uso e in rovina.\nL'apprezzamento di Adolf Hitler per la \"Ruinenwerttheorie\", strettamente legato alla sua passione per l'architettura della Roma Imperiale, divennero uno dei cardini dell'architettura nazista come ben testimoniatoci da Speer stesso: \nHitler di conseguenza approv\u00f2 la raccomandazione di Speer di utilizzare materiali \"nobili\" e non acciaio e cemento armato negli edifici d'uso pubblico/propagandistico del III Reich per garantire che divenissero maestose rovine nei secoli futuri, tali da non sfigurare accanto alle vestigia dell'antica Roma.\nSpeer espresse le sue opinioni sulla questione nel Piano quadriennale del 1937 nel suo articolo \"Pietra e non Ferro\" in cui pubblic\u00f2 una fotografia del Partenone con il pedice: \"Gli edifici in pietra dell'antichit\u00e0 dimostrano oggi nelle loro condizioni la permanenza di materiali edili naturali \". Pi\u00f9 tardi, dopo aver detto che gli edifici moderni durano raramente pi\u00f9 di cinquant'anni, continua: \"I secolari edifici in pietra degli egiziani e dei romani si trovano ancora oggi come potenti prove architettoniche del passato di grandi nazioni, edifici che sono spesso rovine solo perch\u00e9 la brama di distruzione dell'uomo li ha resi tali\". Hitler approv\u00f2 poi la \"Legge del Valore della Rovina\" (de. \"Ruinengesetz\" ) dopo che Speer gli aveva mostrato uno schizzo della Haupttrib\u00fcne di Norimberga come una rovina ricoperta d'edera. Il disegno entusiasm\u00f2 Hitler e scandalizz\u00f2 il suo entourage.\n\"Rovine pianificate\" contemporanee.\nUn esempio pi\u00f9 moderno di rovine progettate erano i segnali di avvertimento pianificati per il proposto deposito di scorie nucleari a Yucca Mountain che avrebbero dovuto durare per 10.000 anni ricordando alle future generazioni il \"prezioso\" messaggio \u00abStai fuori - Non scavare qui\u00bb.\nL'architetto Charles Jencks menziona l'opera \"Ruins in the Garden\", una sezione della Neue Staatsgalerie, come una sovversione postmoderna della \"Ruinenwerttheorie\"."}
{"id": "8212934", "revid": "188116", "url": "https://it.wikipedia.org/wiki?curid=8212934", "title": "COMFOTER COE", "text": ""}
{"id": "8212936", "revid": "110157", "url": "https://it.wikipedia.org/wiki?curid=8212936", "title": "Coppa Intertoto 1967", "text": "La Coppa Intertoto 1967 \u00e8 stata la prima edizione di questa competizione (la settima, contando anche quelle della Coppa Rappan) gestita dalla \"SFP\", la societ\u00e0 di scommesse svizzera.\nNon era prevista la fase finale fra le vincitrici della fase a gironi estiva. Le squadre che si imponevano nei singoli raggruppamenti venivano considerate tutte vincenti a pari merito e ricevevano, oltre ad un piccolo trofeo, un cospicuo premio in denaro.\nSquadre partecipanti.\nLa fase a gironi del torneo era composta da dodici gruppi di quattro squadre ciascuno, i gruppi non sono divisi geograficamente e le squadre che si imponevano nei singoli raggruppamenti venivano considerate tutte vincenti a pari merito.\nRispetto alla Coppa Piano Karl Rappan ,nella sua ultima edizione, le squadre di Jugoslavia e Italia non partecipano, rientrano le squadre di Austria e per la prima volta dalla Danimarca\nRisultati.\nDate: dal 3 giugno al 1\u00ba luglio (gironi della sezione \"A\") e dal 1\u00ba luglio al 6 agosto 1967 (sezione \"B\")."}
{"id": "8212956", "revid": "767487", "url": "https://it.wikipedia.org/wiki?curid=8212956", "title": "Sashi Rawal", "text": "Biografia.\nRawal \u00e8 nata a Kabhresthali nel distretto di Katmandu dal padre Mohan Rawal e dalla madre Kanchi Rawal, ha un fratello di nome Maheshwor Rawal. Qui ha trascorso la sua infanzia fino all'et\u00e0 adulta.\nHa completato la sua istruzione al collegio Padma Charka e al Siddhartha Vanasthali.\nSuccessivamente si \u00e8 dedicata alla musica, prediligendo il genere pop. Dopo un periodo passato in Giappone, dove ha trovato il suo compagno, \u00e8 tornata in Nepal per continuare con la sua passione, la musica. \u00c8 diventata popolare con la canzone intitolata \"Chahana sakiyo sakiyo bahana sakiyo\", scritta e composta da Kali Prasad Baskota e tratta dal suo album d\u2019esordio \"Entrance\", pubblicato nel 2007. La prima canzone che ha pubblicato, scritta e composta interamente da sola, \u00e8 stata \"Timro Haat Samai\", estratta dall\u2019 album \"Saathi\" pubblicato nel 2011. L\u2019album seguente, \"Taali Bajai Deu\", \u00e8 stato regalato e dedicato a sua madre, da quest\u2019album ha estratto il singolo \"Taali Bajai Deu\".\nSuccessivamente \u00e8 stata coinvolta nel progetto della canzone \"Melancholy\", a cui hanno partecipato 365 artisti nepalesi. La canzone \u00e8 stata scritta, composta e diretta dall'ambientalista Nipesh Dhaka e registrata il 19 maggio 2016 presso lo studio di Radio Nepal e inserita nel Guinness dei primati come \"Maggior assoli vocali in una canzone\" il 1\u00ba febbraio 2018.\nSashi Rawal \u00e8 stata eletta alla carica di membro del comitato esecutivo della Nepal Musicians Association dove condivide i suoi pensieri e le sue idee sulla musica nepalese."}
{"id": "8212969", "revid": "124123", "url": "https://it.wikipedia.org/wiki?curid=8212969", "title": "Guido Fantoni (fumettista)", "text": "Biografia.\nDagli anni trenta agli anni cinquanta ha collaborato a numerose pubblicazioni della Casa Editrice Nerbini come \"Giungla!\", il supplemento mensile de \"L'Avventuroso\" e \"Il Giornale di Cino e Franco\". Quando nel 1938 il governo italiano viet\u00f2 l'importazione di fumetti di produzione statunitense, Nerbini avvi\u00f2 una produzione propria di serie a fumetti americane realizzandone una edizione italiana di serie come Flash Gordon, The Phantom e Mandrake disegnate da Fantoni. Per \"L'Avventuroso\" realizz\u00f2 anche la serie \"Ku-Ty-Pao\" insieme a Paolo Lorenzi.\nNegli anni quaranta, per l'Editoriale Universo ha disegnato la serie \"\"I Contrabbandieri d'Oppio\" pubblicata nella collana \"Albi dell'Intrepido\" (1940) e, per le Edizioni Pantera, la serie poliziesca \"Adamo Rey, Poliziotto\" con Enzo Gemignani (1945-1946) e fantascientifica \"I Viaggi Incredibili\" nel 1946, oltre a realizzare le copertine della collana \"Albi Nuove Avventure\" pubblicata da Corrado Tedeschi Editore dal 1948 al 1953 realizzando per questa serie le storie a fumetti \"Il Piccolo Indiano\" e \"Bobby Phantom\"\". Per la rivista \"Topolino\" ha realizzato un adattamento a fumetti del romanzo \"L'Isola dei Pinguini\" di Pina Ballario nel 1945.\nNegli anni cinquanta ha lavorato per riviste come il \"Corriere dei Piccoli\", \"Tricolore\" e \"Intrepido\" e, alla fine del decennio, ha disegnato \"\"Bertoldino\" e \"Chirib\u00f9\" per \"Bertoldino\" e \"James Taylor\" per \"Kinowa\" dell'Editoriale Dardo. Con i figli Liliana e Mario, i quali avevano iniziato l'attivit\u00e0 di disegnatori nel dopoguerra, lavor\u00f2 alla produzione della serie \"Capitan Walter\" per la Anonima Veritas Editrice dal 1953 al 1957 e poi ha continuato la collaborazione in \"Il Vittorioso\" con le serie \"Calcio in costume\" e \"Il figlio del gangster\"\".\nMor\u00ec nel 1957."}
{"id": "8212972", "revid": "729019", "url": "https://it.wikipedia.org/wiki?curid=8212972", "title": "Assedio di M\u00e9zi\u00e8res", "text": "L'assedio di M\u00e9zi\u00e8res fu un evento bellico che ebbe luogo nel 1521, durante la guerra d'Italia del 1521-1526. La citt\u00e0 (che ora fa parte di Charleville-M\u00e9zi\u00e8res) venne messe sotto assedio da un esercito del Sacro Romano Impero, condotto da Enrico III di Nassau-Breda che dovette scontrarsi con i difensori francesi comandati da Pierre Terrail de Bayard e Anne de Montmorency.\nL'assedio fu un fallimento e la risoluta resistenza dei francesi diede al re Francesco I di Francia pi\u00f9 tempo per radunare le sue forze contro l'imperatore Carlo V.\nContesto.\nL'offensiva francese in territorio spagnolo, condotta nell'estate del 1521, si era appena conclusa con un fallimento; la rivolta del Regno di Navarra, il territorio di confine passato di recente (nel 1506 e confermato nel 1512) sotto il controllo ispanico, costrinse il maresciallo di Francia Odet de Foix a ritirarsi per evitare di essere tagliato fuori dalle sue linee di rifornimento. Cos\u00ec, il 30 giugno 1521 i francesi furono sconfitti nella Battaglia di No\u00e1in che sanc\u00ec definitivamente il potere del re di Castiglia sulla Navarra.\nD'altra parte, nella fragile pace che aveva seguito l'elezione di Carlo V a imperatore del Sacro Romano Impero, gli inglesi dovevano svolgere il ruolo di arbitri tra i principi Valois e Asburgo. Dopo il fallimento dell'incontro detto del \"Campo del Drappo d'Oro\", il re Enrico VIII d'Inghilterra e il suo ministro Thomas Wolsey avevano stretto un'alleanza con il giovane imperatore. Tuttavia, nel giugno del 1521, Francesco I di Francia accett\u00f2 la mediazione degli inglesi nella speranza di strappare una tregua che potesse consentirgli di riprendersi. Minacciata su pi\u00f9 fronti e attanagliata da una crisi finanziaria, la Francia non era in grado di mettere in campo velocemente un esercito.\nIl duca di Bouillon, Robert de la Marck, aveva condotto incursioni nelle Fiandre per diverse settimane quando, il 20 agosto, Carlo V ordin\u00f2 l'invasione della Francia settentrionale. Le truppe imperiali comandate dal conte Franz von Sickingen si diressero verso Mouzon, nelle Ardenne.\nL'assedio.\nAll'arrivo degli imperiali, gli abitanti del villaggio si rifugiarono nella cittadella di M\u00e9zi\u00e8res. Ben presto questa roccaforte, difesa da Pierre Terrail de Bayard con solo un migliaio di uomini armati, fu assediata da quasi soldati guidati dal Nassau.\nL'assedio dur\u00f2 sei settimane, di cui tre trascorse tra pesanti bombardamenti. Bayard fu lasciato solo a contrastare le truppe nemiche, poich\u00e9 il re di Francia, per mancanza di denaro, non fu in grado di intervenire. Mentre M\u00e9zi\u00e8res resisteva, i vicini villaggi di Champeau e Manicourt (dove erano accampate le truppe imperiali) furono incendiati.\nBayard escogit\u00f2 quindi un trucco: scrisse delle false lettere indirizzate al re Francesco in cui comunicava che \"la citt\u00e0 era fornita e ben difesa, che poteva sostenere anche un lungo assedio\" e rifiut\u00f2 l'invio di aiuto, facendo poi in modo che esse cadessero in mano dei nemici. Questi ingannati da tali informazioni decisero di rinunciare alla loro conquista e togliere l'assedio.\nConseguenze.\nSuccessivamente, il cardinale Wolsey propose una tregua alla Francia, che fu per\u00f2 rifiutata: il re Francesco I aveva guadagnato abbastanza tempo per radunare un esercito vicino a Reims e prevenire cos\u00ec ulteriori incursioni nel suo territorio. Questa vittoria fu presto seguita da altre, come la riconquista di Parma da parte di Odet de Foix e la presa della posizione strategica di Hondarribia da Bonnivet."}
{"id": "8212976", "revid": "61051", "url": "https://it.wikipedia.org/wiki?curid=8212976", "title": "Berglind \u00deorvaldsd\u00f3ttir", "text": ""}
{"id": "8212978", "revid": "88740", "url": "https://it.wikipedia.org/wiki?curid=8212978", "title": "And\u014d", "text": ""}
{"id": "8212993", "revid": "767487", "url": "https://it.wikipedia.org/wiki?curid=8212993", "title": "Gustavo Barbona", "text": "Carriera.\nGiocatore.\nClub.\nCresciuto nel settore giovanile del , debutta nella prima squadra in quarta divisione, contribuendo dapprima alla promozione in terza serie e quindi, sotto la guida di Fabi\u00e1n L\u00f3pez, alla vittoria di questa. Nel 2000 segue L\u00f3pez alla , militante nella Divisi\u00f3n de Honor, vincendo nella stagione successiva il campionato di Apertura e la Coppa Benito Pujol (tutt'ora gli unici titoli nazionali vinti dalla societ\u00e0). Nel 2002 si trasferisce in Italia per giocare in Serie A nel , ancora una volta su richiesta di L\u00f3pez, nominato nuovo allenatore dei \"gabbiani\". Due anni pi\u00f9 tardi passa al dove rimane per quattro stagioni eccetto una breve parentesi trascorsa in prestito all' in Serie B. Fa quindi ritorno in Argentina dove gioca per alcune stagioni con e prima di ritirarsi.\nNazionale.\nBarbona ha fatto parte della Nazionale di calcio a 5 dell'Argentina dal 2001 al 2005, vincendo la Copa Am\u00e9rica 2003 e disputando il Mondiale 2004 nel quale \u00e8 stato utilizzato in quattro partite.\nAllenatore.\nCome avvenuto per la carriera da calcettista, la prima esperienza di Barbona come allenatore \u00e8 nel che gli affida la conduzione della prima squadra nella stagione 2014. Dopo un anno di pausa, nel 2016 guida l'. Nel 2017 passa all' come vice di Fabi\u00e1n L\u00f3pez."}
{"id": "8212995", "revid": "599013", "url": "https://it.wikipedia.org/wiki?curid=8212995", "title": "Jordan Johnson", "text": ""}
{"id": "8212997", "revid": "2159364", "url": "https://it.wikipedia.org/wiki?curid=8212997", "title": "Aulo Brazzoduro", "text": "Biografia.\nAlla fine degli anni quaranta esord\u00ec come illustratore di libri scolastici per l'Istituto Italiano Edizioni Atlas.\nNegli anni sessanta realizza delle trasposizioni a fumetti di romanzi di Emilio Salgari e disegna numerosi numeri della serie \"Alboromanzo Vamp\" e \"Teddy Bob\" per la Casa Editrice Astoria di Gino Sansoni oltre al primo numero della serie a fumetti Zakimort insieme a Pini Segna. Per la Casa Editrice Universo realizza molte storie a fumetti fuori serie pubblicate sugli \"Albi dell'Intrepido\" e, con Mario Fantoni, crea graficamente il personaggio di KS per una serie ispirata a James Bond edita dal 1965 al 1966 dall'Editrice Sadea. Collabora con Enrico Bagnoli nel 1965 all'edizione italiana di Superman, nota come Nembo Kid. Per la casa editrice Astorina realizza un rifacimento del secondo numero della serie \"Diabolik\" precedentemente disegnato da Kalissa che per anni verr\u00e0 erroneamente attribuito a Gino Marchesi. Nel 1966 realizza anche la copertina del disco \"Diabolik\" cantato da Betty Curtis.\nPer il mercato francese realizza episodi delle serie \"Banga, l'As de la Jungle\" delle Editions des Remparts che verranno poi pubblicate anche in Italia nel 1962 in una serie omonima, \"Banga, l'asso della giungla\", edito dai Fratelli Spada e la serie bellica Red Devil, che verr\u00e0 anch'essa pubblicata in Italia.\nNegli anni settanta collabora con l'editore Renato Bianconi e con Rosalia Guccione a vari storie a fumetti delle collane \"Raf\" e \"Jaguar\" oltre a realizzare vignette umoristiche per la rivista \"Piper\"; collabora anche con l'Editoriale Dardo realizzando alcune storie scritti da Franco Frescura per la serie di genere bellico \"Super Eroica\" e, per la Edifumetto, realizza un numero della serie \"I vitelloni\". Poco dopo abbandona l'attivit\u00e0 di fumettista per dedicarsi alla pittura."}
{"id": "8213006", "revid": "6923", "url": "https://it.wikipedia.org/wiki?curid=8213006", "title": "Hiromi Kawakami", "text": "Biografia.\nNata a Tokyo nel 1958, si \u00e8 laureata all'Ochanomizu Women's College nel 1980.\nNel 1980 ha pubblicato il suo primo racconto, \"Diptera\", sulla rivista di fantascienza \"NW-SF\" usando lo pseudonimo di \"Yamada Hiromi\" e dal 1982 al 1986 ha insegnato biologia alla Denenchoolori High School.\nHa esordito nella narrativa nel 1994 con la raccolta di racconti \"Kamisama\" ottenendo il Pascal Short Story Prize for New Writers e due anni dopo ha dato alle stampe il suo primo romanzo, \"Hebi o fumu\", risultando vincitrice del prestigioso Premio Akutagawa.\nNota critica letteraria e saggista oltre che romanziera, ha in seguito pubblicato altre nove opere tra le quali \"La cartella del professore\" ha ottenuto nel 2001 il Premio Tanizaki."}
{"id": "8213018", "revid": "298055", "url": "https://it.wikipedia.org/wiki?curid=8213018", "title": "Lino Brazzi", "text": ""}
{"id": "8213019", "revid": "287204", "url": "https://it.wikipedia.org/wiki?curid=8213019", "title": "Zden\u011bk Chalabala", "text": "Ha diretto orchestre a Praga, Ostrava e Mosca.\nAlcuni anni dopo aver studiato direzione d'orchestra al Conservatorio di Brno con Franti\u0161ek Neumann, fu nominato direttore dell'Opera di Brno nel 1926 insieme a B\u0159etislav Bakala. Cinque anni pi\u00f9 tardi, diresse nel Teatro dell'Opera la prima di \"Flammen\" di Erwin Schulhoff. Successivamente, diresse anche le rappresentazioni di opere di Borodin, Musorgskij e Rimskij-Korsakov.\nDopo aver fondato la Slov\u00e1ck\u00e1 Filharmonie (Uhersk\u00e9 Hradi\u0161t\u011b) nel 1924, divenne il primo direttore operistico del Teatro Nazionale Slovacco, in particolare portando in scena musiche jugoslave e russe. Inoltre, ricopr\u00ec anche la posizione di direttore del Teatro Nazionale di Brno, nel quale ebbe V\u00edt\u011bzslava Kapr\u00e1lov\u00e1 fra i suoi studenti.\nAlla fine della guerra, fu licenziato dalle poste e trov\u00f2 impiego a Ostrava, a Brno e a Bratislava, finch\u00e9 nel'53 riusc\u00ec ad essere nominato nuovamente direttore principale del Teatro Nazionale di Praga, mantenendo tale posizione fino alla morte.\nNel 1956, la compagnia teatrale e orchestrale si esibirono al Bol'\u0161oj di Mosca, dove Chalabala diresse la \"Jen\u016ffa \" di Leo\u0161 Jan\u00e1\u010dek e la prima versione riadattata per il pubblico moscovita relativa a \"La bisbetica domata\", opera di Vissarion \u0160ebalin.\nNel 1958 lo Stato gli confer\u00ec il titolo di Artista nazionale.\nChalabala si spense Praga il 4 marzo 1962."}
{"id": "8213020", "revid": "287204", "url": "https://it.wikipedia.org/wiki?curid=8213020", "title": "Dibattito con i sadducei sulla risurrezione", "text": "Il dibattito con i sadducei sulla risurrezione \u00e8 un episodio della vita di Ges\u00f9 riferito dai Vangeli sinottici. \nRacconto evangelico.\nMentre Ges\u00f9 si trovava a Gerusalemme viene avvicinato da alcuni sadducei, che gli pongono un quesito a proposito della risurrezione. In base alla legge sul levirato, se un uomo moriva senza avere figli suo fratello doveva sposare la vedova. I sadducei, che non credevano nella risurrezione, sottopongono a Ges\u00f9 il caso ipotetico di una famiglia composta da sette fratelli che sposano tutti la stessa donna senza avere avuto figli da lei e chiedono di quale uomo sar\u00e0 la moglie nel giorno della risurrezione, dato che \u00e8 stata sposata con tutti e sette. Ges\u00f9 risponde che coloro che saranno giudicati degni della risurrezione e della vita futura non potranno pi\u00f9 morire e perci\u00f2 non prenderanno moglie n\u00e9 marito, perch\u00e9 saranno come gli angeli. Citando infine il Libro dell'Esodo, Ges\u00f9 conferma la realt\u00e0 della risurrezione anche dal punto di vista dottrinale. Alcuni scribi lodano Ges\u00f9 per avere parlato bene e i sadducei non osano pi\u00f9 fargli domande.\nInterpretazione.\nAll'epoca di Ges\u00f9 c\u2019era una concezione materialista del futuro regno messianico e della risurrezione, concepita come la rianimazione del cadavere e il ritorno ad una vita corporea piena di beatitudine. Ges\u00f9 offre un\u2019altra idea della risurrezione: sar\u00e0 una nuova creazione e i nuovi corpi saranno diversi da quelli attuali, per cui non saranno pi\u00f9 vulnerabili e mortali. Dato che i risorti non moriranno pi\u00f9, non ci sar\u00e0 pi\u00f9 bisogno della procreazione e dell'attivit\u00e0 sessuale e quindi non ci saranno pi\u00f9 n\u00e9 mogli n\u00e9 mariti. Ges\u00f9 conferma inoltre l\u2019idea della risurrezione anche dal punto di vista dottrinale. I sadducei non accettavano la risurrezione perch\u00e9 Mos\u00e8 nel Pentateuco non ne aveva parlato espressamente. Citando il libro dell'Esodo, Ges\u00f9 ricorda che quando si manifesta nel roveto ardente Dio dice a Mos\u00e8 di essere il Dio di Abramo, di Isacco e di Giacobbe: Dio \u00e8 pertanto il Dio dei vivi e non il Dio dei morti. Ges\u00f9 accusa i sadducei di non sapere interpretare correttamente le parole di Mos\u00e8. Il favore di Dio non consiste nel concedere prosperit\u00e0 e discendenza in questa vita come credevano i sadducei, ma trascende anche la morte, che non \u00e8 la fine di tutto perch\u00e9 i credenti vivranno in Dio. "}
{"id": "8213021", "revid": "76963", "url": "https://it.wikipedia.org/wiki?curid=8213021", "title": "Rupert Young", "text": "Biografia.\nRupert Young \u00e8 noto soprattutto per aver interpretato Leon nella serie TV della BBC \"Merlin\". Nel corso della sua carriera ha recitato anche in diverse altre serie TV britanniche, tra cui \"Shameless\", \"Doctor Who\" e \"The White Queen.\"\nAttivo anche in campo teatrale, Young ha recitato in numerosi musical sulle scene londinesi, tra cui \"Company\" alla Southwark Playhouse, \"High Society\" all'Old Vic, un adattamento musicale de \"La dodicesima notte\" al Young Vic e la prima britannica di \"Dear Evan Hansen\" nel West End nel 2019. Per la sua interpretazione nel ruolo di Larry Murphy in \"Dear Evan Hansen\", Young ottiene una candidatura al Laurence Olivier Award al miglior attore non protagonista in un musical."}
{"id": "8213023", "revid": "124760741", "url": "https://it.wikipedia.org/wiki?curid=8213023", "title": "Coppa di Grecia 2014-2015 (pallacanestro maschile)", "text": "La Coppa di Grecia 2014-2015 \u00e8 la 40\u00aa Coppa di Grecia di pallacanestro maschile.\nSquadre.\nPartecipano le 28 squadre iscritte alla A1 Ethniki e A2 Ethniki. Le sei migliori squadre della\nA1 Ethniki 2013-2014 entrano in gioco solo ai quarti di finale, mentre le altre squadre si sfidano per i due posti restanti."}
{"id": "8213027", "revid": "108860288", "url": "https://it.wikipedia.org/wiki?curid=8213027", "title": "Terme Diocleziane", "text": ""}
{"id": "8213028", "revid": "122880", "url": "https://it.wikipedia.org/wiki?curid=8213028", "title": "Luca Mattioni", "text": "Biografia.\nHa iniziato la sua carriera di pianista e tastierista a met\u00e0 anni novanta nei locali jazz di Milano insieme a Alex Baroni e nel quartetto del jazzista Gigi Cifarelli.\nNei primi anni 2000 si trasferisce a Londra dove inizia a lavorare come programmatore e produttore di electro pop ai Metropolis Studios\nNella sua carriera ha ottenuto numerose certificazioni per dischi di platino e d'oro.\nNel 2015 ha prodotto e arrangiato l'album \"Adesso\" dell'artista salentina Emma Marrone ( doppio platino per oltre 120.000 copie vendute ) contenente i singoli \"Arriver\u00e0 l'amore\" e \"occhi profondi\" entrambi doppi dischi di Platino.\nPer la stessa artista \u00e8 stato direttore musicale e tastierista dell \"Adesso tour \" che \u00e8 stato premiato nella categoria \"Premio Tour Platino ai Wind Music Award 2016.\"\nNel 2016 ha prodotto e arrangiato l'album \"Un'altra vita\" di Elodie contenente il singolo omonimo . Entrambi sono stati certificati dischi d'Oro. Nello stesso album appare anche come autore e produttore del brano \"Amore Avrai\" presentato nella finale Amici 2016 che ha permesso a Elodie di vincere il premio \"Premio di puntata - Canzone dell'estate\" durante la seconda puntata del Summer Festival.\nIn quello stesso anno ha curato tutta la parte musicale della squadra bianchi del programma Amici di Maria de Filippi e ha prodotto il brano \"Finalmente Piove\" scritto da Fabrizio Moro per Valerio Scanu ottenendo il riconoscimento di disco di Platino e presentato al Festival di Saremo 2016 dove ha arrangiato anche il brano \"Io vivr\u00f2 (senza te)\" di Battisti-Mogol, classificandosi secondo al premio \"Miglior Cover\".\nSempre nel 2016 ha prodotto e arrangiato con Emma Marrone l'album \"Nottetempo\" di Antonino Spadaccino e, per Loredana Bert\u00e8, il brano \"Il mio funerale\" contenuto nell'album \"Amici non ne ho... ma amiche s\u00ec!\".\nNel 2017 ha prodotto e arrangiato l'album \"Tutta colpa mia\" di Elodie contenente l'omonimo singolo in gara a Sanremo 2017 per il quale ha curato la direzione artistica e l'orchestrazione vincendo il disco d'oro.\nNel 2018 ha prodotto e arrangiato \"Essere qui\", quinto album di studio di Emma Marrone conseguendo la certificazione di disco di Platino e contenente il singolo \"Mi parli piano\" certificato oro. Ha curato, inoltre, la direzione musicale dei due tour successivi.\nHa mixato inoltre il singolo \"Love Is Madness\" dei 30 Seconds to Mars feat. Emma, uscito nel febbraio 2019.\nNel 2019 ha prodotto e arrangiato i brani \"L'oro del mondo\", \"Resta per sempre\" e \"Il mondo tranne te\" di Ermal Meta per il vincitore di Amici Alberto Urso contenuti nell'album \"Il sole ad est\" che ha debuttato secondo nella classifica Fimi.\nNel 2019 ha prodotto e arrangiato parte dell'album \"Fortuna\" di Emma che ha debuttato al primo posto della classifica Fimi.\nNel 2019 ha prodotto e arrangiato l'album \"Vite private\" di Marianne Mirage anticipato dal singolo \"L'amore \u00e8 finito\" per cui \u00e8 stato realizzato un corto con l'attore Marco Giallini presentato al Festival di Venezia 2019.\nNel 2019 ha partecipato come pianista e tastierista nell'album di Francesco Guccini \"\" .\nAltri artisti con cui ha collaborato come produttore musicista e autore sono Mondo Marcio, Paolo Meneguzzi (3 dischi di platino per le oltre 250.000 copie vendute di Lei \u00e8), Gemelli DiVersi, Renato Zero, Michele Zarrillo, Two Lines, Go west, Jasmine, Xfactor, Paolo Brera, Cristina D'Avena (album duets disco di platino)"}
{"id": "8213029", "revid": "1091859", "url": "https://it.wikipedia.org/wiki?curid=8213029", "title": "Ca\u00edn Vel\u00e1squez", "text": ""}
{"id": "8213035", "revid": "123656401", "url": "https://it.wikipedia.org/wiki?curid=8213035", "title": "Chiesa di San Giorgio Martire (Bernate Ticino)", "text": "La chiesa prepositurale di San Giorgio Martire, chiamata anche la canonica, \u00e8 il principale luogo di culto cattolico di Bernate Ticino, in citt\u00e0 metropolitana e arcidiocesi di Milano. La chiesa, adiacente alla ex canonica in via Vittorio Emanuele, tra il Ticino e il Naviglio Grande, \u00e8 sede di una parrocchia facente parte del decanato di Castano Primo.\nStoria.\nIl territorio era soggetto a invasioni barbariche divenne quindi luogo di difesa con la costruzione di una fortificazione: il \"Castrun Brinati\", citato in un documento di Enrico III il Nero nel 1045. Del 1064 \u00e8 un atto che trasferisce alcune propriet\u00e0 a diversi conventi, descrivendo anche una \"chiesa di San Giorgio\" che giaceva in grave stato di abbandono, per questo motivo l'abate del monastero di Sant'Ambrogio di Milano, nel 1085 concesse la propriet\u00e0 di questi territori alla famiglia Crivelli perch\u00e9 ne prendesse cura.\nFu papa Urbano III, membro di detta famiglia, e salito al soglio pontificio nel 1182, ad approvare nel 1186 la fondazione della canonica con l'insediamento di una comunit\u00e0 agostiniana. La localit\u00e0 scelta per la fondazione di un monastero aveva gi\u00e0 un piccolo luogo di culto molto ammalorato probabilmente parte di un castello, viene infatti citata come \"castrumin\" forse di propriet\u00e0 gi\u00e0 in precedenza della famiglia Crivelli. Il primo edificio fu ipogeo, era una cripta perch\u00e9 il territorio era frequentemente allagato dalle continue piene del Ticino, cos\u00ec che fosse preservato. Inoltre il territorio era soggetto a scorribande di eserciti pagani che minacciavano il ritorno del paganesimo sul territorio, non vi era infatti il sacerdote fisso che potesse giornalmente celebrare le liturgie.\nL'edificio fu ricostruito e ampliato e la famiglia godette dello giuspatronato, liberandosi cos\u00ec dalle pievi di Dairago e Corbetta, diventando comunit\u00e0 affidata ai canonici lateranensi della \"Casa di Santa Maria di Crescenzago\" fino al 1498, cos\u00ec che non fossero pagate tasse e balzelli alla chiesa milanese, ma direttamente a quella romana.\nFu papa Alessandro VI, a causa della decadenza della famiglia Crivelli con il passaggio agli Sforza, che affid\u00f2 la chiesa ad Antonio Stanga, segretario di Ludovico il Moro dando cos\u00ec via a un inizio di grave decadenza. Questi abbandon\u00f2 il progetto di ampliamento nel 1512. Solo nel 1582, per la volont\u00e0 di don Desiderio Tirone quando la struttura torn\u00f2 sotto la protezione della famiglia Crivelli nella figura del signor Tommaso, fu affidato all'architetto Martino Bassi il progetto per la riedificazione di una nuova chiesa, che vide la fine dei lavori nel 1618.\nLa canonica fu soppressa nel 1772 dall'arcivescovo Pozzobonelli che vendette tutti i beni e che nomin\u00f2 curato della parrocchia l'ultimo priore della comunit\u00e0 agostiniana, trasformando il convento in propriet\u00e0 privata.\nDescrizione.\nEsterno.\nUn elegante protiro tinteggiato di chiaro, precede l'ingresso dell'edificio che \u00e8 caratterizzato da una muratura in cotto realizzata con materiale di recupero di parte dell'antico edificio monastico.\nLa cripta \u00e8 la parte pi\u00f9 antica, forse di origine pagana, poi diventata battistero dove venivano custoditi i corpi dei monaci e le reliquie dei santi. e che conserva l'architettura romanica con volte a crociera in mattoni a vista. Sempre della cripta \u00e8 conservato il bassorilievo marmoreo opera dei Maestri campionesi, e forse di \" Bonino da Campione\", raffigurante \"Madonna col Bambino tra i santi Giorgio e Giacomo con offerente\", \u00e8 questa la raffigurazione mariana pi\u00f9 antica del territorio.\nInterno.\nL'interno della chiesa conserva la pala d'altare Deposizione di Cristo opera di Simone Peterzano realizzata nel 1584 con l'allievo Michelangelo Merisi.\nIl campanile in stile tardogotico \u00e8 terminante da bifore con archetti pensili. L'interno a unica navata ha il presbiterio preceduto da una cupola con lanterna\nTutto il monumentale complesso \u00e8 stato oggetto di restauro e di recupero. Le decorazioni pittoriche della navata e delle cappelle sono ad opera di Filippo Villa, il quale ha restaurato le decorazioni floreali e architettoniche e ha dipinto i vari tondi contenenti le figure di santi e beati. Dello stesso artista \u00e8 la vetrata presente a sinistra dell'altare maggiore."}
{"id": "8213037", "revid": "599013", "url": "https://it.wikipedia.org/wiki?curid=8213037", "title": "M\u0101rti\u0146\u0161 \u0136igurs", "text": "Carriera.\nClub.\nHa giocato nella prima divisione lettone; in carriera ha anche disputato complessivamente 7 partite nei turni preliminari di Europa League.\nNazionale.\nDopo aver giocato nelle nazionali giovanili Undr-18 ed Under-19, ha esordito nella nazionale lettone nel 2019."}
{"id": "8213038", "revid": "1745361", "url": "https://it.wikipedia.org/wiki?curid=8213038", "title": "Gruppo di sostegno", "text": "Un gruppo di sostegno, o gruppo di supporto, \u00e8 un gruppo di persone che si forniscono reciprocamente vari tipi di aiuto, di solito non professionale e non materiale, per una particolare caratteristica condivisa, in genere un disagio psicologico, emotivo o comportamentale. In un gruppo di sostegno le persone che condividono gli stessi problemi si riuniscono per condividere strategie di coping, sentirsi pi\u00f9 forti e avere un senso di comunit\u00e0. L'aiuto pu\u00f2 assumere la forma di fornire e valutare informazioni pertinenti, mettere in relazione esperienze personali, ascoltare e accettare le esperienze altrui, fornire comprensione empatica e stabilire reti sociali. Un gruppo di sostegno pu\u00f2 anche lavorare per sensibilizzare l'opinione pubblica sul problema dato.\nPanoramica.\nI gruppi di sostegno mantengono il contatto interpersonale tra i loro membri in vari modi. Generalmente, si incontrano di persona in gruppi di dimensioni che consentono la conversazione, a intervalli periodici. I gruppi di sostegno online (vedi sotto) tuttavia possono essere costituiti da centinaia o migliaia di membri, e mantenere il contatto con una modalit\u00e0 \"asicrona\", nel senso che ogni membro partecipa nel momento che ritiene pi\u00f9 opportuno. Il contatto tra i membri pu\u00f2 essere mantenuto anche attraverso newsletter, catene telefoniche, forum su internet e mailing list.\nL'adesione ad alcuni gruppi di sostegno \u00e8 formalmente controllata, con requisiti di ammissione e quote di iscrizione. Altri gruppi sono \"aperti\" e consentono a chiunque di partecipare a una riunione pubblica, o di partecipare a un forum online.\nI gruppi di sostegno ricadono in due grandi categorie:\nTeoria.\nQuale che sia la tipologia del gruppo, il \"sostegno tra pari\" gioca un ruolo determinante nei processi di gruppo in un gruppo di sostegno. L'efficacia del sostegno tra pari deriva da una variet\u00e0 di processi psicosociali descritti da Karen Fortuna nel 2019: supporto sociale, conoscenza esperienziale, apprendimento sociale, confronto sociale, principio di \"helper therapy\" e autodeterminazione.\nTipologie.\nEsistono gruppi di sostegno che si occupano di una vasta casistica di problematiche, oltrech\u00e9 di condizioni non necessariamente negative, ma per le quali \u00e8 utile una condivisione delle esperienze, come per esempio la genitorialit\u00e0. Alcuni gruppi non sono dedicati espressamente a chi soffre di un determinato problema, ma ai loro familiari, come i gruppi per familiari di persone alcoliste o tossicodipendenti. \nTra i temi pi\u00f9 frequentemente trattati si possono citare:\nGruppi di sostegno online.\nAlmeno dagli anni ottanta, internet ha fornito una possibile sede per i gruppi di sostegno. Martha Ainsworth osserva che \"il successo duraturo di questi gruppi ha stabilito fermamente il potenziale della comunicazione mediata dal computer per consentire la discussione di questioni personali sensibili\".\nIn uno studio sull'efficacia dei gruppi di sostegno online tra i pazienti con carcinoma della testa e del collo, \u00e8 stata riscontrata una partecipazione pi\u00f9 lunga a tali gruppi per migliorare la qualit\u00e0 della vita correlata alla salute.\nHenry Potts, un ricercatore dell'University College di Londra, afferma che la mancanza di elenchi qualitativi e il fatto che molti gruppi di sostegno non siano elencati dai motori di ricerca, pu\u00f2 rendere difficile la ricerca di un gruppo appropriato. Ci\u00f2 nonostante, afferma che la comunit\u00e0 medica ha bisogno di \"comprendere l'uso delle esperienze personali piuttosto che un approccio basato sull'evidenza ... questi gruppi hanno anche un impatto sul modo in cui le persone usano le informazioni. Possono aiutare le persone a imparare a trovare e usare le informazioni : ad esempio, gli utenti scambiano siti web e discutono di siti web. \"\nNon \u00e8 difficile trovare un gruppo di sostegno online, ma \u00e8 difficile trovarne uno valido. Nell'articolo \"Cosa cercare nei gruppi di sostegno online di qualit\u00e0\", John M. Grohol fornisce suggerimenti per la valutazione dei gruppi online e afferma: \"In buoni gruppi di sostegno online, i membri restano in attesa molto tempo dopo aver ricevuto il supporto che stavano cercando. perch\u00e9 vogliono dare agli altri ci\u00f2 che essi stessi hanno trovato nel gruppo. Gli psicologi chiamano questo fenomeno \"coesione di gruppo elevata\", ed \u00e8 l'apice del raggiungimento del gruppo. \"\nNumerosi studi hanno dimostrato l'importanza di internet nel fornire supporto sociale, in particolare ai gruppi con problemi di salute cronici. Soprattutto in caso di disturbi non comuni, pu\u00f2 essere importante un senso di comunit\u00e0 e comprensione, nonostante le grandi distanze geografiche, oltre alla condivisione della conoscenza.\nI gruppi di sostegno online, le comunit\u00e0 online per le persone colpite da un problema comune, offrono supporto reciproco e forniscono informazioni, due caratteristiche spesso inseparabili. Secondo Henry Potts, sono \"una risorsa trascurata per i pazienti\". Molti studi hanno esaminato il contenuto dei messaggi, mentre ci\u00f2 che conta \u00e8 l'effetto che la partecipazione al gruppo ha sull'individuo. Potts lamenta che la ricerca su questi gruppi \u00e8 rimasta indietro, in particolare sui gruppi creati direttamente dalle persone con problemi, piuttosto che dai ricercatori e dagli operatori sanitari. I gruppi definiti dall'utente possono condividere il tipo di conoscenza pratica che gli operatori sanitari potrebbero trascurare, e influiscono anche sul modo in cui le persone trovano, interpretano e utilizzano le informazioni.\nUn ulteriore vantaggio dei gruppi di sostegno online \u00e8 che la partecipazione \u00e8 asincrona. Ci\u00f2 significa che non \u00e8 necessario che tutti i partecipanti siano connessi contemporaneamente al forum per comunicare. \u00c8 possibile pubblicare un'esperienza o una domanda e altri possono rispondere a domande o commenti sui post ogni volta che hanno effettuato l'accesso e hanno una risposta appropriata. Questa caratteristica consente la partecipazione e la comunicazione di massa senza doversi preoccupare dei limiti di tempo. Inoltre, ci sono chat room di 24 ore e spazi per conversazioni mirate in ogni momento del giorno o della notte. Ci\u00f2 consente agli utenti di ottenere il supporto di cui hanno bisogno ogni volta che ne hanno bisogno, rimanendo a loro agio e, se lo desiderano, anonimi."}
{"id": "8213054", "revid": "31886", "url": "https://it.wikipedia.org/wiki?curid=8213054", "title": "Hans Gruijters", "text": "Biografia.\nHans Gruijters ha studiato psicologia e scienze politiche e sociali all'Universit\u00e0 di Amsterdam. Nel 1954 ha conseguito un master in psicologia. Successivamente \u00e8 diventato segretario esecutivo di un'azienda tessile a Helmond. Successivamente \u00e8 stato proprietario congiunto di varie societ\u00e0 nel settore alberghiero e della ristorazione ad Amsterdam. Dal 1960 al 1967 ha diretto la sezione affari esteri del quotidiano olandese \"Algemeen Handelsblad\". Dal 1971 al 1973 \u00e8 stato il principale editore della VNU, un conglomerato mediatico olandese.\nCome politico, Gruijters era un membro attivo del VVD. Dal 1959 \u00e8 stato presidente del JOVD (\"Organizzazione Giovanile Libert\u00e0 e Democrazia\") di Amsterdam. Dal novembre 1962 al 21 marzo 1966 fu rappresentante di VVD nel consiglio comunale di Amsterdam. Dopo un conflitto provocato dalla sua decisione di non partecipare alla cerimonia nuziale della principessa Beatrice e Claus von Amsberg, lasci\u00f2 il VVD. Pensava che il matrimonio non avrebbe contribuito al ruolo sociale che la casa reale avrebbe dovuto svolgere nella societ\u00e0.\nInsieme a Hans van Mierlo ha fondato i D66 nel 1966. Dal 7 luglio 1970 al 1971 \u00e8 stato membro del Consiglio provinciale dell'Olanda Settentrionale. Dal 7 dicembre 1972 all'11 maggio 1973 \u00e8 stato membro della Tweede Kamer olandese. Dall'11 maggio 1973 al 19 dicembre 1977 \u00e8 stato ministro degli alloggi e della pianificazione ambientale nel gabinetto di Joop den Uyl. Nel 2004 lasci\u00f2 i D66 perch\u00e9 non si sentiva pi\u00f9 il benvenuto l\u00ec.\nDopo il governo e primo sindaco di Lelystad.\nNon \u00e8 stato rieletto alle elezioni legislative del 25 maggio 1977 e ha assunto la gestione ordinaria del suo dipartimento fino al 19 dicembre. Si ritrova senza attivit\u00e0.\nIl 1\u00ba gennaio 1980 divenne il primo sindaco di Lelystad, la capitale appena creata della nuova provincia di Flevoland e la pi\u00f9 piccola capitale provinciale dei Paesi Bassi. Ha ricoperto questa carica per pi\u00f9 di 16 anni e si \u00e8 ritirato il 1\u00ba luglio 1996, all'et\u00e0 di 65 anni. Nel 2004 lasci\u00f2 i D66 perch\u00e9 non si sentiva pi\u00f9 il benvenuto l\u00ec."}
{"id": "8213057", "revid": "61051", "url": "https://it.wikipedia.org/wiki?curid=8213057", "title": "Kristine Hegland", "text": ""}
{"id": "8213062", "revid": "648716", "url": "https://it.wikipedia.org/wiki?curid=8213062", "title": "Fandango Pass", "text": "Il Fandango Pass (in passato conosciuto come Lassen Pass; varianti Lassen Cut-off, Lassen Horn) \u00e8 un valico nei monti Warner della contea di Modoc, California, Stati Uniti d'America. Situato nella foresta nazionale di Modoc, la sua altitudine \u00e8 di 1870 metri sul livello del mare. Si trova a circa 8,0 km a sud-ovest di Fort Bidwell.\nIl Fandango Pass \u00e8 storicamente conosciuto come incrocio di due piste, l'Applegate e il Lassen, che furono percorsi da pionieri emigranti tra il 1846 e il 1850. Il passo ora pu\u00f2 essere attraversato su una sezione di ghiaia graduata di 16 km, larga 1,5 corsie. \u00c8 chiuso durante i temporali invernali."}
{"id": "8213095", "revid": "287204", "url": "https://it.wikipedia.org/wiki?curid=8213095", "title": "B\u0159etislav Bakala", "text": "La sua carriera si svolse principalmente a Brno e in relazione alla musica di Leo\u0161 Jan\u00e1\u010dek.\nBiografia.\nStudi\u00f2 direzione d'orchestra al Conservatorio di Brno con Franti\u0161ek Neumann, e composizione con Leo\u0161 Jan\u00e1\u010dek alla scuola di organisti. I Nel 1922 si perfezion\u00f2 sotto la direzione di Vil\u00e9m Kurz. Dal 1920 al 1925 e, poi, dal 1929 al 1931, fu il direttore del Teatro Nazionale di Brno, debuttando in tale ruolo con l\"Orfeo ed Euridice\" di Gluck.\nNel 1921 scopr\u00ec il libretto dell'opera \"The Diary of One Who Disappeared\" di Jan\u00e1\u010dek e decise di eseguirla per la prima volta ad aprile dello stesso anno (suonando al pianoforte).\nIl 31 gennaio 1925 diresse a Brno la prima del balletto di Bohuslav Martin\u016f intitolato\"Kdo je na sv\u011bt\u011b nejmocn\u011bj\u0161\u00ed?\" (\"Chi \u00e8 il pi\u00f9 potente del mondo?\"). Per alcuni mesi, lavor\u00f2 come organista a Filadelfia negli Stati Uniti, anche nel ruolo di accompagnatore di Hans Kindler, con il quale aveva gi\u00e0 girato con successo in Europa.\nDal 1926 divenne pianista e direttore dell'orchestra radiofonica ceca di Brno e, in seguito alla morte di Neumann nel 1929, gli succedette come direttore principale dell'Opera cittadina. Nel 1936, Bakala fu nominato direttore del Vach Chorus delle insegnanti della Moravia. L'anno successivo si esib\u00ec com l'Orchestra Radiosinfonica di Brno in tournes, sia in Russia che in Lettonia.\nNel 1951 inizi\u00f2 a insegnare presso la neocostituita Accademia di musica e arti dello spettacolo \"Jan\u00e1\u010dek\", di Brno. Nel '56 fu nominato direttore e direttore principale della Orchestra Filarmonica di Brno. Nella prima met\u00e0 degli anni '50 Bakala, divenne uno dei pochi direttori a sostenere la musica di Martin nella sua terra natale.\nBakala concentr\u00f2 la propria attivit\u00e0 musicale sulle opere di Jan\u00e1\u010dek. Nove anni dopo la prima del \"The Diary of One Who Disappeared\" nel 1921, empre a Brno diresse anche la prima dell'opera \"Z mrtv\u00e9ho domu\", dopo averla riadattata in collaborazione con Osvald Chlubna. Inoltre, cur\u00f2 l'esecuzione anche di opere meno note e pi\u00f9 raramente rappresentate di Jan\u00e1\u010dek come \"The Beginning of a Romance\" (nel '31) e \"Osud\" (nel '34). Compose le riduzioni per piano delle sue opere, fra le quali il secondo movimento della Sonata per pianoforte 1.X.1905. Inoltre, scrisse gli arrangiamenti di canzoni popolari della Moravia: sua moglie, il soprano Marie Bakalov\u00e1-\u0160\u00ed\u0161ov\u00e1, era membro dell'Opera di Brno e cantante concertistica.\nCharles Mackerras descrisse la direzione della musica di Jan\u00e1\u010dek da parte di Bakala come \"una pietra miliare\" nella storia dell'interpretazione del compositore, citando in particolare una versione de \"L'affare Makropulos\", trasmessa alla radio di Brno.\nEsecuzioni.\nLe sue esecuzioni comprendono la Messa glagolitica, il capolavoro sacro di Jan\u00e1\u010dek, oltre alla \"Sinfonietta\" e alle \"Lachian Dances\", il \"Feu d'artifice\" di Stravinsky, il \"Cyrano de Bergerac\" di Josef Bohuslav Foerster e il poema sinfonico \"Summer\" di Otakar Ostr\u010dil.\nDurante una visita dell'Orchestra Filarmonica di Stato di Brno a Varsavia, nel 1956, Polski Nagrania realizz\u00f2 la prima registrazione in LP della terza sinfonia di Bohuslav Martin\u016f, diretta da Bakala. Con il coro femminile di Vach reistr\u00f2 \"Ka\u0161par Ruck\u00fd\", mentre la moglie Marie Bakalov\u00e1 comparve in \"\u0158\u00edkadla\" e nella \"\u0160elma sedl\u00e1k\" di Anton\u00edn Dvo\u0159\u00e1k. Fra gli esempi rari di musica del XX secolo, Bakala realizz\u00f2 le registrazioni della Serenata in D di Nov\u00e1k, della \"Sinfonietta pastorale\" di Petr\u017eelka, delle ninne nanne di Kapr\u00e1l, della \"Sinfonietta militare \" di V\u00edt\u011bzslava Kapr\u00e1lov\u00e1 e della suite per balletto \"La sposa del fantasma\" di Jan Nov\u00e1k.\nQueste e altre opere sono presenti nell'archivio storico della radio di Brno.\nComposizioni.\nIl ristretto numero di composizioni di Bakala fu influenzato da V\u00edt\u011bzslav Nov\u00e1k e da Jan\u00e1\u010dek. Includono una sonata per violoncello, un quartetto d'archi, uno Scherzo per orchestra, una \"ninna nanna di Natale\" e gli arrangiamenti di Jan\u00e1\u010dek menzionati sopra."}
{"id": "8213103", "revid": "114538044", "url": "https://it.wikipedia.org/wiki?curid=8213103", "title": "Birago Balzano", "text": "Biografia.\nNato in Puglia, dopo essersi trasferito da adolescente a Milano, frequenta prima l'Accademia di belle arti di Brera e poi l'Istituto d'arte di Cimabue; esord\u00ec come fumettista nel 1964 realizzando gli ultimi cinque albi della serie western \"Capitan Audax\" dell'Editoriale Corno insieme a Sergio Montip\u00f2, con il quale realizzer\u00e0 poi anche la serie \"Cap Il Fumetto Capellone\" dal 966 al 1967 della ErreGI. Dal 1972 collabora con la Edifumetto realizzando la serie per adulti \"Zora la vampira\" scritta da Giuseppe Pederiali e della quale sar\u00e0 il disegnatore principale dell'intera serie edita fino al 1985. Negli anni sessanta ha realizzato storie della serie western Capitan Miki della Editoriale Dardo e Piccolo Ranger e Un ragazzo nel Far West della Edizioni Audace."}
{"id": "8213106", "revid": "124835371", "url": "https://it.wikipedia.org/wiki?curid=8213106", "title": "Qualificazioni al campionato europeo di calcio femminile 2013 - Fase a gironi, gruppo 7", "text": "Le qualificazioni al campionato europeo di calcio femminile 2013 vennero giocate, nel gruppo 7, da cinque nazionali: , , , e Repubblica Ceca. Le cinque squadre si affrontarono in un girone all'italiana con partite di andata e ritorno, per un totale di otto partite. La squadra prima classificata si qualificava direttamente alla fase finale del torneo, mentre la seconda classificata si qualifica direttamente alla fase finale solo se era la migliore seconda dei sette gruppi di qualificazione, altrimenti accedeva ai play-off qualificazione."}
{"id": "8213108", "revid": "439868", "url": "https://it.wikipedia.org/wiki?curid=8213108", "title": "Chiesa di Santo Stefano (Vermiglio)", "text": "La chiesa di Santo Stefano \u00e8 la parrocchiale nella frazione Fraviano di Vermiglio, in Trentino, che risale al XIII secolo.\nStoria.\nA Fraviano la chiesa viene citata una prima volta gi\u00e0 all'inizio del XIII secolo ma \u00e8 solo quattro secoli dopo che si hanno notizie di importanti lavori che la riguardano. Dai documenti risulta che l'edificio venne riedificato nel 1638 e che vi vennero apportate significative modifiche, come ornamenti in stucco nella cappella laterale sinistra.\nCirca 150 anni pi\u00f9 tardi venne rifatta la pavimentazione della sala (venne utilizzata pietra locale, della zona del Tonale) e pi\u00f9 tardi si restaurarono anche le coperture, attuando un ampliamento con la creazione di arcate all'inizio della navata e l'edificazione della sacrestia nuova.\nLa creazione di un loggiato appoggiato alla facciata, con scala esterna, \u00e8 del 1868.\nNel 1909 la chiesa ebbe la dignit\u00e0 di parrocchia\nTra il 1915 ed il 1918 venne notevolmente danneggiata, con incendio del tetto, lesioni gravi alla struttura dell'abside e perdita delle vetrate quindi nel primo dopoguerra fu oggetto di molti restauri che portarono all'apertura di un passaggio tra la primitiva sacrestia e il nuovo presbiterio ed a modifiche nella pavimentazione.\nDopo il secondo conflitto mondiale si prosegu\u00ec con i lavori di ampliamento sino ad arrivare al periodo compreso tra il 1965 ed il 1968 quando venne demolito l'altare maggiore e furono eliminate le balaustre. Vennero spostati la custodia dell'eucaristia ed il fonte battesimale, fu eliminato il pulpito e venne murata una porta laterale.\nLa chiesa \u00e8 stata sottoposta a un recente intervento di restauro all'inizio del XXI secolo ed \u00e8 stata ornata di nuove opere artistiche come rilievi in bronzo sul portale ed affreschi nel timpano. In tale occasione \u00e8 stato realizzato l'adeguamento liturgico."}
{"id": "8213120", "revid": "30445", "url": "https://it.wikipedia.org/wiki?curid=8213120", "title": "Contea di Makueni", "text": "La Contea di Makueni \u00e8 una della 47 contee del Kenya situata nell'ex Provincia Orientale. Al censimento del 2019 ha una popolazione di 987.653 abitanti. Il capoluogo della contea \u00e8 Wote. Altre citt\u00e0 importanti sono: Makindu, Emali e Sultan Hamud."}
{"id": "8213121", "revid": "709565", "url": "https://it.wikipedia.org/wiki?curid=8213121", "title": "Parco nazionale delle Yorkshire Dales", "text": "Il parco nazionale delle Yorkshire Dales (in inglese \"Yorkshire Dales National Park\") \u00e8 un parco nazionale dell'Inghilterra. Esso si estende per fra il North Yorkshire, la Cumbria e il Lancashire, occupando anche la maggior parte delle Yorkshire Dales. Il parco si trova a 80\u00a0km a nord-est di Manchester, a nord di Otley, Ilkley, Leeds e Bradford, a est di Kendal, a sud-ovest di Darlington e a nord-ovest da Harrogate. Oggi il parco \u00e8 occupato da oltre residenti.\nStoria.\nNel 1947, un comitato governativo presieduto da Arthur Hobhouse (poi concretizzato nel National Parks and Access to the Countryside Act 1949) propose l'apertura di dodici diversi parchi in Inghilterra fra cui il parco nazionale delle Yorkshire Dales, che avrebbe occupato il West e il North Riding of Yorkshire. Quando il parco fu aperto nel 1954, esso occupava il territorio delle Yorkshire Dales ad eccezione di Nidderdale. Nel 1963, il West Riding County Council propose l'accorpamento dell'area di Nidderdale al parco nazionale, ma tale iniziativa incontr\u00f2 l'opposizione dei rural district locali, che avrebbero perso alcuni dei loro poteri al consiglio di contea.\nIn seguito all'emanazione del Local Government Act del 1972, la maggior parte dell'area del parco nazionale fu trasferita, nel 1974, nella nuova contea del North Yorkshire. Un'area nel nord-ovest del parco nazionale che comprende Dentdale, Garsdale e la cittadina di Sedbergh fu trasferita dalla West Riding of Yorkshire alla nuova contea di Cumbria. Nel 1997 la gestione del parco pass\u00f2 dai consigli di contea all'autorit\u00e0 del parco nazionale delle Yorkshire Dales.\nNel 2016, i confini del parco nazionale delle Yorkshire Dales si estesero, a partire dallo Yorkshire, di circa il 24% a ovest e a nord, nel Lancashire, nella Cumbria e nel Westmortland, giungendo a comprendere una grande porzione dell'area inclusa tra i vecchi confini del parco, la Motorway M6, le Howgill Fells e la maggior parte delle Orton Fells.\nTurismo.\nIl parco attira oltre otto milioni di visitatori ogni anno e dispone di varie aree ricreative, percorsi guidati e piste ciclabili. Il parco \u00e8 attraversato da vari sentieri fra cui la Pennine Way, la Dales Way, la Coast to Coast Walk e la Pennine Bridleway. Alcune delle attrazioni pi\u00f9 visitate dai turisti includono le localit\u00e0 di Grassington, Hawes, Maltham e Reeth, diverse cascate come quelle di Aysgarth e monumenti come il castello di Bolton."}
{"id": "8213130", "revid": "71433", "url": "https://it.wikipedia.org/wiki?curid=8213130", "title": "A Beautiful Day in the Neighborhood", "text": ""}
{"id": "8213131", "revid": "124336305", "url": "https://it.wikipedia.org/wiki?curid=8213131", "title": "Nik Dodani", "text": "Ha inoltre recitato nel ruolo di Pat Patel nel revival della sitcom della CBS \"Murphy Brown\".\nBiografia.\nOltre ad \"Atypical\" di Netflix e \"Murphy Brown\" della CBS, Dodani \u00e8 noto per le sue apparizioni in \"Angie Tribeca\" di TBS, \"Idiotsitter\" di Comedy Central, \"Kevin From Work\" di Freeform e \"The Player\" della NBC. \u00c8 apparso nel film Netflix prodotto da Ben Stiller, \"Alex Strangelove\", nel film indipendente di Joshua Leonard, \"Dark Was The Night\", con Marisa Tomei e Charlie Plummer, e nel thriller della Sony Pictures \"Escape Room\".\nDodani si esibisce anche in stand-up e ha fatto il suo debutto comico a tarda notte in \"The Late Show with Stephen Colbert\", il 28 settembre 2018.\nVita privata.\nNik Dodani \u00e8 apertamente omosessuale.\nDoppiatori italiani.\nNelle versioni in italiano delle opere in cui ha recitato, Nik Dodani \u00e8 stato doppiato da:"}
{"id": "8213152", "revid": "599013", "url": "https://it.wikipedia.org/wiki?curid=8213152", "title": "Orazio Tigrini", "text": "Biografia.\nFiglio di un calzolaio, Tigrini fu allievo di Paolo Aretino. Fu il maestro a pagargli l'istruzione musicale, e il suo talento impression\u00f2 molte persone: si ha notizia di numerose donazioni private per sovvenzionare i suoi studi. Divenne subdiacono nel 1561 e nel 1562 fu maestro di canto della cattedrale di Arezzo: la sua giovane et\u00e0 suscit\u00f2 una seria opposizione alla sua nomina da parte dei cantori pi\u00f9 anziani. Nonostante le inimicizie, Tigrini riusc\u00ec a farsi nominare maestro di cappella grazie alla protezione del nobile canonico Alberigo Albergotti. Ci furono comunque azioni contro il suo operato da parte del Capitolo, che perdurarono fino al 1567. Non abbiamo notizie sufficienti a ricostruire la sua vita tra gli anni 1567 e 1587, durante i quali Tigrini pubblica a Venezia, con Angelo Gardano, un \"Libro di madrigali a 4 voci\" (nel 1573), una \"Musica super salmos omnes\" (nel 1579) e un \"Libro di madrigali a 6 voci\" (1582). Per alcuni avrebbe passato un periodo a Orvieto, ma i documenti confermano una sua ordinazione a sacerdote della oggi scomparsa parrocchia di San Giustino ad Arezzo. Si ha notizie, altres\u00ec, di una sua continuativa attivit\u00e0 di organista alla Pieve aretina, dove oper\u00f2 il suo maestro Paolo Aretino. Nel 1587 lo si trova di nuovo maestro di cappella ad Arezzo, dove giunge come musicista affermato grazie al successo delle sue pubblicazioni. Da allora dette alle stampe a Venezia, con Ricciardo Amadino, il \"Compendio di musica\" nel 1588, che riprende le idee teoriche espresse da Gioseffo Zarlino, e un secondo \"Libro di madrigali a 6 voci\" nel 1591.\nTabella delle opere rimaste.\nNon ci \u00e8 pervenuta alcuna opera composta da Tigrini per le cappelle aretine: sono sopravvissute solo le 5 opere che stamp\u00f2 a Venezia."}
{"id": "8213153", "revid": "827882", "url": "https://it.wikipedia.org/wiki?curid=8213153", "title": "Swale", "text": "Swale (\"buca\" o \"depressione\") pu\u00f2 indicare:"}
{"id": "8213155", "revid": "1318658", "url": "https://it.wikipedia.org/wiki?curid=8213155", "title": "Wardlow (wrestler)", "text": ""}
{"id": "8213159", "revid": "767487", "url": "https://it.wikipedia.org/wiki?curid=8213159", "title": "Esther Staubli", "text": "Carriera.\nCalciatrice.\nStaubli si appassiona al calcio fin dalla giovane et\u00e0, iniziando la carriera che la porta sino a disputare la Lega Nazionale A, massimo livello del campionato svizzero di categoria, nel ruolo di attaccante con la maglia del .\nArbitro.\nDopo aver abbandonato la carriera da calciatrice, Staubli ottiene la licenza di arbitro da calcio dall'Associazione Svizzera di Football, iniziando a dirigere incontri del campionato svizzero femminile dal 2000.\nDal 2006 \u00e8 inserita nella FIFA International Referees List.\nNel 2015 viene designata per dirigere la finale di UEFA Women's Champions League 2014-2015, al Friedrich-Ludwig-Jahn-Sportpark di Berlino, Germania, giocata il 14 maggio tra le tedesche dell' e le francesi delParis Saint-Germain, incontro che vede le prime vincere per 2-1 in zona Cesarini e aggiudicarsi il loro quarto trofeo.\nDue anni pi\u00f9 tardi le affidano la finale dell'Europeo dei Paesi Bassi 2017, che vede prevalere la squadra della nazione organizzatrice che ottiene il suo primo titolo continentale battendo per 4-2 le avversarie della .\nSempre nel 2017, assieme alla collega ucraina Kateryna Monzul', la UEFA la invia al Mondiale di India 2017 Under-17 maschile come quarto ufficiale. Inaspettatamente, in quell'occasione Staubli \u00e8 diventata la prima donna ad arbitrare in una Coppa del Mondo U-17 maschile, quando viene designata per la partita del gruppo E della fase a gironi tra e ."}
{"id": "8213160", "revid": "111523951", "url": "https://it.wikipedia.org/wiki?curid=8213160", "title": "Alturas", "text": ""}
{"id": "8213163", "revid": "232551", "url": "https://it.wikipedia.org/wiki?curid=8213163", "title": "F\u00fchrerstadt", "text": "F\u00fchrerstadt (lett. \"Citt\u00e0 del \"F\u00fchrer\"\") era uno \"status\" di preminenza politico-culturale riconosciuto da Adolf Hitler, il \"F\u00fchrer\" della Germania nazista a cinque citt\u00e0 tedesche nel 1937.\nHitler intendeva trasformare le \"F\u00fchrerstadt\" in monumentali moderne capitali culturali/operative del III Reich, ognuna con una sua funzione precipua. I progetti, basati su schizzi realizzati da Hitler stesso, vennero affidati agli architetti di grido della Germania nazista: Albert Speer, Paul Troost, German Bestelmeyer, Konstanty Gutschow, Hermann Giesler, Leonhard Gall e Paul Otto August Baumgarten. Riassetti urbani pi\u00f9 modesti avrebbero dovuto aver luogo in altre citt\u00e0: il numero \u00e8 imprecisato, poich\u00e9 si parla di 26, 35 e financo 50 siti diversi a seconda delle fonti. I progetti non furono realizzati a causa della seconda guerra mondiale, sebbene lo scoppio del conflitto non abbia, da subito, interrotto l'attivit\u00e0 edilizia per insistenza di Hitler stesso.\nDopo la Campagna di Francia nel 1940, Hitler ordin\u00f2 che il riassetto urbanistico delle \"F\u00fchrerstadt\" fosse completato entro il 1950 e che rappresentasse l'entit\u00e0 delle vittorie tedesche nell'Europa occidentale.\nLe citt\u00e0 del \"F\u00fchrer\".\nLe cinque \"F\u00fchrerstadt\" erano:\nAltri grandi progetti urbanistici del Reich.\nOltre alle cinque \"F\u00fchrerstadt\", erano pianificati massicci interventi urbanistici a K\u00f6nigsberg, Oldenburg, Posen, Saarbr\u00fccken e Wewelsburg. Pressato dai \"Gauleiter\" del Reich, Hitler aument\u00f2 notevolmente anche il numero di citt\u00e0 per le quali era stata programmata la ristrutturazione per un totale di 26 centri urbani.&lt;br&gt;\nSecondo una lettera del 19 febbraio 1941 di Albert Speer al tesoriere del Partito socialista nazionale, i siti interessati sarebbero stati: "}
{"id": "8213165", "revid": "6923", "url": "https://it.wikipedia.org/wiki?curid=8213165", "title": "Ritratto di un vecchio gentiluomo", "text": "Il Ritratto di un vecchio gentiluomo \u00e8 un dipinto su tavola (33,3x27,3cm) di Vincenzo Foppa del 1495-1500, proveniente dalla John G. Johnson Collection, nel 1917, e conservato al Philadelphia Museum of Art di Filadelfia.\nStoria e descrizione.\nL'opera si presenta come un perfetto ritratto di profilo di un uomo anziano che si staglia sullo sfondo nero. Dalla foggia sia del cappello che dell'abito, si deduce che \u00e8 la raffigurazione di un nobile milanese vissuto nel XV secolo non ben identificato.\nIl dipinto non conserva le sue misure iniziali: originariamente il ritratto aveva una maggiore ampiezza sia del busto che del capo. Probabilmente \u00e8 stato ridotto per poter essere inserito nella cornice."}
{"id": "8213180", "revid": "729019", "url": "https://it.wikipedia.org/wiki?curid=8213180", "title": "Chait\u00e9n", "text": "Chait\u00e9n \u00e8 una citt\u00e0 del Cile, ex-capoluogo della Provincia di Palena nella Regione di Los Lagos. La cittadina si affaccia sul golfo del Corcovado di fronte all'isola Chilo\u00e9.\nOrigine del nome.\nIl nome della citt\u00e0 deriva dalla lingua mapudungun: le parole \"chain-chaitun\" significano infatti letteralmente \"mettere in cesta\".\nStoria.\nChait\u00e9n \u00e8 stata fondata nel 1933 dal presidente Arturo Alessandri Palma, che ha espresso la volont\u00e0 di ripopolare questa zona del paese.\n\u00c8 stata designata capitale del Dipartimento di Palena nel 1959. Il processo di regionalizzazione, fra il 1974 e il 1976, ha fatto s\u00ec che Palena acquisisse il livello di provincia, passando a dipendere da Porto Montt.\nNel decennio del 2000, Chait\u00e9n divenne una delle comunit\u00e0 con pi\u00f9 alto Indice di sviluppo umano della regione. Nel 2002, la sua popolazione \u00e8 arrivata a 4625 abitanti.\nEruzione.\nEvacuazione.\nIl 2 maggio 2008 ha eruttato il vulcano Chait\u00e9n coprendo il cielo con un'enorme nuvola di ceneri che si \u00e8 estesa da Puerto Montt a diverse localit\u00e0 dell'Argentina (inclusa la capitale Buenos Aires). L'Armata del Cile e l'esercito hanno organizzato immediatamente un'operazione di evacuazione, che ha trasferito 1.200 persone a Puerto Montt e Chilo\u00e9 in poche ore. Il giorno seguente erano gi\u00e0 partite pi\u00f9 di 3.800 persone. Alcuni si rifiutarono di abbandonare la citt\u00e0, nonostante l'obbligo di evacuazione imposto dal governo per un raggio di 50 km, prevedendo il collasso della colonna di fumo e una colata piroclastica.\nIl 7 maggio si present\u00f2 un ricorso che permettesse l'uso della forza per evacuare le persone rimaste nella citt\u00e0, finch\u00e9 il giorno 8 maggio una forte eruzione convinse definitivamente tutti a trasferirsi, facendo divenire Chait\u00e9n una citt\u00e0 fantasma.\nCitt\u00e0 fantasma.\nIl governo centrale chiuse l'Illustre Municipalit\u00e0 di Chait\u00e9n e l'Edificio di governo di Palena, che fu spostato ubicato a Futaleuf\u00fa, proibendo anche l'insediamento di persone nella citt\u00e0 fino al 2010.\nDopo qualche giorno dal dramma, si cominci\u00f2 a preoccuparsi fortemente per gli animali rimasti nel luogo: programmi televisivi, fondazioni e militari hanno cominciato a soccorrere gli animali domestici, mentre hanno trasferito gli altri nelle zone pi\u00f9 sicure a sud.\nCapitale provinciale.\nChait\u00e9n \u00e8 stata la capitale della provincia di Palena dalla sua creazione nel 1976. Dopo l'evacuazione, dal 9 maggio 2008 le istituzioni provinciali hanno funzionato temporalmente nella localit\u00e0 di Palena e durante 2009 a Futaleuf\u00fa, anche se finalmente nel dicembre 2010 il governo nazionale ha deciso mantenere a Chait\u00e9n come capitale provinciale."}
{"id": "8213183", "revid": "125824456", "url": "https://it.wikipedia.org/wiki?curid=8213183", "title": "Servant (serie televisiva)", "text": "Servant \u00e8 una serie televisiva statunitense creata da Tony Basgallop, che viene distribuita su Apple TV+ dal 28 novembre 2019.\nNel dicembre 2020 la serie viene ufficialmente rinnovata per una terza stagione.\nTrama.\nLa serie segue i genitori Dorothy e Sean Turner, che assumono la giovane tata Leanne per accudire una bambola reborn, l'unico strumento che \u00e8 servito a riportare Dorothy dallo stato catatonico in cui \u00e8 caduta dopo la morte del figlio Jericho. Con il passare del tempo, per\u00f2, mentre la stessa Dorothy \u00e8 convinta che la bambola sia il vero Jericho, Sean comincia a sospettare di Leanne.\nLuoghi delle riprese.\nLa serie \u00e8 stata girata a Filadelfia da novembre 2018 a marzo 2019. Le scene esterne si sono svolte nel centro di Filadelfia vicino a Spruce e 21st Streets. Un set per le riprese all'interno della casa Turner \u00e8 stato costruito in un'antica fabbrica di vernici a Bethel Township, nella Contea di Delaware, in Pennsylvania.\nLo chef italiano Marco Vetri \u00e8 stato consulente alimentare per le scene di cucina.\nAccoglienza.\nSu Rotten Tomatoes, la serie detiene una valutazione di approvazione dell'84% basata su 38 recensioni, con una valutazione media di 6,88/10. Il consenso critico del sito recita: \"Sebbene il mistero di Servant vaga spesso in angoli bui e affollati, la sua atmosfera claustrofobica e le sue potenti prestazioni creano abbastanza tensione per mantenere attenti gli spettatori\". Su Metacritic, ha un punteggio medio ponderato di 68 su 100 sulla base delle recensioni di 14 critici, che indicano \"recensioni generalmente favorevoli\"."}
{"id": "8213196", "revid": "1590006", "url": "https://it.wikipedia.org/wiki?curid=8213196", "title": "Tiro dal perimetro", "text": ""}
{"id": "8213197", "revid": "610351", "url": "https://it.wikipedia.org/wiki?curid=8213197", "title": "Plumeria alba", "text": "Plumeria alba \u00e8 una pianta della famiglia delle Apocinacee, originaria dell'America tropicale.\nDistribuzione e habitat.\nL'areale originario di questa specie si estende dal Messico e dalla Florida, attraverso l'America centrale (Belize, Costa Rica, El Salvador, Guatemala, Honduras, Nicaragua, Panama) e i Caraibi (Bahamas, isole Cayman, Cuba, Repubblica Dominicana, Haiti, Giamaica, Isole Leeward, Porto Rico, isole Turks e Caicos, Antille venezuelane, isola di Windward), sino alla parte settentrionale del Sud America (Colombia, Venezuela e Guyana)."}
{"id": "8213200", "revid": "83531", "url": "https://it.wikipedia.org/wiki?curid=8213200", "title": "Giro di Svizzera 1980", "text": "Il Giro di Svizzera 1980, quarantacinquesima edizione della corsa, si svolse dall'11 al 20 giugno su un percorso di 1579\u00a0km ripartiti in 9 tappe (la quarta, la settima e la nona suddivise in due semitappe) pi\u00f9 un cronoprologo, con partenza a Rheinfelden e arrivo a Oerlikon. Fu vinto dall'italiano Mario Beccia della Hoonved-Bottecchia davanti allo svizzero Josef Fuchs e all'olandese Joop Zoetemelk."}
{"id": "8213204", "revid": "83531", "url": "https://it.wikipedia.org/wiki?curid=8213204", "title": "Giro di Svizzera 1981", "text": "Il Giro di Svizzera 1981, quarantaseiesima edizione della corsa, si svolse dal 10 al 19 giugno su un percorso di 1838\u00a0km ripartiti in 9 tappe (la terza e la settima suddivise in due semitappe) pi\u00f9 un cronoprologo, con partenza a Wohlen e arrivo a Zurigo. Fu vinto dallo svizzero Beat Breu della Cilo-Aufina davanti al suo connazionale Josef Fuchs e all'italiano Leonardo Natale."}
{"id": "8213223", "revid": "827882", "url": "https://it.wikipedia.org/wiki?curid=8213223", "title": "Cioccolata (disambigua)", "text": ""}
{"id": "8213224", "revid": "1718976", "url": "https://it.wikipedia.org/wiki?curid=8213224", "title": "Allacciate le cinture! Viaggiando si impara", "text": ""}
{"id": "8213225", "revid": "417119", "url": "https://it.wikipedia.org/wiki?curid=8213225", "title": "Prljavo Kazali\u0161te", "text": ""}
{"id": "8213227", "revid": "83531", "url": "https://it.wikipedia.org/wiki?curid=8213227", "title": "Giro di Svizzera 1982", "text": "Il Giro di Svizzera 1982, quarantasettesima edizione della corsa, si svolse dal 16 al 25 giugno su un percorso di 2071\u00a0km ripartiti in 9 tappe (la quarta suddivisa in due semitappe) pi\u00f9 un cronoprologo, con partenza a Volketswil e arrivo a Zurigo. Fu vinto dall'italiano Giuseppe Saronni della Del Tongo-Colnago davanti all'olandese Theo de Rooy e al belga Guido Van Calster."}
{"id": "8213228", "revid": "1543377", "url": "https://it.wikipedia.org/wiki?curid=8213228", "title": "Eterodossia (economia)", "text": "Eterodossia \u00e8 un termine che pu\u00f2 essere usato in contrapposizione alle teorie economiche tradizionali.\nL'eterodossia \u00e8 un termine generico che pu\u00f2 coprire varie scuole di pensiero o teorie che possono, per esempio, includere l'economia istituzionale, evolutiva, georgista, austriaca, femminista, sociale, post-keynesiana (da non confondere con la teoria neo-keynesiana), ecologica, marxiana.\nL'economia ortodossa o tradizionale si occupa di \"razionalit\u00e0, individualismo ed equilibrio\", mentre l'economia eterodossa tratta il \"nesso tra istituzioni, storia, struttura sociale\". Molti economisti considerano l'economia eterodossa \"marginale\" e \"irrilevante\", con poca o nessuna influenza sulla stragrande maggioranza degli economisti accademici nel mondo di lingua inglese.\nUna recente ricerca ha documentato diversi importanti gruppi di economisti eterodossi. L'International Confederation of Associations for Pluralism in Economics (ICAPE) non fornisce una definizione di \"economia eterodossa\", ma limita la sua missione \"alla promozione del pluralismo in economia\".\nUno studio suggerisce quattro fattori chiave delle analisi eterodosse: storia, sistemi naturali, incertezza e potere.\nStoria.\nNumerose scuole eterodosse di pensiero economico sfidarono il dominio dell'economia neoclassica dopo la rivoluzione neoclassica degli anni 1870. Oltre ai critici socialisti del capitalismo, le scuole eterodosse in questo periodo includevano sostenitori di varie forme di mercantilismo, la scuola storica e sostenitori di teorie monetarie non ortodosse come il credito sociale. Altre scuole eterodosse attive prima e durante la Grande Depressione includevano la tecnocrazia e il georgismo.\nFisici e biologi sono stati i primi a utilizzare i flussi di energia per spiegare lo sviluppo sociale ed economico. Joseph Henry, un fisico americano e primo segretario dello Smithsonian Institution, ha osservato che il \"principio fondamentale dell'economia politica \u00e8 che il lavoro fisico dell'uomo pu\u00f2 essere migliorato solo da ... la trasformazione della materia da uno stato grezzo in una condizione artificiale ... spendendo ci\u00f2 che si chiama potere\". Il sorgere e la diffusione dell'economia keynesiana, in risposta all'elevata disoccupazione dovuta alla Crisi del 1929, ha contribuito al calo delle scuole ortodosse negli anni '50 e '60.\nDopo il 1945, la sintesi neoclassica dell'economia keynesiana ha portato a una posizione dominante basata su una divisione del campo in microeconomia (generalmente neoclassica ma con una teoria del fallimento del mercato recentemente sviluppata) e in macroeconomia (divisa tra opinioni keynesiane e monetariste su questioni come il ruolo della politica monetaria). Gli austriaci e i post-keynesiani che dissentivano da questa sintesi emersero come scuole eterodosse definite. Inoltre, le scuole marxiste e istituzionaliste sono rimaste attive.\nFino al 1980 i temi pi\u00f9 importanti dell'economia eterodossa nelle sue varie forme includevano:\nDal 1980 circa l'economia tradizionale \u00e8 cresciuta al'influenza di nuovi programmi di ricerca, tra cui l'economia comportamentale, l'economia della complessit\u00e0, l'economia evolutiva, l'economia sperimentale e la neuroeconomia. Di conseguenza, alcuni economisti eterodossi, come John B. Davis, hanno proposto che la definizione di economia eterodossa debba essere adattata a questa nuova realt\u00e0 pi\u00f9 complessa:\n... l'economia eterodossa post-1980 \u00e8 una struttura complessa, composta da due tipi di lavori eterodossi ampiamente diversi, ognuno differenziato internamente con una serie di programmi di ricerca con origini e orientamenti storici diversi: la tradizionale eterodossia di \"sinistra\", familiare alla maggior parte, e la \"nuova eterodossia\" derivante da altre importazioni scientifiche.\nRifiuto dell'economia neoclassica.\nNon esiste un'unica \"teoria economica eterodossa\"; esistono molte \"teorie eterodosse\" differenti. Esse condividono, tuttavia, il rifiuto dell'ortodossia neoclassica come strumento appropriato per comprendere il funzionamento della vita economica e sociale. Le ragioni di questo rifiuto possono variare. Alcuni degli elementi che si trovano comunemente nelle critiche eterodosse sono elencati di seguito.\nCritica al modello neoclassico del comportamento individuale.\nUno dei principi pi\u00f9 ampiamente accettati dell'economia neoclassica \u00e8 l'assunzione della \"razionalit\u00e0 degli agenti economici\". In effetti, per alcuni economisti, la nozione di comportamento massimizzante razionale \u00e8 considerata sinonimo di comportamento economico ( 1976, 1984). Gli studi che non si basano sul presupposto della razionalit\u00e0 sono considerate al di fuori dell'ambito delle scienze economiche (Landsberg 1989, 596). L'economia neoclassica assume a priori che gli agenti siano razionali e che cerchino di massimizzare la loro utilit\u00e0 individuale (o profitti) soggetta a vincoli. Questi presupposti forniscono la spina dorsale per la teoria della scelta razionale.\nMolte scuole eterodosse criticano il modello homo economicus del comportamento umano utilizzato nel modello neoclassico standard. Una versione tipica della critica \u00e8 quella di Satya Gabriel:La teoria economica neoclassica \u00e8 fondata su una particolare concezione della psicologia umana, del libero arbitrio o del processo decisionale. Si presume che tutti gli esseri umani prendano decisioni economiche in modo da massimizzare il piacere o l'utilit\u00e0. Alcune teorie eterodosse respingono questa ipotesi di base della teoria neoclassica, sostenendo una diversa visione di come vengono prese le decisioni economiche e/o di come funziona la psicologia umana. \u00c8 possibile accettare l'idea che gli esseri umani ricerchino il piacere, ma si deve respingere l'idea che le decisioni economiche siano governate da tale ricerca del piacere. Gli esseri umani, potrebbero non essere in grado di fare scelte coerenti con la massimizzazione del piacere a causa di vincoli sociali e/o di coercizioni. Gli esseri umani potrebbero anche non essere in grado di valutare correttamente gli esiti delle loro azioni. Ed \u00e8 anche possibile che la nozione di ricerca del piacere sia essa stessa un'ipotesi insignificante perch\u00e9 \u00e8 impossibile da testare o troppo generica per poter essere confutata. Le teorie economiche che rifiutano l'assunzione di base delle decisioni economiche come risultato della massimizzazione del piacere sono eterodosse.\nShiozawa sosteneva che gli agenti economici agiscono in un mondo complesso e quindi impossibile per loro raggiungere il massimo punto di utilit\u00e0. Si comportano invece scegliendo, in base alla situazione, tra le molte regole gi\u00e0 pronte.\nCritica al modello neoclassico di equilibrio del mercato.\nSe vi \u00e8 un gran numero di consumatori e produttori, nella teoria microeconomica, la minimizzazione dei costi da parte delle imprese e la massimizzazione dell'utilit\u00e0 da parte dei consumatori implica l'esistenza di prezzi di equilibrio. I n base all'ipotesi di convessit\u00e0, ciascun equilibrio sar\u00e0 Pareto-efficiente.\nTuttavia, il concetto di equilibrio del mercato \u00e8 stato criticato dagli austriaci, post-keynesiani ed altri che si oppongono alle applicazioni della teoria microeconomica ai mercati del mondo reale. Gli economisti eterodossi affermano che i modelli microeconomici raramente catturano la realt\u00e0.\nLa microeconomia tradizionale pu\u00f2 essere definita in termini di ottimizzazione ed equilibrio, seguendo gli approcci di Paul Samuelson e Hal Varian. D'altra parte, l'economia eterodossa pu\u00f2 essere etichettata come l'analisi del nesso tra istituzioni, storia e struttura sociale.\nSviluppi pi\u00f9 recenti.\nNegli ultimi due decenni, le agende intellettuali degli economisti eterodossi hanno preso una svolta decisamente pluralista. I principali pensatori eterodossi si sono spostati oltre i paradigmi consolidati dell'economia austriaca, femminista, istituzionale-evoluzionista, marxiana, post keynesiana, radicale, sociale e sraffiana, aprendo nuove linee di analisi, critica e dialogo tra le scuole di pensiero. Questa fecondazione di idee \u00e8 creata da una nuova generazione di studenti, in cui nuove combinazioni di idee eterodosse vengono messe in atto su importanti problemi storici e contemporanei, come le ricostruzioni socialmente fondate dell'individuo nella teoria economica; gli obiettivi e gli strumenti di misurazione economica ed etica professionale; le complessit\u00e0 del processo decisionale nell'odierna economia politica globale; e connessioni innovative tra tradizioni teoriche precedentemente separate (marxiana, austriaca, femminista, ecologica, sraffiana, istituzionalista e post-keynesiana) (per una revisione dell'economia post-keynesiana, vedi Lavoie (1992); Rochon (1999)).\nDavid Colander, un sostenitore dell'economia della complessit\u00e0, afferma che le idee degli economisti eterodossi vengono spesso discusse senza menzionarli, perch\u00e9 gli strumenti per analizzare le istituzioni, l'incertezza e altri fattori sono stati sviluppati dalla realt\u00e0. Suggerisce che gli economisti eterodossi dovrebbero abbracciare una matematica rigorosa.\nAlcune scuole di pensiero economico eterodosso hanno anche adottato un approccio inter-disciplinare. La termoeconomia si basa sull'affermazione che i processi economici tendono ad aumentare il livello di entropia (seconda legge della termodinamica). La relazione tra teoria economica, energia ed entropia, \u00e8 stata estesa per spiegare il ruolo dell'energia nello sviluppo economico in riferimento alla produttivit\u00e0 e efficienza.\nVari movimenti studenteschi sono emersi in risposta all'esclusione dell'economia eterodossa nei curricula della maggior parte dei gradi di economia. L'International Student Initiative for Pluralist Economics \u00e8 stata istituita come una rete per vari gruppi universitari come Rethinking Economics per promuovere il pluralismo in economia.\nCampi del pensiero economico eterodosso.\n\u00a7 Elencati in \"The New Palgrave Dictionary of Economics\"\nAlcune scuole di scienze sociali mirano a promuovere alcune prospettive: economia politica classica e moderna; sociologia economica e antropologia; questioni di genere e razziali in economia; e cos\u00ec via."}
{"id": "8213232", "revid": "1793900", "url": "https://it.wikipedia.org/wiki?curid=8213232", "title": "Pit (fiume)", "text": "Il Pit \u00e8 un grande fiume che scorre dalla California nord-orientale nella Central Valley dello stato. Il Pit, il Klamath e il Columbia sono gli unici tre fiumi degli Stati Uniti che attraversano la Catena delle Cascate.\nIl pi\u00f9 lungo affluente del fiume Sacramento, contribuisce fino all'ottanta percento del loro volume d'acqua combinato nella riserva del lago Shasta; la giunzione dei loro rami sul lago Shasta si trova a 6,4 km a nord-est della diga Shasta. Lo stelo principale del fiume Pit \u00e8 lungo 333 km, e una parte d'acqua nel sistema scorre per 426 km verso il fiume Sacramento, misurando dalla fonte pi\u00f9 lunga del fiume Pit.\nIl fiume Pit prosciuga un'area vulcanica scarsamente popolata, passando attraverso l'estremit\u00e0 meridionale della Catena delle Cascate in un profondo canyon a nord-est di Redding. Il fiume si chiama cos\u00ec a causa delle fosse (\"pits\" in inglese) che gli Achumawi scavarono con la funzione di \"intrappolare\" l'acqua del fiume.\nIl fiume \u00e8 una destinazione popolare per la pesca con la mosca, il rafting nelle sue parti pi\u00f9 basse, e viene utilizzato per generare energia idroelettrica nelle centrali sotto Fall River Mills dove si uniscono i fiumi Pit e Fall, e alla diga Shasta. Inoltre \u00e8 ampiamente utilizzato per scopi di irrigazione e conservazione."}
{"id": "8213233", "revid": "83531", "url": "https://it.wikipedia.org/wiki?curid=8213233", "title": "Giro di Svizzera 1983", "text": "Il Giro di Svizzera 1983, quarantottesima edizione della corsa, si svolse dal 14 al 24 giugno su un percorso di 1808\u00a0km ripartiti in 10 tappe (la quinta suddivisa in due semitappe) pi\u00f9 un cronoprologo, con partenza a Seuzach e arrivo a Zurigo. Fu vinto dall'irlandese Sean Kelly della Sem-France-Loire-Mavic davanti all'olandese Peter Winnen e allo svizzero Jean-Marie Grezet."}
{"id": "8213238", "revid": "57342", "url": "https://it.wikipedia.org/wiki?curid=8213238", "title": "Oleksandr Vasyl'ovy\u010d \u0160ev\u010denko", "text": " \nBiografia.\nNel 1890-1898 studi\u00f2 alla Regia scuola di Charkiv, fu allievo del pittore Dmytro Bezper\u010dyj.\nDal 1905 al 1906 studi\u00f2 all'Acad\u00e9mie Julian di Parigi.\nDurante il 1907-1909 studi\u00f2 alla Scuola di pittura di Mosca.\nNel 1913 scrisse il libro \"Neo-primitivizm\", da cui il movimento artistico ucraino e russo neo-primitivismo prende il nome."}
{"id": "8213239", "revid": "73843", "url": "https://it.wikipedia.org/wiki?curid=8213239", "title": "Klausenpass", "text": ""}
{"id": "8213240", "revid": "287204", "url": "https://it.wikipedia.org/wiki?curid=8213240", "title": "Giro di Puglia 1984", "text": "Il Giro di Puglia 1984, tredicesima edizione della corsa, si svolse dal 25 al 28 aprile 1984 su un percorso totale di 753,5\u00a0km, ripartiti su 4 tappe. La vittoria fu appannaggio dell'italiano Giovanni Mantovani, che complet\u00f2 il percorso in 20h22'41\", precedendo i connazionali Claudio Torelli e Gianbattista Baronchelli."}
{"id": "8213244", "revid": "83531", "url": "https://it.wikipedia.org/wiki?curid=8213244", "title": "Giro di Svizzera 1984", "text": "Il Giro di Svizzera 1984, quarantottesima edizione della corsa, si svolse dal 13 al 22 giugno su un percorso di 1626\u00a0km ripartiti in 9 tappe (l'ottava suddivisa in due semitappe) pi\u00f9 un cronoprologo, con partenza a Urdorf e arrivo a Zurigo. Fu vinto dallo svizzero Urs Zimmermann della Cilo-Aufina-Crans-Montana davanti al portoghese Ac\u00e1cio da Silva e all'austriaco Gerhard Zadrobilek."}
{"id": "8213246", "revid": "210951", "url": "https://it.wikipedia.org/wiki?curid=8213246", "title": "Louis II di Savoia", "text": ""}
{"id": "8213248", "revid": "83531", "url": "https://it.wikipedia.org/wiki?curid=8213248", "title": "Giro di Svizzera 1985", "text": "Il Giro di Svizzera 1985, quarantanovesima edizione della corsa, si svolse dall'11 al 20 giugno su un percorso di 1570\u00a0km ripartiti in 9 tappe (la quinta e la nona suddivise in due semitappe) pi\u00f9 un cronoprologo, con partenza a Locarno e arrivo a Zurigo. Fu vinto dall'australiano Phil Anderson della Panasonic davanti agli svizzeri Niki R\u00fcttimann e Guido Winterberg."}
{"id": "8213268", "revid": "367445", "url": "https://it.wikipedia.org/wiki?curid=8213268", "title": "Basso Bikes", "text": "Basso Bikes \u00e8 un marchio italiano che produce e commercializza biciclette da corsa fondato nel 1977 da Alcide Basso, fratello del campione del mondo Marino Basso. La sede principale \u00e8 situata a San Zenone degli Ezzelini, in provincia di Treviso, mentre il reparto produttivo \u00e8 situato a Dueville, in provincia di Vicenza.\nStoria.\nAlcide Basso inizia la sua attivit\u00e0 imprenditoriale nel 1974, all'interno del suo garage di casa, a Rettorgole di Caldogno, piccolo comune veneto. Il marchio nasce ufficialmente nel 1977 per la realizzazione di una bicicletta su misura che fu anche la prima bici da corsa marchiata Basso.\nDurante il biennio 1978-1979 avviene l'ingresso nel mercato delle biciclette da competizione e nel mercato internazionale: la Germania diventa il primo grande mercato e grossi importatori come Br\u00fcgelmann e Stier decisero di ordinare grossi quantitativi di telai.\nNel 1979, Eddy Merckx visita gli stabilimenti in vista di sviluppare un proprio marchio di biciclette da corsa. Vengono introdotte innovazioni sui materiali con l'uso di un tipo di acciaio di derivazione automobilistica, pi\u00f9 resistente alla ruggine per poi passare all'uso del carbonio. Il primo telaio in carbonio fu inviato all'universit\u00e0 austriaca di Graz e fu oggetto di studio sulle forze di torsione e flessione dei telai in carbonio. Ad inizio degli anni novanta, le biciclette da competizione vengono usate ai massimi livelli, tra gli altri da Dimitri Konishev, Gilberto Simoni, Massimo Strazzer ed Endrio Leoni.\nAssetto societario e commerciale.\nIl marchio Basso Bikes \u00e8 propriet\u00e0 del gruppo Stardue, societ\u00e0 che comprende anche il marchio di mountain bike Lee Cougan e accessori Microtech, sempre di propriet\u00e0 della famiglia Basso. \nA livello commerciale, il marchio \u00e8 presente in oltre 25 paesi e conta una rete di oltre 400 rivenditori."}
{"id": "8213270", "revid": "47767", "url": "https://it.wikipedia.org/wiki?curid=8213270", "title": "Chiesa dei Santi Fabiano e Sebastiano (Vermiglio)", "text": "La chiesa dei Santi Fabiano e Sebastiano, nota anche come chiesa della Madonna delle Grazie, \u00e8 una chiesa sussidiaria di Vermiglio, in Trentino, che risale al XIII secolo.\nStoria.\nLa prima citazione dell'edificio religioso risale a documenti dei primi anni del XIII secolo ma \u00e8 solo quattro secoli dopo che si hanno notizie di importanti lavori di ampliamento e riedificazione della chiesa.\nLa consacrazione solenne avvenne nel 1649 e fu officiata da Iesse Perchoffer, vescovo ausiliare di Bressanone.\nPer un breve periodo, dopo la met\u00e0 del XIX secolo, venne utilizzata per scopi civili e, nel 1877 fu danneggiata dal grave incendio che interess\u00f2 tutto il paese. \nSeguirono lavori di restauro e nel 1879 la chiesa fu benedetta e restituita alla comunit\u00e0.\nAlla fine del il primo conflitto mondiale venne devastata da un nuovo incendio, quindi fu di nuovo restaurata e restituita al culto nel 1923. Nel 1939 fu realizzato nell'abside un grande affresco poi, a partire dal secondo dopoguerra venne restaurata in varie occasioni con tinteggiature, impianti e sistemi di protezione, tra i quali diversi parafulmini sul tetto."}
{"id": "8213281", "revid": "1627355", "url": "https://it.wikipedia.org/wiki?curid=8213281", "title": "Lorenzo Orsetti", "text": " \u00c8 conosciuto anche come \"Orso\" e con il nome di battaglia \"Teko\u015fer Piling\".\nBiografia.\nLorenzo Orsetti nacque a Bagno a Ripoli, un sobborgo del capoluogo toscano, il 13 febbraio 1986 e lavor\u00f2 inizialmente come cameriere, in seguito come chef e sommelier, in diversi ristoranti di Firenze. In seguito allo scoppio della guerra civile siriana, si interess\u00f2 al conflitto in Rojava, diventando un sostenitore della causa curda contro lo Stato Islamico della Siria e dell'Iraq (ISIS). In Italia conobbe l'attivista anarchico Paolo Andolina, il quale aveva combattuto nelle forze internazionali YPG contro lo Stato Islamico\nNel settembre del 2017 viaggi\u00f2 verso la Siria, dove si un\u00ec all'Unit\u00e0 di Protezione Popolare (YPG). Qui incontr\u00f2 numerosi volontari internazionali, tra cui alcuni membri del gruppo antifascista \"Antifa Tabur\", che si erano uniti alla lotta armata contro il califfato. Conobbe militanti provenienti da tutto il mondo, tra cui alcuni italiani e numerosi di provenienza turca. Terminato l'addestramento militare, Orsetti si un\u00ec ad una formazione militare organizzata dal Partito Comunista della Turchia, divenendo quindi membro della Brigata Internazionale di Liberazione ed unendosi ai combattimenti contro le forze turche e filoturche durante l'Operazione Ramoscello d'Ulivo.\nMorte.\nOrsetti fu ucciso in combattimento nel villaggio siriano di Al-Baghuz Fawqani, nei pressi del confine con l'Iraq, la mattina del 18 marzo 2019. Si trovava in tale localit\u00e0 per combattere contro lo Stato Islamico nell'offensiva curda contro l'ultimo bastione dell'organizzazione presente nella Siria ad est dell'Eufrate. Si era unito ad un'unit\u00e0 araba delle Forze Democratiche Siriane, la quale durante un'operazione volta al salvataggio di civili usati come scudi umani fu colpita da un'imboscata nemica e fu completamente annientata.\nLa sua morte fu dapprima annunciata sui canali Telegram dell'ISIS, poi fu confermata dalle forze YPG. Durante l'operazione per recuperare il suo corpo altri due soldati arabi delle SDF avrebbero perso la vita in combattimento. A seguito di una cerimonia funebre militare in Siria, la salma fu trasportata in Iraq e da qui rientr\u00f2 a Firenze nel giugno del 2019 dove fu seppellita nel cimitero delle Porte Sante, nei pressi delle tombe dei martiri fiorentini della Resistenza italiana.\nLa lettera testamento.\nIn seguito alla sua morte fu diffusa sui notiziari e sui social la lettera contenente le sue ultime volont\u00e0. Il testo, che si apriva con la frase \"Ciao, se state leggendo questo messaggio \u00e8 segno che non sono pi\u00f9 a questo mondo\", conteneva numerose esortazioni all'impegno civile a favore della giustizia sociale ed a non arrendersi di fronte alle difficolt\u00e0 poich\u00e9 \u00e8 \"proprio nei momenti pi\u00f9 bui che la vostra luce serve. E ricordate sempre che \"ogni tempesta inizia con una singola goccia\". Cercate di essere voi quella goccia.\"\nQuesto il testo integrale:\nNumerose manifestazioni di solidariet\u00e0 nei confronti della sua famiglia e delle forze curde siriane si sono svolte in diverse citt\u00e0 italiane nel periodo successivo alla sua morte e anche durante le proteste contro l'offensiva turca in territorio siriano avviata nell'ottobre del 2019. In tali occasioni \u00e8 stato spesso ripreso il motto di Orsetti \"ogni goccia diventer\u00e0 tempesta\" utilizzato come esortazione alla lotta contro le ingiustizie ed i fondamentalismi di ogni genere."}
{"id": "8213288", "revid": "599013", "url": "https://it.wikipedia.org/wiki?curid=8213288", "title": "Lene Retzius", "text": "Pluri-campionessa nazionale della specialit\u00e0, ha preso parte alla prima manifestazione internazionale nel 2013, ai Mondiali allievi, per poi approdare alle competizioni seniores a partire dal 2018."}
{"id": "8213307", "revid": "1573940", "url": "https://it.wikipedia.org/wiki?curid=8213307", "title": "Adelomyia melanogenys", "text": "Il colibr\u00ec guancenere (Adelomyia melanogenys ()) \u00e8 un uccello della famiglia Trochilidae. \u00c8 l'unica specie nota del genere Adelomyia.\nDescrizione.\n\u00c8 un colibr\u00ec di media taglia, lungo 8,5-9\u00a0cm, con un peso di 3,5-4,9\u00a0g.\nBiologia.\nSi nutre del nettare di diverse specie di angiosperme tra cui \"Lobelia\" spp., \"Fuchsia\" spp., \"Psammisia\" spp., \"Palicourea\" spp. e \"Bomarea\" spp..\nDistribuzione e habitat.\nLa specie \u00e8 presente sui rilievi andini di Venezuela, Colombia, Ecuador, Bolivia, Per\u00f9 e Argentina, ad altitudini comprese tra 1.000 e 2.500\u00a0m s.l.m."}
{"id": "8213308", "revid": "21880", "url": "https://it.wikipedia.org/wiki?curid=8213308", "title": "Adelomyia", "text": ""}
{"id": "8213314", "revid": "47767", "url": "https://it.wikipedia.org/wiki?curid=8213314", "title": "Chiesa di San Pietro Apostolo (Vermiglio)", "text": "La chiesa di San Pietro Apostolo, \u00e8 una chiesa sussidiaria di Vermiglio, in Trentino, che risale al XVI secolo.\nStoria.\nLa sua fondazione \u00e8 sicuramente antecedente al 1537, anno nel quale viene citata una prima volta la chiesa dedicata a San Pietro nella localit\u00e0 di Vermiglio. Fu con molte probabilit\u00e0 oggetto di un ampliamento nella seconda met\u00e0 del XVII secolo, e nel 1672 fu benedetta.\nAlla fine del XIX secolo venne danneggiata da un incendio, restaurata e restituita al culto nel 1891.\nDurante il primo conflitto mondiale venne ancora nuovamente danneggiata ed incendiata, quindi fu ancora restaurata e, in questa occasione, la facciata venne decorata.\nA partire dalla seconda met\u00e0 del XX secolo furono rifatte le coperture della chiesa e del campanile, le pareti furono ritinteggiate in vari momenti, fu rifatto in cotto il pavimento, l'edificio fu dotato di sistema di allarme, furono sistemate ancora le pareti interne, messi a norma gli impianti e il movimento delle campane fu spostato dal comando manuale a quello elettrico."}
{"id": "8213318", "revid": "15756", "url": "https://it.wikipedia.org/wiki?curid=8213318", "title": "Deposizione di Cristo (Peterzano)", "text": "La Deposizione di Cristo \u00e8 il soggetto di un dipinto a olio su tavola di tiglio realizzato, tra il 1584, anno della sua commissione, e il 1585, dal pittore italiano Simone Peterzano e conservato presso la chiesa di San Giorgio di Bernate Ticino. Il dipinto raffigura la deposizione di Cristo nel sepolcro, con accanto la Vergine Maria, sorretto da un angelo, e con la raffigurazione del canonico Desiderio Tirone. Il dipinto, che evidenzia la realizzazione di due maestranze, diventa una delle prime collaborazioni giovanili del Caravaggio.\nStoria.\nLa chiesa dedicata a san Giorgio ha una storia molto antica; di origine probabilmente romana sub\u00ec nel tempo molte modifiche fino al 1582 quando don Desiderio Tirone che era il priore della canonica, oltre a pensare a radicali modifiche dell'immobile, attu\u00f2 anche un piano per il nuovo impianto decorativo. Commission\u00f2 a Simone Peterzano nel 1584 la realizzazione di una pala d'altare di grandi dimensioni che doveva diventare oggetto di devozione per i fedeli della cittadina.\nDocumenti che descrivono la tavola risalgono al 1774 nell'elenco che il 28 maggio il reverendo Francesco Miglio, diventato parroco della chiesa dopo la soppressione del monastero che lo vedeva priore, del 1772, cita tre quadri aventi la raffigurazione dei \"padri Rocchettini\", erano infatti chiamati anche \"rocchettini\" i padri lateranensi per l'usanza di avere sempre con s\u00e9 un rocchetto.\nLa tavola per\u00f2 non era assegnata al pittore bergamasco ma veniva citata come opera d'ambito lombardo del XVIII secolo. Fu solo grazie alle ricerche degli studiosi Giovanni Agosti e Jacopo Stoppa del 2010 che l'opera venne attribuita al Peterzano, anche se la tavola era sicuramente stata realizzata a pi\u00f9 mani. Il restauro attuato nel 2012 dal professore Carmelo Lo Sardo, conferm\u00f2 questa valutazione.\nDescrizione.\nLa tavola di tiglio di grandi dimensioni \u00e8 stata realizzata dal Peterzano nel suo periodo milanese. Egli, nato probabilmente a Bergamo ma trasferitosi con il padre orafo a Venezia, divenne allievo di Tiziano, ma si trov\u00f2 a vivere una situazione di disagio, essendo il territorio veneziano completamente occupato nelle committenze da altri artisti, come il Paolo Veronese e il Tintoretto. Fu cos\u00ec che si trasfer\u00ec a Milano dove ancora era molto presente il condizionamento alle opere leonardesche e alle nuove regole delle Controriforma nella citt\u00e0 che viveva la presenza di san Carlo Borromeo suo promotore. \u00c8 in quest'ottica che va letto il dipinto.\nIl Peterzano aveva gi\u00e0 eseguito un dipinto con il medesimo soggetto, ma tra questi due lavori \u00e8 visibile il cambiamento del pittore che arrivato a Milano dipingeva ancora con la tecnica tardo manieristica del rinascimento veneto dove i colori erano protagonisti, con i caldi rossi e marroni.\nAlla bottega del Peterzano furono molti i giovani pittori a lavorare, tra questi il tredicenne Caravaggio. Fu molto importante questo tempo per il Merisi, lavorare con il Peterzano che aveva esperienza veneziana, non solo milanese, diede maggior impulso al giovane artista.\nLa tavola raffigura la deposizione del Nazareno nel sepolcro, la Madonna e un angelo che sorregge il corpo inerme, in primo piano a destra un canonico, probabilmente il committente dell'opera, don Desiderio Tirone. La Madonna ha la medesima postura, anche se speculare, della Vergine posta ai lati della Crocifissione dipinta dall'artista per la Certosa di Garegnano, affresco conservato nel catino absidale, lavoro che precede di tre/quattro anni quest'opera; cos\u00ec come \u00e8 identico il paesaggio raffigurato. Facendo un confronto tra l'autoritratto del Peterzano eseguito nel 1589 e il ritratto del canonico si vede il cambiamento dell'artista, dai colori caldi della scuola del Tiziano, ai colori pi\u00f9 severi e freddi come era il volere della controriforma.\nLa tavola presenta per\u00f2 una caratteristica importante, se in alcune parti \u00e8 chiaramente riconducibile alla mano del Peterzano, in altre parti, in particolare nella figura dell'angelo, \u00e8 facile riconoscere una mano giovane, un poco insicura, acerba, ma dotata, la mano di un giovane, nella raffigurazione luminosa dell'angelo in contrapposizione al pallore del corpo morto. Questa parte \u00e8 stata identificata come opera del giovane Merisi trasformando questo lavoro, seppur importante per il Peterzano di fondamentale importanza nella storia del Caravaggio."}
{"id": "8213325", "revid": "88740", "url": "https://it.wikipedia.org/wiki?curid=8213325", "title": "Tamura (disambigua)", "text": ""}
{"id": "8213328", "revid": "228587", "url": "https://it.wikipedia.org/wiki?curid=8213328", "title": "Lorenzo Pagni", "text": "Biografia.\nLorenzo nacque a Pescia nel 1490 da Andrea Pagni e da Piera.\nEssendo parte del patriziato pesciatino, ebbe modo di studiare e successivamente ottenere la qualifica di notaio presso Roma. Tale professione venne esercitata a partire dal 15 marzo 1507. Oltre all'esercizio notarile, Lorenzo ricopr\u00ec anche incarichi pubblici.\nIntorno al 1517, spos\u00f2 Lisa di Giovan Michele da Sesto. Dal matrimonio nacquero almeno cinque figli, tra i pi\u00f9 illustri ritroviamo Baldassarre, divenuto canonico e priore, Gherardina, data in sposa a Girolamo Orlandi (membro della famiglia Orlandi) e Piera, data in sposa a Giovanni Brunetti.\nNel 1519, presso Fucecchio, Lorenzo assunse la carica di cancelliere.\nPer conto del comune di Pescia divenne priore nel novembre del 1527 e successivamente nel novembre del 1529 assunse l'incarico di membro dei Collegi.\nIl 28 marzo 1539, Lorenzo divenne conte palatino e successivamente pot\u00e9 fregiarsi del titolo di segretario mediceo.\nNella sua lunga carriera svolse anche la mansione di diplomatico per conto di: Alessandro de' Medici e Cosimo I de' Medici.\nMor\u00ec a Firenze il 30 maggio 1568 a causa della peste e venne sepolto nella Basilica di Santa Maria Novella."}
{"id": "8213330", "revid": "1305772", "url": "https://it.wikipedia.org/wiki?curid=8213330", "title": "Dana Incorporated", "text": "Dana Incorporated \u00e8 una societ\u00e0 statunitense di prodotti per l'industria automobilistica, produce assali e alberi di trasmissione e meccatronica in generale per veicoli commerciali e non. Fondata nel 1904 e con sede a Maumee (Ohio), ha 36.000 dipendenti in 33 nazioni (2018). La societ\u00e0 \u00e8 tra le Fortune 500.\nStoria.\nNel 1904 , Clarence W. Spicer, fonda la societ\u00e0 a Plainfield (New Jersey). La prima fornitura di giunti a \"U\" viene effettuata alla Corbin Motor Company in Connecticut.\nLo stesso anno viene creata la Spicer Universal Joint Manufacturing Company.\nNel 1906 i clienti diventano anche Buick, Olds Motor Works, Mack Trucks, Kelly-Springfield e American Motors. La societ\u00e0 cambia nome in Spicer Manufacturing Company. Nel 1910 si sposta a South Plainfield (New Jersey).\nNel 1914 Charles A. Dana diventa socio. Diventa presidente e tesoriere nel 1916. La societ\u00e0 viene quotata al New York Stock Exchange nel 1922.\nNel 1928 la sede diventa Toledo (Ohio)\nLa societ\u00e0 viene rinominata nel 1945 Dana Corporation. Spicer diventa un marchio di fabbrica.\nNel 1956 il \"New York Times\" dichiara il Dana Powr-Lok\u00ae differenziale \"among the more significant engineering improvements\" nell'industria automobilistica.\nNel 1957 la societ\u00e0 introduce il primo cruise control sui modelli 1958 della Chrysler.\nNel 1966 viene acquisita la Victor Gasket Manufacturing Company fondata nel 1909.\nNel 1978 Charles Dana entra nella Automotive Hall of Fame.\nNel 1982 viene creato il primo albero di trasmissione in alluminio, prodotto per la Chevrolet Corvette del 1984.\nNel 1993 acquisisce la Reinz Company, fondata nel 1920 e si forma cos\u00ec la Victor Reinz.\nNel 1994 viene inserito Clarence Spicer nella Automotive Hall of Fame.\nNel 2006 Dana dichiara bancarotta.\nNel 2007 cancella 150 milioni di azioni durante la bancarotta.\nNel 2009 vende 10 stabilimenti produttivi alla Metalsa.\nNel 2014 Dana con Bosch Rexroth AG sviluppa una trasmissione variabile di nuova concezione. Nel 2015 Dana e Audi vengono premiati con il Automotive news Pace Innovation Partnership Award per un nuovo tipo di valvola della Victor Reinz.\nNel 2019 Dana acquista la italiana SME Group. Poi la divisione Drive Systems della OC Oerlikon, inclusa la Graziano Trasmissioni.\nProdotti.\nAssali, alberi di trasmissione, giunti universali."}
{"id": "8213335", "revid": "149485", "url": "https://it.wikipedia.org/wiki?curid=8213335", "title": "Canoa/kayak ai Giochi della XX Olimpiade - C1 1000 metri maschile", "text": "La competizione del C1 1000 metri maschile di Canoa/kayak ai Giochi della XX Olimpiade si \u00e8 disputata nei giorni dal 5 al 9 settembre 1972 presso il Regattastrecke Oberschlei\u00dfheim di Oberschlei\u00dfheim."}
{"id": "8213345", "revid": "1543377", "url": "https://it.wikipedia.org/wiki?curid=8213345", "title": "GetYourGuide", "text": "GetYourGuide \u00e8 una societ\u00e0 informatica privata e globale, operante nel settore turistico, con sede a Berlino. Gestisce un mercato online e un motore di prenotazione Internet accessibile tramite il sito Web e un'app per terminali mobili.\nDescrizione.\nGetYourGuide funge da piattaforma online per le societ\u00e0 di incontro fra domanda e offerta turistica, nella quale imprese terze possono inserire e promuovere i propri prodotti o servizi, anche con il proprio marchio.\nIl sito consente agli utenti di organizzare il proprio viaggio prenotando biglietti di viaggio ed eventi all'iuterno di un catalogo che include tour ed escursion, attivit\u00e0 come lezioni di cucina e numerose attrazioni turistiche. Al 2014, offriva pi\u00f9 di 40.000 prodotti in destinazioni in tutto il mondo.\nI clienti possono prenotare questi prodotti direttamente sul sito Web, tramite un'app per sistemi iOS e Android o nei punti vendita della rete distributiva.\nStoria.\n2007.\nL'idea di GetYourGuide fu concepita nel 2007 dai co-fondatori Johannes Reck e Tao Tao. Durante un viaggio a Pechino per una conferenza studentesca con l'universit\u00e0 ETH MUN di Zurigo, si accorsero della difficolt\u00e0 di orientamento dei turisti in una citt\u00e0 straniera e decisero di sviluppare un piano aziendale per una piattaforma Internet peer-to-peer che mettesse in contatto i turisti con le guide amatoriali. Successivamente, il servizio fu ampliato e perfezionato per diventare una piattaforma di prenotazione via Internet, mediante la quale i viaggiatori potevano prenotare tour e attivit\u00e0 professionali nelle principali citt\u00e0 del mondo.\nLa societ\u00e0 fu inizialmente finanziata dai genitori e dai parenti dei fondatori. Via via che la dimensione aziendale cresceva, si inconravano serie difficolt\u00e0 nella raccolta di capitali, in parte perch\u00e9 l'idea era innovativa, le informazioni sulla dimensione e la complessit\u00e0 del segmento di mercato erano scarse e non esistevano modelli di business o casi di successo di altre imprese nello stesso ambito. Mentre l'idea di business non trov\u00f2 favore presso numerosi investitori europei, gli investitori americani ne erano invece attratti, poich\u00e9 rappresentava quella che sentivano essere una buona idea commerciale, in un mercato nuovo e ancora privo di concorrenti.\nGetYourGuide non opera direttamente nel mercato online con propri pacchetti turistici, ma funge da intermediario fra utenti e operatori turistici o culturali. Il servizio \u00e8 gratuito per i clienti, ma il fornitore del tour deve pagare GetYourGuide una percentuale delle sue entrate. I clienti possono esprimere la propria valutazione in merito alla qualit\u00e0 dei fornitori di servizi turistici. Inoltre, GetYourGuide rimuove dal suo inventario i fornitori che ottengono costantemente recensioni negative.\n2013.\nA gennaio del 2013, GetYourGuide annunci\u00f2 di aver finalmente ottenuto 14 milioni di dollari di finanziamenti da venture capital (col massimo rating) per sviluppare le sue app mobili. A ottobre dello stesso anno, lanci\u00f2 l'app per iOS e Android, che era capace di raccogliere informazioni inerenti pi\u00f9 di 23.000 tour e attivit\u00e0 in 2.200 destinazioni globali, presentandole inizialmente come una serie di miniature. L'app era anche in grado di rilevare la posizione dell'utente per fornire suggerimenti di viaggio.\nAd aprile, GetYourGuide acquis\u00ec la concorrente Gidsy, che aveva anche sviluppato app mobili, assorbendo il suo team di 12 sviluppatori di Gidsy, che contribuirono a completare lo sviluppo dell'interfaccia per terminali mobili.\n2017.\nGetYourGuide inizialmente aveva sede a Zurigo, come spin-off di ETH. La nuova societ\u00e0 trasfer\u00ec la propria sede nel 2012 a Berlino, dove gli uffici erano pi\u00f9 confortevoli e facilmente disponibili. La capitale tedesca era anche uno dei punti focali del nascente ecosistema delle startup europee. A Zurigo era rimasto attiva una sede secondaria, principalmente per i team di ingegneria.\nPi\u00f9 di recente, GetYourGuide ampli\u00f2 le sue attivit\u00e0 di ingegneria a Zurigo, sostenuta dalla rete di talenti di ETH e dalla presenza di Google, che nella citt\u00e0 svizzera d\u00e0 lavoro a pi\u00f9 di 2000 persone. Ad ottobre del 2017, GetYourGuide apr\u00ec a Zurigo un ufficio tecnico rinnovato.\nA novembre, annunci\u00f2 un nuovo finanziamento da 75 milioni di dollari (in serie D) raccolti per finanziare l'espansione in Asia e nelle Americhe e, poco tempo dopo, ha introdotto la versione multilingue del catalogo globale in spagnolo, cinese tradizionale, giapponese, russo e messicano, arrivando a supportare 18 lingue. All'inizio dell'anno, furono aperti uffici regionali a Hong Kong e Bangkok.\n2018.\nAd agosto del 2018, GetYourGuide inizi\u00f2 a vendere pacchetti turistici con il proprio marchio. La societ\u00e0 ha effettu\u00f2 un'analisi delle preferenze espresse dai clienti negli oltre 15 milioni di pacchetti venduti nel corso di dieci anni di attivit\u00e0, sviluppando criteri standardizzati per ottimizzare l'organizzazione dei viaggi. \u00c8 stato introdotto un marchio di qualit\u00e0 interno che permette agli operatori di essere qualificati come tour GetYourGuide, se accettano di rispettare alcune buone pratiche relative ai punti di incontro, alle procedure di check-in, agli orari di inizio, durata e altri fattori. Gli operatori tour GetYourGuide ottenevano in cambio un maggior numero di clienti.\nUdi Nir \u00e8 stato assunto da GetYourGuide a luglio come CTO, dopo aver ricoperto incarichi di VP Engineering e CTO rispettivamente nei siti Web di acquisti di Instacart e ModCloth.\nIl mese successivo, GetYourGuide super\u00f2 per la prima volta la soglia di un milione di prenotazioni al mese. A settembre, raggiunse i 20 milioni di biglietti prenotati, dalla data di lancio della sua attuale piattaforma nel 2009. \nGYG comunic\u00f2 che Sharon McCollam, ex direttore finanziario del rivenditore di elettronica di consumo Best Buy, era stato nominato membro del consiglio di amministrazione.\n2019.\nAd aprile del 2019, GetYourGuide raccolse investimenti per 484 milioni di euro da SoftBank, portando il suo valore di mercato al di sopra del miliardo di euro.\nPerimetro.\nLe due maggiori operazioni industriali di GetYourGuide furono l'acquisizione di Gidsy il 26 aprile 2013 e di iGottaGuide, a luglio dello stesso anno.\nLe principali operazioni finanziarie furono il venture capital da 14 milioni di dollari a gennaio del 2013 (round A), un ulteriore finanziamento da 75 milioni (round D) a novembre del 2017, la ricapitalizzazione da 484 milioni da parte di Softbank ad aprile del 2019, per un ammontare di 573 milioni rispetto a un valore di mercato, che al 2019 \u00e8 stato stimato superiore al miliardo.\nConvenzioni.\nGetYourGuide ha in attivo convenzioni e tariffe agevolate con decine di compagnie aeree, hotel, reti di trasporto ed editori online, attraverso le quali i dipendenti, i propri clienti e quelli di tali aziende possono accedere direttamente al suo inventario globale di tour e attivit\u00e0:\nSedi.\nGetYourGuide mantiene la sede centrale a Berlino e gli uffici tecnici a Zurigo. Altri 14 uffici vendite sono mantenuti a: Sydney, Vienna, Parigi, Hong Kong, Roma, Dubai, San Francisco, New York City, Bangkok, Citt\u00e0 del Capo, Barcellona, Londra, Rio de Janeiro e Tokyo.\nDal 2012, la sede centrale di GetYourGuide \u00e8 situata nell'ex fabbrica di scarpe Goldpunkt, nel quartiere berlinese di Prenzlauer Berg. Sono in corso i piani per un trasferimento degli uffici entro il 2019 in una ex sottostazione elettrica, risalente agli anni '20, ubicata nello stesso quartiere. L'ufficio rinnovato offrir\u00e0 11.700 m2 di superficie, in grado di ospitare un organico di 800 persone."}
{"id": "8213347", "revid": "228587", "url": "https://it.wikipedia.org/wiki?curid=8213347", "title": "Cristina D'Avena Dance", "text": ""}
{"id": "8213348", "revid": "122827125", "url": "https://it.wikipedia.org/wiki?curid=8213348", "title": "Cinelli (azienda)", "text": "La Cinelli \u00e8 un'azienda italiana produttrice di bici da corsa fondata nel 1947 da Cino Cinelli.\nStoria.\nCinelli \u00e8 stata fondata nel 1948 da Cino Cinelli (1916-2001), ex ciclista professionista su strada e presidente dell'Associazione Ciclisti Italiani. Fu ciclista professionista dal 1937 al 1944, vincendo la Milano-Sanremo nel 1943, il Giro di Lombardia nel 1938 e il Tour of the Appennino nel 1937. \nCinelli era il settimo di 10 figli di un piccolo proprietario terriero vicino a Firenze. Si interess\u00f2 alla tecnologia delle biciclette dopo guasti meccanici nelle gare. Il mancato interesse dei produttori per le sue idee nel 1946 lo port\u00f2 a creare una propria azienda. Suo fratello Giotto stava realizzando steli e bar in acciaio a Firenze e Cinelli trasfer\u00ec l'attivit\u00e0 a Milano, centro dell'industria ciclistica italiana. Ha realizzato steli, barre e telai ma dipendeva dalla vendita all'ingrosso per altre aziende. Con il suo ritiro, i beni di Cinelli erano la met\u00e0 dell'attivit\u00e0. Steli e barre erano l'80% delle vendite di Cinelli.\nCinelli si trasfer\u00ec alla produzione di leghe nel 1963, pi\u00f9 tardi rispetto ad altri produttori. La produzione annuale di steli e barre di lega \u00e8 aumentata da 5.000 negli anni '50, a 7.500 nei primi anni '60. Nel 1978 la cifra era di 150.000. Nel 1974, progett\u00f2 una moto aerodinamica su cui Ole Ritter ha battuto il suo record di ore. Il prodotto di base era il modello stradale Speciale Corsa realizzato nel 1947. La Speciale Corsa divenne anche nota come la \"Super Corsa\" dopo che un fornitore invi\u00f2 decalcomanie che erroneamente dicevano \"Super Corsa\" invece di \"Speciale Corsa\". \nNel 1978 Cino cedette la sua attivit\u00e0 all'industriale Antonio Colombo (presidente della Columbus).\nNel 1985 Cinelli ha introdotto il Rampichino, la prima mountain bike prodotta in Europa.\nCinelli ha fatto un accordo con MashSF, con sede a San Francisco, per creare i telai \"Cinelli MASH\", che sono ampiamente utilizzati nella cultura degli ingranaggi fissi. Nel 1997 Cinelli \u00e8 diventata divisione del Gruppo Columbus.\nMarchio.\nIl badge Cinelli era originariamente cloisonne (vetro sparato su ottone) e alto 55 mm. Poco dopo (nel 1953) fu dipinto a mano con smalto e alto 56 mm. Nel 1958 circa fu ridotto in altezza a 51 mm. Nel 1978 divenne una decalcomania. Il disegno presentava un elmo da cavaliere, ispirato a un cimelio di famiglia, con un giglio rosso - simbolo di Firenze - e un serpente verde, simbolo di Milano."}
{"id": "8213365", "revid": "1573940", "url": "https://it.wikipedia.org/wiki?curid=8213365", "title": "Chiesa dei Santi Pietro e Paolo (Ville di Fiemme)", "text": "La chiesa dei Santi Pietro e Paolo \u00e8 la parrocchiale di Varena, frazione di Ville di Fiemme in Trentino, che risale al XII secolo.\nStoria.\nLa chiesa era certamente stata eretta prima del 1193, poich\u00e9 in quell'anno avvenne la sua consacrazione solenne officiata dal principe vescovo Corrado di Beseno.\nUna prima ricostruzione che interess\u00f2 l'edificio si ebbe nella prima parte del XV secolo, ed a questa segu\u00ec una seconda consacrazione. Nella seconda parte del secolo tutta la navata venne abbellita con affreschi di maestro locale, che era attivo nelle comunit\u00e0 della valle.\nNel secolo successivo l'edificio fu aumentato di volume, in altezza, e ne vennero rinforzate le pareti. Ne segu\u00ec, nel 1531, la terza consacrazione solenne, officiata dal vescovo suffraganeo Girolamo Vascherio.\nAll'inizio del XVIII secolo ebbe dignit\u00e0 di curazia, e fu sussidiaria della pieve di Cavalese.\nValentino Rovisi nel 1764 affresc\u00f2 la Via Crucis accanto alla chiesa e vicino al cimitero. Le stazioni sono scomparse quasi tutte e ne restano solo tre.\nUn importante intervento di ampliamento con una nuova campata e una nuova facciata venne realizzato nel 1882.\nDal 1919 ha dignit\u00e0 di parrocchia."}
{"id": "8213366", "revid": "149485", "url": "https://it.wikipedia.org/wiki?curid=8213366", "title": "Canoa/kayak ai Giochi della XX Olimpiade - C2 1000 metri maschile", "text": "La competizione del C2 1000 metri maschile di Canoa/kayak ai Giochi della XX Olimpiade si \u00e8 disputata nei giorni dal 5 al 9 settembre 1972 presso il Regattastrecke Oberschlei\u00dfheim di Oberschlei\u00dfheim."}
{"id": "8213368", "revid": "393899", "url": "https://it.wikipedia.org/wiki?curid=8213368", "title": "Vino effervescente", "text": "Un vino effervescente \u00e8 un vino contenente una concentrazione di anidride carbonica gassosa sufficiente a dargli bolle e schiuma all'apertura della bottiglia e una sensazione di pizzicore una volta in bocca. \u00c8 il contrario quindi di un vino fermo (tranquillo).\nTipologie.\nI vini effervescenti si dividono in tre diverse categorie, in base al contenuto di anidride carbonica:"}
{"id": "8213377", "revid": "88740", "url": "https://it.wikipedia.org/wiki?curid=8213377", "title": "Emilio Pucci (azienda)", "text": "Emilio Pucci \u00e8 un'azienda italiana di abbigliamento che prende il nome dal suo fondatore; \u00e8 di propriet\u00e0 del gruppo LVMH.\nStoria.\nVenne fondata in Firenze da Emilio Pucci (1914-1992), alla fine degli anni quaranta, dopo che - all'inizi dello stesso anno - una delle tute disegnate nella seconda met\u00e0 degli anni quaranta, ed indossata da una amica sulle nevi di Zermatt, venne immortalata dalla fotografa Toni Frissel e pubblicata su \"Harper's Bazar\", giornale che, nel dicembre del 1948, diffonder\u00e0 le stampe della prima collezione sportiva della neonata azienda. I primi modelli, ancora a nome del solo Pucci (peraltro firmati semplicemente \"Emilio\") vennero posti in vendita da Lord and Taylor per il mercato americano.\nGli anni cinquanta e sessanta.\nPucci apre nel 1949 anche una boutique - antesignano dei monomarca - a Capri: \"La canzone del mare\", in Via Camerelle, a Marina Piccola. La presentazione dei suoi abiti, gi\u00e0 in vendita negli Stati Uniti, che si connotano per tessuti sgargianti e forme comode, riscuotono successo, venendo indossati anche da personaggi del jet set dell'epoca, che ne diventano - in maniera pi\u00f9 o meno contrattualizzata - testimonial sui rotocalchi dell'epoca: nel corso degli anni sessanta Sophia Loren, Rita Hayworth, Jackie kennedy, Marylin Monroe (fotografata presso la sua casa di Brentwood nel 1962, da \"Georges Barris\", con indosso la maglietta \"specchi\" di Pucci), e molte altre pubblicizzeranno la moda dello stilista fiorentino. L'azienda, chiamata inizialmente \"Emilio Sportswear\" e in breve periodo ridenominata \"Emilio Pucci\", produce i primi abiti, ancora quasi esclusivamente in seta (la collezione del 1959 venne stampata dal setificio Guido Ravasi di Como) furono richiesti al punto da convincere all'apertura di una seconda boutique a Capri, e di un atelier nel palazzo di famiglia, a Firenze.\nL'azienda vera e propria debutta, con una sfilata propria, nel primo evento italiano di presentazione di collezioni moda, organizzato nel 1951 presso \"Villa Torrigiani\" in via dei Serragli da \"Giovanni Battista Giorgini\" (1898-1971). Con altre sfilate presso la Sala Bianca di \"Palazzo Pitti\" avvenne il lancio del made in Italy e - soprattutto - della moda di Firenze a livello internazionale.\nL'idea base di Pucci fu quella di offrire prodotti di moda a costi ridotti rispetto ai capi delle maison dell'epoca. Nel merito, venne fatto ampio uso di stampe colorate e di nuova fantasie, psichedeliche ispirate alla Pop Art, all\u2019Op Art ed a disegni esotici, per abiti pensati in maniera pi\u00f9 moderna rispetto a qualli conosciuti, soprattutto in ambito nazionale, richiamandosi per\u00f2 anche all'arte classica ed alla cultura italiane (con la collezione \"Siciliana\" del \u201956, quella ispirata al Palio di Siena del \u201957 e quella dedicata a Botticelli del \u201959) in modo da risultare appeitibili anche per il mercato statunitense.\nCombinando gli elementi di novit\u00e0 nelle trame e fantasie, nei tagli, a costi accessibili , e grazie ad una attivit\u00e0 promozionale - sfilate ed interviste proposte ad un pubblico pi\u00f9 generalista, fin dai primi anni del decennio, in epoca pretelevisiva, attraverso la Settimana Incom- fu possibile per Pucci ampliare, sia a livello nazionale che internazionale, la platea dei consumatori a un gruppo pi\u00f9 ampio di persone in cerca di confezioni e accessori firmati, senza dover ricorrere ai costi proibitivi fino ad allora prospettati per tali oggetti, in un primo esempio di \"pret a porter\".\nAll'alba degli anni sessanta, l'azienda debutt\u00f2 nel settore dell\"'alta moda\"; fu un decennio in cui Pucci attu\u00f2 anche una diversificazione della produzione in ambienti diversi da quello dell'abbigliamento. Oltre ad accessori veri e propri (occhiali, etc) la produzione si espanse, attraverso diversi contratti di licenza, ad oggetti per la casa, quali biancheria - prodotta dalla \"Springmaid\" - di arredamento e complementari come vasi e bicchieri, tramite collaborazioni e licenze che, partendo dalla lingerie (per la \"Formit\") si espande alla porcellana (con un accordo con la tedesca \"Rosenthal\"), includendo tappeti per la \"Dandolo y Primi\" in Argentina, penne per la \"Parker\".\n\u00c8 il periodo di massima espansione dell'azienda, che arriva a contare 400 dipendenti. Nel 1966 venne lanciato il primo profumo, denominato \"Vivara\", come una precedente stampa ispirata al mare mediterraneo, la cui fantasia sar\u00e0 poi applicata anche a ceramiche e tappeti. Seguiranno altre fragranze, quali \"Miss Zadig\" nel 1974 e \"Pucci\" nel 1977, mentre nel 1968 l'azienda si apr\u00ec anche alla moda maschile tramite un accordo con Ermenegildo Zegna.\nDal 1967 sia la sede che le sfilate vennero spostate presso la propria sede di via dei Pucci.\nNel corso dei primi due decenni di attivit\u00e0, Pucci svilupp\u00f2 e brevett\u00f2 - in una forte collaborazione con le aziende tessili - anche tessuti tecnici innovativi; nel 1953, con la \"Legler\", produsse nuovi velluti artificiali e sintetici per pantaloni sportivi e, con il \"cotonificio Valle Susa\", il wally pliss stampato. Contemporaneamente (nel 1954) brevetta un nuovo jersey in organzino di seta, realizzato dalla \"Mabu\" di Solbiate e dalla \"Boselli\" di Como mentre nel 1960 brevett\u00f2 un tessuto elastico chiamato \u201c\"Emilioform\"\u201d, in helanca e shantung di seta.\nDisegner\u00e0, fra le altre cose, lo stemma sulla tuta degli astronauti della NASA per la missione Apollo 15 del 1971, oltre alle divise per la Braniff International Airways, che disegn\u00f2 per sei collezioni, dal 1965 al 1974, attraverso una serie di collezioni capsule con nomi diversi (dall'air strip per la modularit\u00e0 dei capi, alla \"Gemini 4\").\nDagli anni settanta al duemila.\nNegli anni settanta ed ottanta l'attivit\u00e0 prosegue, seppure in maniera meno evidente rispetto ai decenni precedenti, anche con opere one-off di modifica di oggetti di massa o di design, come avveniva all'epoca. \u00c8 il caso della Lincoln (azienda all'epoca posseduta dalla Ford) che delega - nel 1979 - a diversi stilisti (Givenchy, Bill Blass, Cartier, e - appunto - Pucci) il compito di ripensare nel nome dell'alta moda del proprio paese il modello Continental serie Mark IV (prodotta dal 1977 al 1979), impegno che si trasponde in una vettura turchese con interni in pelle bianca. Superato un periodo di crisi negli anni ottanta, con la riduzione - nel 1987 - dei dipendenti (all'epoca 57) - nella seconda met\u00e0 degli anni ottanta, gli abiti di Pucci tornano alla ribalta, indossati da Madonna, Paloma Picasso, Linda Evangelista.\nDopo la morte dello stilista - nel novembre 1992 - l'azienda viene ereditata da Laudomia Pucci. Fu un periodo in cui le stampe di Emilio tornarono alla ribalta.\nNel gruppo LVMH.\nNell'aprile del 2000 il gruppo LMVH - Louis Vuitton, acquista i diritti del marchio Emilio Pucci, rilevando la quota maggioritaria dell'azienda, e rilanciando le collezioni, sia tramite riletture dei disegni d'archivio (heritage) sia degli abiti che di oggetti per la casa come piatti e vasi, che attraverso l'assegnazione a nuovi stilisti del disegno di accessori (quali l'eyewear).\nNel 2016 viene annunciata la decisione di spostare la sede dallo storico palazzo Pucci, in via dei Pucci 6 - da dedicare ad altre attivit\u00e0 - a Milano in relazione al polo creativo e commerciale, ed a Bologna per l'area produttiva italiana.\nL'azienda ha circa 50 boutique nel mondo, anche se la maggior parte del proprio fatturato \u00e8 riconducibile a vendite sul territorio nazionale.\nNel giugno 2021 LVMH ha rilevato la quota di Laudomia Pucci, prendendo il controllo totale dell'azienda."}
{"id": "8213391", "revid": "399", "url": "https://it.wikipedia.org/wiki?curid=8213391", "title": "Khamphoui", "text": "Regina del Regno del Laos, moglie di Sisavang Vatthana, il secondo (e ultimo) re del Laos, fu arrestata con il resto della sua famiglia e, secondo quanto riferito, mor\u00ec in un campo di rieducazione nel 1982.\nPrimi anni di vita.\nNacque da Chao Krum Mahasenapati e Khamoune, a Luang Phrabang, allora capitale del Regno di Luang Phrabang (ora parte del Laos ) nell'Indocina francese, il 12 luglio 1912. Il 7 agosto 1930 spos\u00f2 Sisavang Vatthana ed ebbero cinque figli: il principe ereditario Vong Savang, la principessa Savivanh, la principessa Thala, il principe Sisavang e il principe Sauryavong.\nRegina del Laos.\nCome regina consorte del Laos (dalla fine dell'ottobre 1959), lei con suo marito partecip\u00f2 a eventi e cerimonie pubbliche e prese sul serio il proprio ruolo. Suo marito fu costretto ad abdicare al trono il 2 dicembre 1975 e lei fu arrestata nel 1977 insieme all'ex re e alla sua famiglia. Secondo quanto riferito, mor\u00ec nel 1982 in un campo di concentramento nel nord del Laos insieme a suo marito e al figlio il principe ereditario Vong Savang in un \"campo di rieducazione \" comunista, probabilmente intorno a Sop Hao."}
{"id": "8213395", "revid": "83531", "url": "https://it.wikipedia.org/wiki?curid=8213395", "title": "Giro di Svizzera 1986", "text": "Il Giro di Svizzera 1986, cinquantesima edizione della corsa, si svolse dal 10 al 20 giugno su un percorso di 1775\u00a0km ripartiti in 10 tappe pi\u00f9 un cronoprologo, con partenza a Winterthur e arrivo a Zurigo. Fu vinto dallo statunitense Andrew Hampsten della La Vie Claire Wonder-Radar davanti al britannico Robert Millar e allo statunitense Greg LeMond."}
{"id": "8213397", "revid": "1543377", "url": "https://it.wikipedia.org/wiki?curid=8213397", "title": "Kuota", "text": "La Kuota \u00e8 un'azienda italiana produttrice di bici da corsa fondata nel 2001.\nStoria.\nIl marchio Kuota produce di biciclette da corsa, triathlon, ciclocross e mountain bike."}
{"id": "8213398", "revid": "30445", "url": "https://it.wikipedia.org/wiki?curid=8213398", "title": "Contea di Migori", "text": "La Contea di Migori \u00e8 una della 47 contee del Kenya situata nell'ex Provincia di Nyanza. Al censimento del 2019 ha una popolazione di 1.116.436 abitanti. Il capoluogo della contea \u00e8 Migori. Altre citt\u00e0 importanti sono: Kehancha, Awendo e Rongo."}
{"id": "8213401", "revid": "287204", "url": "https://it.wikipedia.org/wiki?curid=8213401", "title": "Tettonica salina", "text": "La tettonica salina, o halocinetica, o halotettonica, \u00e8 una disciplina che si occupa dello studio della geometria e dei processi associati alla presenza di spessori significativi di evaporiti contenenti rocce saline, quali halite, silvite, carnallite e altre, all'interno di una sequenza stratigrafica di rocce.\nSenza tenere conto degli strati salini deformati, strutture saline integre sono state trovate in pi\u00f9 di 120 bacini sedimentari in tutto il mondo.\nStrutture saline passive.\nLe strutture saline passive si formano a causa del continuo aumentare del carico dei sedimenti sullo strato di roccia salina; tutto \u00e8 quindi dovuto a una questione di instabilit\u00e0 gravitazionale e, nella formazione di tali strutture, non entra in gioco alcuna influenza tettonica esterna.\nLa halite pura ha una densit\u00e0 di mentre i sedimenti che si depositano sopra gli strati di halite una volta che questi si sono formati, ad esempio, come risultato dell'evaporazione di enormi bacini oceanici, hanno una densit\u00e0 che all'inizio \u00e8 generalmente inferiore ai . Nel tempo, con l'aumentare degli strati che continuano a depositarsi, la densit\u00e0 dei sopraccitati strati sedimentari pu\u00f2 arrivare a un valore di , ossia a un valore maggiore di quella del sale, il quale, a causa della sua struttura cristallina, non aumenta di densit\u00e0 nonostante lo schiacciamento impostogli, e si viene cos\u00ec a formare un'instabilit\u00e0 di Rayleigh-Taylor. Ci\u00f2 porta a far s\u00ec che il pi\u00f9 debole strato salino tenda a deformarsi, formando una caratteristica serie di creste e avvallamenti, con i futuri sedimenti che si andranno a collocare preferibilmente in corrispondenza degli avvallamenti spingendo ancora di pi\u00f9 il sale verso le creste, che quindi diventeranno, nel tempo, sempre pi\u00f9 marcate. Come ultimo stadio si ha la formazione di diapiri, la cui crescita \u00e8 alimentata dal movimento del sale lungo il sistema di creste e che continua fintanto che la riserva di sale non si esaurisce. Durante questi ultimi stadi, la cima del diapiro resta vicino alla superficie, arrivando anche ad affiorare, ed espandendosi a bulbo (tale bulbo pu\u00f2 avere tre tipi diversi di forma a seconda degli striati in cui si viene ad espandere), con la deposizione di ulteriori strati sedimentari che viene accompagnata dalla salita della formazione salina.\nVa sottolineato che la formazione di tali strutture saline non avviene sempre; ci\u00f2 pu\u00f2 essere dovuto a una resistenza relativamente alta degli strati soprastanti allo strato salino o alla presenza di strati sedimentari intercalati nello strato salino che incrementa sia la densit\u00e0 che la resistenza di quest'ultimo. \nEsempi di strutture saline puramente passive sono i duomi salini delle miniere tedesche Asse II e di Gorleben.\nStrutture saline attive.\nLa probabilit\u00e0 di formazione di strutture saline aumenta nel caso in cui la zona interessata sia soggetta ad attivit\u00e0 tettonica. Se, ad esempio, l'area \u00e8 interessata da una tettonica estensionale, quindi da processi associati a un allungamento e appiattimento della litosfera, la forte presenza di faglie negli strati sedimentari ne riduce sia lo spessore che la resistenza, mentre se l'area \u00e8 interessata da una tettonica di spinta, ossia da processi associati alla compressione e all'ispessimento della litosfera, la deformazione degli strati sedimentari permette al sale di risalire all'interno dei nuclei anticlinali, come visto, ad esempio, nel caso dei duomi salini presenti nei monti Zagros, in Iran, in corrispondenza dell'omonima cintura di piegatura e spinta, del diapiro El Gordo, nella cintura di piegatura e spinta di Coahuila, nel Messico nord-orientale, e dei diapiri salini (localmente chiamati \"salp\u00ece\") dell'area di Zinga, in Calabria, i quali rappresentano un elemento unico a livello europeo.\nSe la pressione all'interno della formazione salina diventa sufficientemente alta, questa pu\u00f2 arrivare a spingere via gli strati soprastanti, dando origine a un diapirismo detto \"impetuoso\". Capita spesso, inoltre, che diapiri salini possano mostrare elementi di movimento sia attivo che passivo; una struttura salina pu\u00f2 infatti, ad esempio, bucare i sedimenti soprastanti e continuare poi a svilupparsi come diapiro salino puramente passivo.\nStrutture saline reattive.\nNei casi in cui gli strati salini non si trovino nelle condizioni necessarie allo sviluppo di strutture saline passive, il sale pu\u00f2 comunque muoversi in zone di pressione relativamente bassa situate attorno a pieghe e faglie in formazione, dando origine a strutture saline definite come \"reattive\".\nSistemi di faglia distaccati dal sale.\nSe in un'area soggetta ad attivit\u00e0 di tettonica estensionale sono presenti uno o pi\u00f9 strati di roccia salina, allora si viene a formare tutta una serie di strutture caratteristiche. Quando una faglia si propaga verso la superficie a partire da una profondit\u00e0 maggiore di quella dello strato salino, la sua propagazione si ferma proprio quando incontra tale strato, a causa della debolezza e della bassa densit\u00e0 di quest'ultimo. Tuttavia, nel tempo, il continuo dislocamento sulla faglia sposta la base salina causando una piegatura degli strati a essa soprastanti, finch\u00e9, con l'aumentare degli stress dovuti alla suddetta piegatura, anche in tali strati si vengono a formare delle faglie. A questo punto, il tipo di struttura che si crea dipende dallo spessore iniziale dello strato salino. Nel caso, infatti, in cui quest'ultimo sia molto spesso, non si avr\u00e0 una diretta correlazione spaziale tra le faglie sottostanti ad esso e quelle soprastanti e il sistema di faglie viene quindi definito \"non collegato\" (in inglese: \"unlinked\"). Se invece lo spessore dello strato salino \u00e8 sufficientemente basso, la faglia che si sviluppa negli strati sedimentari sopra di esso \u00e8 strettamente allineata con quella presente al di sotto dello strato, formando di fatto una faglia continua con un piccolo dislocamento in corrispondenza dello strato salino e un sistema di faglia definito \"strettamente collegato\" (in inglese: \"hard-linked\"). Quando invece lo spessore dello strato salino ha un valore che si pu\u00f2 definire \"intermedio\", le faglie degli strati soprastanti sono spazialmente collegate alle faglie pi\u00f9 profonde ma decisamente spostate rispetto ad esse, e il sistema viene chiamato \"leggermente collegato\" (in linglese: \"soft-linked\").\nNelle aree di tettonica di spinta, invece, gli strati di sale fungono come piani di scollamento preferenziali. Nella cintura di piegatura e spinta degli Zagros, ad esempio, si ritiene che le variazioni nello spessore degli strati di evaporiti che compongono la formazione di Hormuz, risalenti al tardo Neoproterozoico e al Cambriano inferiore, abbiano avuto un impatto decisivo nella topografia dell'intera area.\nSaldature saline.\nQuando, a causa del movimento o della dissoluzione del sale che lo compone, uno strato salino diventa troppo sottile per fungere efficacemente da strato di scollamento, allora i due strati tra cui esso si interpone vengono effettivamente \"saldati\" assieme. Ci\u00f2 pu\u00f2 portare alla formazione di nuove faglie nella sequenza di strati superiore, il che \u00e8 un importante aspetto di cui tenere conto quando si creano modelli e simulazioni della migrazione di idrocarburi.\nTali saldature saline possono svilupparsi anche in verticale, facendo s\u00ec che due parti di crosta che prima si trovavano agli estremi di un diapiro si vengano a toccare.\nStrutture saline alloctone.\nQuando le strutture saline bucano la superficie terrestre, sia che accada sulle terre emerse, sia che accada sul fondale marino, tendono a diffondersi lateralmente dando origine a unit\u00e0 alloctone. Ne sono un esempio i ghiacciai di sale, per la cui formazione e conservazione \u00e8 anche necessario un ambiente particolarmente secco, come quello che si ha nei monti Zagros.\nLe lingue di sale che si formano sul fondare marino, invece, si possono talvolta unire alla sommit\u00e0 con altre formazioni vicine a formare delle tettoie saline, che sono praticamente delle coalescenze di bulbi di diapiri, che possono, a un certo punto, anche staccarsi dallo strato sorgente, formando dei sottili strati salini denominati fogli salini.\nEffetti sui sistemi sedimentari.\nIn corrispondenza dei margini passivi in cui sono presente depositi di sale, come ad esempio nel Golfo del Messico, la tettonica salina \u00e8 largamente responsabile dell'evoluzione dei sistemi sedimentari di profondit\u00e0, quali ad esempio i canali sottomarini.\nImportanza economica.\nL'importanza economica della tettonica salina risiede nel fatto che una significativa porzione delle riserve mondiali di idrocarburi \u00e8 stata scoperta in strutture correlate ai movimenti del sale. Spesso, infatti, le strutture saline sotterranee portano a trappole strutturali all'origine della formazione di giacimenti petroliferi, come \u00e8 stato visto sia in Medio Oriente, sia nei margini passivi nell'Atlantico meridionale (Brasile, Gabon e Angola), sia nel Golfo del Messico."}
{"id": "8213402", "revid": "83531", "url": "https://it.wikipedia.org/wiki?curid=8213402", "title": "Giro di Svizzera 1987", "text": "Il Giro di Svizzera 1987, cinquantunesima edizione della corsa, si svolse dal 16 al 26 giugno su un percorso di 1698\u00a0km ripartiti in 10 tappe pi\u00f9 un cronoprologo, con partenza a Affoltern am Albis e arrivo a Zurigo. Fu vinto dallo statunitense Andrew Hampsten della 7-Eleven-Hoonved davanti all'olandese Peter Winnen e al colombiano Fabio Parra."}
{"id": "8213403", "revid": "30445", "url": "https://it.wikipedia.org/wiki?curid=8213403", "title": "Distretto di Makueni", "text": ""}
{"id": "8213406", "revid": "83531", "url": "https://it.wikipedia.org/wiki?curid=8213406", "title": "Giro di Svizzera 1988", "text": "Il Giro di Svizzera 1988, cinquantaduesima edizione della corsa, si svolse dal 14 al 23 giugno su un percorso di 1800\u00a0km ripartiti in 10 tappe, con partenza a D\u00fcbendorf e arrivo a Zurigo. Fu vinto dall'austriaco Helmut Wechselberger della Malvor-Sidi davanti al canadese Steve Bauer e al portoghese Ac\u00e1cio da Silva."}
{"id": "8213407", "revid": "30445", "url": "https://it.wikipedia.org/wiki?curid=8213407", "title": "Distretto di Migori", "text": ""}
{"id": "8213408", "revid": "83531", "url": "https://it.wikipedia.org/wiki?curid=8213408", "title": "Giro di Svizzera 1989", "text": "Il Giro di Svizzera 1989, cinquantatreesima edizione della corsa, si svolse dal 14 al 23 giugno su un percorso di 1844\u00a0km ripartiti in 11 tappe, con partenza a Berna e arrivo a Zurigo. Fu vinto dallo svizzero Beat Breu della Domex-Weinmann davanti ai suoi connazionali Daniel Steiger e J\u00f6rg M\u00fcller."}
{"id": "8213409", "revid": "30445", "url": "https://it.wikipedia.org/wiki?curid=8213409", "title": "Distretto di Homa Bay", "text": ""}
{"id": "8213410", "revid": "287204", "url": "https://it.wikipedia.org/wiki?curid=8213410", "title": "Gian Carlo Bojani", "text": " Dal settembre 1974 fino all\u2019agosto del 2001 \u00e8 stato prima conservatore alle collezioni retrospettive poi direttore del Museo internazionale delle ceramiche di Faenza.\nBiografia.\nSi allontan\u00f2 dalla provincia Pesaro e Urbino verso la fine degli anni Cinquanta (1959). Dopo aver frequentato vari corsi universitari alla \"La Sapienza di Roma\", venendo a contatto con gli altri maestri tra cui G\u00e9za de Francovich, Giulio Carlo Argan e Giacomo Debenedetti, si laurea in lettere moderne, esponendo una tesi sull'architettura medievale nelle Marche, all'Universit\u00e0 di Firenze con Roberto Salvini. \nHa lavorato a Firenze dal 1967 al 1971 dopo essere stato abilitato all'insegnamento della storia dell'arte, al Museo nazionale del Bargello con Luciano Berti e all'Istituto Germanico di storia dell'arte (Kunsthistorisches Institut in Florenz) con Ulrich Middeldorf. In quegli anni partecipa, tra l'altro, al recupero delle opere d'arte danneggiate dall'alluvione del 1966, al Bargello e al Museo di Firenze com'era.\n\u00c8 stato direttore responsabile dal 1979 fino al 2002 della rivista di studi storici e di tecnica dell'arte ceramica \"Faenza\", che si pubblica dal 1913 fondata da Gaetano Ballardini, scrivendo saggi sulla stessa rivista. Redattore della rivista \"Museo Informa\" del sistema museale della provincia di Ravenna, ha collaborato anche a diverse riviste d\u2019artigianato.\nNel corso della carriera gli vengono affidati i progetti dei Musei ceramici di Faenza, Deruta, Gualdo Tadino e Gubbio, Fratterosa e diventa consulente del Ministero francese alla Cultura per la ristrutturazione del Mus\u00e9e National de la Porcelaine de Limoges.\nInsieme a Bruno Munari ed Enzo Mari realizza importanti progetti didattici per la scuola e per gli artigiani. Organizza inoltre, vari eventi espositivi di ceramiche antiche, moderne e contemporanee in Giappone, Australia, in quasi tutti i paesi d'Europa, negli U.S.A. e nelle Americhe centro-meridionali, in Africa e in vari paesi medio-estremo orientali fra cui Pechino. \u00c8 stato poi chiamato all'Universit\u00e0 degli Studi di Ferrara per dare avvio all'insegnamento ufficiale di storia dell'arte ceramica dal 2008 al 2011.\nQuando fa ritorno a Pesaro nel 2001, assume la direzione scientifica dei Musei civici, fonda la rivista museale \u201cReport\u201d e contribuisce a ricostituire un Concorso biennale di ceramica d\u2019arte contemporanea dal 2002. Per questo la Fondazione Rotary del Rotary International gli attribuir\u00e0 il \u201cPaul Harris Fellow\u201d.\nIn seguito, \u00e8 stato chiamato anche a presiedere l\u2019Istituzione per i Beni, le Attivit\u00e0 culturali, il Turismo del Comune di Urbania e l\u2019antica Casteldurante una delle sedi pi\u00f9 prestigiose della maiolica italiana del Rinascimento.\nMatrimonio con Anna Maurri.\nNel gennaio del 1975 si sposa con Anna Maurri, artigiana nell\u2019alta moda fiorentina che trasmette a suo marito una vera autentica passione per l'artigianato artistico. \u00c8 deceduta nel 2003 in seguito a un investimento automobilistico a Faenza.\nOpere.\nAl 2008 la sua bibliografia, fra libri, articoli, saggi, presentazioni, note contava ormai circa seicento titoli documentabili, fra l'altro, nella Biblioteca del Museo Internazionale delle Ceramiche in Faenza e nella Biblioteca d\u2019Arte dei Musei Civici di Pesaro."}
{"id": "8213413", "revid": "30445", "url": "https://it.wikipedia.org/wiki?curid=8213413", "title": "Distretto di Kisii", "text": ""}
{"id": "8213417", "revid": "30445", "url": "https://it.wikipedia.org/wiki?curid=8213417", "title": "Distretto di Kisumu", "text": ""}
{"id": "8213421", "revid": "83531", "url": "https://it.wikipedia.org/wiki?curid=8213421", "title": "Giro di Svizzera 1990", "text": "Il Giro di Svizzera 1990, cinquantaquattresima edizione della corsa, si svolse dal 13 al 22 giugno su un percorso di 1859\u00a0km ripartiti in 11 tappe, con partenza a Winterthur e arrivo a Zurigo. Fu vinto dall'irlandese Sean Kelly della PDM-Ultima-Concorde davanti al britannico Robert Millar e allo statunitense Andrew Hampsten."}
{"id": "8213427", "revid": "112646283", "url": "https://it.wikipedia.org/wiki?curid=8213427", "title": "Zoren", "text": "Biografia.\nInfanzia e studi.\nRenzo Ghiozzi nacque a Firenze nel 1907. Tra il 1928 ed il 1932 si trasferisce a Roma, dove compie gli studi, iniziando contemporaneamente ad occuparsi di arte. Fu di questo periodo la sua partecipazione alla I Quadriennale nazionale d'arte di Roma.\n1959-1975: La Numero.\nDurante gli anni '50 Ghiozzi si era spostato tra Modena e Firenze, entrando in contatto con Fiamma Vigo ed il gruppo di Numero. La sua prima mostra risale al 1959, quando partecip\u00f2 alle collettive della Galleria Numero, per poi esporre con il gruppo Numero nel 1960, prima nella galleria di Firenze e poi alle mostre presso il Centro culturale di Genova, alla Galleria Il Prisma di Milano, alla Galleria il Traghetto di Venezia e ancora presso la mostra \"Art abstrait italien contemporain\" di Ostenda.\nMoltissime le mostre nazionali ed internazionali di questi anni legate al gruppo Numero, con cui collabor\u00f2 strettamente dal 1953 al 1975 attraverso le frequentazioni di artisti come Osvaldo Licini, Antonio Calderara, Giovanni Korompay, Umberto Peschi, Edgardo Mannucci, Pia Pizzo, Michelangelo Conte, Hsiao Chin."}
{"id": "8213435", "revid": "102164", "url": "https://it.wikipedia.org/wiki?curid=8213435", "title": "Classical Recordings Quarterly", "text": "\" Classical Recordings Quarterly \" (in precedenza \" Classic Record Collector \") \u00e8 stata una rivesta trimestrale inglese, dedicata alle registrazioni d'epoca di musica classica, che comprendeva registrazioni strumentali, di musica da camera, d'orchestra, vocale e lirica.\nStoria.\nLa rivista fu fondata a Londra nel 1995, col nome di \"International Classical Record Collector\". Il periodico present\u00f2 articoli relativi alle registrazioni effettuate fino al 1960, le interviste ai rispettivi artisti, una rubrica per la corrispondenza dei lettori, spazi per le recensioni di libri, CD e DVD precedenti l'era digitale, nuovi LP e ristampe a 78 giri. \nI numeri della rivista contevano circa 100 pagine stampate in formato A5, corredate da foto a colori.\nAlan Sanders fu il direttore dal 1995-1997, e nuovamente dal 2008 al 2015. Dal 1998 al 2007, Tully Potter ricopr\u00ec il ruolo di direttore, e, al ritorno di Sanders, divenne suo assistente. \nLa rivista pubblic\u00f2 articoli approfonditi Extended riguardo alle etichette discografiche Kingsway Hall e William Barrington-Coupe, nonch\u00e9 ad artisti come Louis Cahuzac, Tancredi Pasero, Montserrat Caball\u00e9, i Ballets Russes, i Griller Quartet, Albert Spalding e Oskar Fried, fra gli altri.\nLe pubblicazioni di \"Classical Recordings Quarterly\" furono interrotte nel 2015."}
{"id": "8213455", "revid": "1768939", "url": "https://it.wikipedia.org/wiki?curid=8213455", "title": "International Classical Record Collector", "text": ""}
{"id": "8213457", "revid": "6923", "url": "https://it.wikipedia.org/wiki?curid=8213457", "title": "Ministero dell'istruzione, dello sport e della giovent\u00f9 (Albania)", "text": "Il Ministero dell'istruzione, dello sport e della giovent\u00f9 (in albanese: \"Ministria e Arsimit, Sportit dhe Rinis\u00eb\") \u00e8 un dicastero del Consiglio dei ministri albanese incaricato di gestire la pubblica istruzione e le politiche riguardanti lo sport.\nL'attuale ministro \u00e8 Besa Shahini, in carica dal 17 gennaio 2019.\nStoria.\nCon la dichiarazione d'indipendenza albanese nel 1912 si rese necessaria l'istituzione di un servizio d'istruzione pubblica nel Governo provvisorio. Gi\u00e0 prima dell'indipendenza erano state discusse le modalit\u00e0 di insegnamento dell'albanese al congresso di Manastir del 1908 e di Elbasan del 1909, e nello stesso anno fu inaugurato un istituto per la formazione degli insegnanti, l'Universit\u00e0 Aleksand\u00ebr Xhuvani. Il primo ministro dell'istruzione fu Luigi Gurakuqi.\nIn questi anni l'albanese fu adottato come lingua ufficiale, furono stampati i primi libri di testo e fu istituita la rete scolastica nazionale, inoltre il sistema educativo si espanse anche in Kosovo e Montenegro."}
{"id": "8213463", "revid": "1543377", "url": "https://it.wikipedia.org/wiki?curid=8213463", "title": "Thomas Baring, II baronetto", "text": "Biografia.\nEra il figlio maggiore di Francis Baring, I baronetto Baring, fondatore della Barings Bank, e di sua moglie, Harriet Herring.\nSuo nonno, Johann Baring, era emigrato dalla Germania. Suo nonno materno era il commerciante William Herring di Croydon ed era cugino di Thomas Herring, arcivescovo di Canterbury.\nCarriera.\nDal 1790 al 1801, lavor\u00f2 per l'East India Company. Thomas divenne socio di \"Baring Brothers &amp; Co.\" (1804-1809). Alla morte di suo padre, nel 1810, gli successe come baronetto.\nDopo la sua carriera iniziale in banca, Sir Thomas fu eletto membro del parlamento britannico per i collegi elettorali di High Wycombe e Hampshire fino al 1831.\nDal 1832 al 1833 fu presidente della London and South Western Railway. Era presidente della London Institution e direttore della British Institution. Nel giugno del 1841 fu eletto membro della Royal Society.\nMatrimonio.\nSpos\u00f2, il 13 settembre 1794 a Calcutta, Mary Ursula Sealy (1774-26 luglio 1846), figlia di Charles Sealy. Ebbero nove figli:\nMorte.\nMor\u00ec il 3 aprile 1848, all'et\u00e0 di 75 anni, nella sua residenza di Stratton Park House, East Stratton, Hampshire."}
{"id": "8213464", "revid": "1305772", "url": "https://it.wikipedia.org/wiki?curid=8213464", "title": "La differenza (singolo)", "text": "La differenza \u00e8 un singolo della cantautrice italiana Gianna Nannini, pubblicato l'11 ottobre 2019 come primo estratto dall'album omonimo.\nVideo musicale.\nIl videoclip \u00e8 stato pubblicato l'11 ottobre 2019 sul canale YouTube della cantante."}
{"id": "8213471", "revid": "287204", "url": "https://it.wikipedia.org/wiki?curid=8213471", "title": "Martin Bouquet", "text": "Biografia e opere.\nNato ad Amiens, il 6 agosto 1685, da ragazzo decise di entrare nel clero secolare. Successivamente, tuttavia, desiderando non esporre la sua anima ai pericoli del mondo, decise di farsi benedettino. La Congregazione di S. Mauro era allora al culmine del suo sviluppo. Bouquet prese i voti nel monastero di S. Faron, a Meaux, il 16 agosto 1706.\nPoco dopo la sua ordinazione sacerdotale, i suoi superiori lo nominarono bibliotecario nel monastero di Saint-Germain-des-Pr\u00e9s che a quel tempo possedeva una biblioteca di 60.000 libri e 8.000 manoscritti. Buon grecista, Bouquet fu di grande aiuto al suo confratello Bernard de Montfaucon, nella sua edizione delle opere di San Giovanni Crisostomo. Lui stesso stava preparando una nuova edizione dello storico ebreo Flavio Giuseppe, ed era gi\u00e0 arrivato a buon punto nel suo lavoro quando seppe che lo scrittore olandese, Sigebert Havercamp stava lavorando a una nuova edizione dello stesso autore. Mand\u00f2 immediatamente tutto il materiale che aveva raccolto a Havercamp, che lo utilizz\u00f2 per la sua edizione. La pi\u00f9 grande opera di Bouquet, tuttavia, \u00e8 la sua collezione di storici della Gallia e della Francia, intitolata \"Recueil des historiens des Gaules et de la France\" (1738-1752).\nTentativi di raccogliere le fonti della storia francese erano stati fatti in varie occasioni. Pierre Pithou aveva raccolto molto materiale e Andr\u00e9 Duchesne aveva iniziato un'opera intitolata \"Histori\u00e6 Francorum Scriptores\", che avrebbe dovuto essere pubblicata in ventiquattro volumi, ma mor\u00ec prima di finire il quinto volume. Jean-Baptiste Colbert desiderava che il lavoro di Duchesne continuasse a spese dello Stato, ma mor\u00ec nel 1683 senza trovare uno storico in grado di completare l'opera. Nel 1717 Henri Fran\u00e7ois d'Aguesseau, che era allora cancelliere, affid\u00f2 al benedettino Edmond Mart\u00e8ne, la stesura di un nuovo piano per l'opera. Il progetto fu accettato e l'incarico di portarlo a compimento fu affidato all'oratoriano Jacques Lelong, che aveva appena terminato la sua \"Biblioth\u00e8que historique de la France\". Lelong aveva appena iniziato il lavoro quando mor\u00ec nel 1721.\nLa Congregazione di San Mauro, allora incaric\u00f2 Bouquet dell'impresa. Poich\u00e9 i cinque volumi di Duchesne erano diventati rari, Bouquet inizi\u00f2 un'opera completamente nuova. I primi due volumi erano gi\u00e0 pronti per la stampa nel 1729, ma la loro pubblicazione fu ritardata. Alcuni monaci della Congregazione di San Mauro si rifiutarono di sottomettersi alla Bolla Unigenitus Dei Filius diretta contro Pasquier Quesnel. Bouquet si sottomise dopo qualche esitazione. Quando, tuttavia, il cardinale Henri-Pons de Thiard de Bissy impose ai monaci di Saint-Germain-des-Pr\u00e9s di firmare una formula di sottomissione elaborata da lui stesso, Bouquet e altri sette rifiutarono di firmarla perch\u00e9 De Bissy, essendo semplicemente abate in commendam di Saint-Germain-des-Pr\u00e9s, non aveva giurisdizione spirituale sui monaci. Bouquet fu esiliato nel monastero di Saint-Jean, a Laon, ma nel 1735 D'Aguesseau e altre persone influenti riuscirono a farlo richiamare ad Argenteuil, e successivamente a Blancs-Manteaux, dove pot\u00e9 pi\u00f9 facilmente sovrintendere alla pubblicazione del suo lavoro. Pubblic\u00f2 otto volumi tra il 1738 e il 1752. La maggior parte del materiale per il nono volume era pronta quando Bouquet mor\u00ec nel monastero di Blancs-Manteaux, a Parigi, il 6 aprile 1754, dopo aver ricevuto gli ultimi riti della Chiesa.\nGli otto volumi pubblicati comprendono le fonti della storia della Francia dalle origini fino all'anno 987. Il lavoro venne continuato da altri membri della Congregazione di San Mauro nel seguente ordine: voll. IX-X, pubblicati dai fratelli, Jean e Charles Audiquier; vol. XI, da Housseau, Pr\u00e9cieux e Poirier; voll. XII-XIII, da Cl\u00e9ment e Brial; voll. XIV-XVIII, da Brial. I restanti cinque volumi furono pubblicati dall'Acad\u00e9mie des inscriptions et belles-lettres che complet\u00f2 l'opera nel 1876. Una nuova edizione in venticinque volumi, realizzata da L\u00e9opold Victor Delisle, membro dell'Acad\u00e9mie des inscriptions, si \u00e8 fermata al ventiquattresimo volume.\nBibliografia.\nSulla vita si veda la prefazione al IX vol. del \"Recueil\" (pp. II-IX), riprodotta sostanzialmente nella \"Histoire litt\u00e9raire de la Congr\u00e9gation de Saint Maur\", Bruxelles 1770, pp. 694-669; cfr. pure, nella edizione di F. de Fontette, la \"Biblioth\u00e8que historique de la France\" del Lelong, III, pp. XXXIV-XXXV."}
{"id": "8213495", "revid": "729019", "url": "https://it.wikipedia.org/wiki?curid=8213495", "title": "Suburit\u014d", "text": "Un \u00e8 un tipo di \"bokken\", una spada da allenamento in legno originaria del Giappone.\nDescrizione e utilizzo.\nIl suburit\u014d ha una lama molto pi\u00f9 spessa rispetto all'impugnatura, il che rende il suburit\u014d molto pi\u00f9 pesante di un normale bokken. I suburit\u014d sono usati per praticare il \"suburi\" (esercizi di taglio con la spada) e \"kata\" (forme codificate). Il peso del suburit\u014d \u00e8 usato per rafforzare la muscolatura, oltre a sviluppare lo spirito. Il suburit\u014d viene utilizzato anche per perfezionare la tecnica individuale.\nUn \"suburit\u014d\" \u00e8 lungo circa 3-4 shaku (90-120cm), con una massa di circa 2 kin (1,2 kg). Tuttavia, questi bokut\u014d possono variare ampiamente in dimensioni e peso. Un suburit\u014d generalmente non include una guardia.\nLa leggenda narra che Miyamoto Musashi scolp\u00ec un bokken che assomigliava a un \"suburit\u014d\" da un remo di una barca mentre viaggiava verso il suo famoso duello con Sasaki Kojiro, che presumibilmente fu ucciso.\nVoci correlate.\nTanrenb\u014d - un'arma da allenamento ancora pi\u00f9 pesante"}
{"id": "8213496", "revid": "30445", "url": "https://it.wikipedia.org/wiki?curid=8213496", "title": "Contea di Murang'a", "text": ""}
{"id": "8213500", "revid": "465169", "url": "https://it.wikipedia.org/wiki?curid=8213500", "title": "Cheyenne (singolo)", "text": ""}
{"id": "8213504", "revid": "436907", "url": "https://it.wikipedia.org/wiki?curid=8213504", "title": "La tua futura ex moglie", "text": "La tua futura ex moglie \u00e8 un singolo del rapper italiano Willie Peyote, pubblicato il 30 agosto 2019 come primo estratto dal quarto album in studio \"Iodegradabile\".\nDescrizione.\nTerza traccia del disco, il brano racconta di una storia finita male, spesso con richiami autobiografici. Secondo quanto spiegato dall'artista \"La tua futura ex moglie\" rappresenta \u00abil mio primo vero pezzo d'amore, almeno il primo in cui non faccio il preso male. Cio\u00e8 si, c'\u00e8 la fine gi\u00e0 nel titolo, ma a sto giro c'\u00e8 effettivamente la paura di perdere qualcosa pi\u00f9 che la rassegnazione. \u00c8 l'inizio di tutto un nuovo percorso in cui, come ogni disco, sono cambiato prima io e poi la musica. Il resto lascio che lo cogliate dopo un paio di ascolti, che certe cose si nascondono sempre tra le righe\u00bb.\nVideo musicale.\nIl video, diretto da Libero De Rienzo, \u00e8 stato pubblicato il 5 settembre 2019 attraverso il canale YouTube del rapper."}
{"id": "8213507", "revid": "30445", "url": "https://it.wikipedia.org/wiki?curid=8213507", "title": "Murang'a", "text": ""}
{"id": "8213508", "revid": "298229", "url": "https://it.wikipedia.org/wiki?curid=8213508", "title": "Campionati asiatici allievi di atletica leggera", "text": ""}
{"id": "8213518", "revid": "1573940", "url": "https://it.wikipedia.org/wiki?curid=8213518", "title": "Clytolaema rubricauda", "text": "Il colibr\u00ec rubino del Brasile (Clytolaema rubricauda ()) \u00e8 un uccello della famiglia Trochilidae. \u00c8 l'unica specie nota del genere Clytolaema.\nDescrizione.\n\u00c8 un colibr\u00ec di media taglia, lungo 10,8\u201311,3\u00a0cm; i maschi pesano 7\u20139,2\u00a0g, le femmine 5,9\u20137,1\u00a0g.\nBiologia.\nSi nutre del nettare di diverse specie di angiosperme tra cui \"Helicteris\" spp., \"Dombeya\" spp., \"Citrus\" spp.\nDistribuzione e habitat.\nLa specie \u00e8 diffusa nella Foresta atlantica del Brasile meridionale."}
{"id": "8213519", "revid": "21880", "url": "https://it.wikipedia.org/wiki?curid=8213519", "title": "Clytolaema", "text": ""}
{"id": "8213522", "revid": "22356", "url": "https://it.wikipedia.org/wiki?curid=8213522", "title": "Pleuropholidae", "text": ""}
{"id": "8213528", "revid": "1346043", "url": "https://it.wikipedia.org/wiki?curid=8213528", "title": "Viceversa, due vite scambiate", "text": ""}
{"id": "8213529", "revid": "729019", "url": "https://it.wikipedia.org/wiki?curid=8213529", "title": "Fausto Vega Santander", "text": "Biografia.\nFausto Vega Santander nacque in Via Libert\u00e0 45 a Tuxpan, stato di Veracruz, nel 1923. I suoi genitori erano Albino Vega V\u00e1zquez e Mar\u00eda Santander, originari del luogo. Comp\u00ec i primi studi nella scuola primaria \"Enrique C. R\u00e9bsamen\" a Tuxpan.\nNel 1940, dopo essersi diplomato al liceo, Vega Santander entr\u00f2 nella Fuerza A\u00e9rea Mexicana. Si gradu\u00f2 dalla Scuola di Aviazione Militare come sottotenente e dopo serv\u00ec come istruttore speciale nella scuola di aviazione di Guadalajara, Jalisco, nel 1944.\nDopo che il Messico entr\u00f2 in guerra contro le Potenze dell'Asse (Germania nazista, Regno d'Italia e Impero giapponese) nel maggio 1942, nel marzo 1945, il governo invi\u00f2 l'unit\u00e0 del sottotenente Fausto Vega Santander, lo Squadrone 201, sul teatro del Pacifico sud-occidentale. Lo Squadrone fu incorporato al 58th Operations Group della United States Army Air Forces (USAAF) durante la liberazione dell'isola principale delle Filippine, Luzon, nella primavera del 1945.\nIl 1\u00ba giugno il giovane aviatore fu abbattuto durante un bombardamento in picchiata vicino alle isole Tabones, un piccolo arcipelago di Luzon, vicino alla Baia di Subic. La ricerca e soccorso della USAAF non fu in grado di localizzare il suo corpo. Il suo aereo, un Republic P-47 Thunderbolt, si schiant\u00f2 in mare a grande potenza ed esplose.\nEredit\u00e0.\nA Fausto Vega Santander sono dedicati l'Aeroporto di Tuxpan e la via dove nacque.\nL'aviatore \u00e8 commemorato nel memoriale dello Squadrone 201 situato nel Bosco di Chapultepec di Citt\u00e0 del Messico, vicino al monumento Ni\u00f1os H\u00e9roes.\nIl poeta messicano Germ\u00e1n Muriel Azarria scrisse del giovane aviatore in filastrocca nel poema intitolato \"Aquilotto caduto\"."}
{"id": "8213533", "revid": "26630", "url": "https://it.wikipedia.org/wiki?curid=8213533", "title": "Ben Woollaston", "text": "Carriera.\nProfessionista ininterrottamente dal 2009, Ben Woollaston ha conquistato le semifinali alla Championship League 2015 e perso la finale del Welsh Open 2015. Inoltre \u00e8 arrivato per due volte ai quarti del Players Tour Championship Grand Final e al China Open 2019.\nSi classifica secondo nel gruppo finale della Championship League 2020.\nVita privata.\nBen Woollaston \u00e8 sposato con la bielorussa Tatiana Torchilo, anch'ella parte del mondo dello snooker come arbitro dove viene chiamata Tatiana Woollaston. La coppia ha due figli: Edward (8 novembre 2012) e Henry (21 ottobre 2017)."}
{"id": "8213541", "revid": "1501558", "url": "https://it.wikipedia.org/wiki?curid=8213541", "title": "Lego Racers 2", "text": ""}
{"id": "8213546", "revid": "432882", "url": "https://it.wikipedia.org/wiki?curid=8213546", "title": "Gozo Poderoso", "text": "Gozo Poderoso \u00e8 un album in studio del 2000 della band colombiana Aterciopelados. Ha ricevuto nomination ai Latin Grammy per il \"miglior album vocale rock da un duo o un gruppo con voce\" e \"miglior disco dell'anno\" per la canzone \"El \u00c1lbum\", vincendo la prima."}
{"id": "8213551", "revid": "1718976", "url": "https://it.wikipedia.org/wiki?curid=8213551", "title": "Chi la fa l'aspetti (serie animata)", "text": ""}
{"id": "8213581", "revid": "1214201", "url": "https://it.wikipedia.org/wiki?curid=8213581", "title": "Eik-T\u00f8nsberg", "text": ""}
{"id": "8213583", "revid": "1718976", "url": "https://it.wikipedia.org/wiki?curid=8213583", "title": "Episodi di Chi la fa l'aspetti", "text": ""}
{"id": "8213586", "revid": "1573940", "url": "https://it.wikipedia.org/wiki?curid=8213586", "title": "Lophoceros nasutus", "text": "Il buceretto nasuto (Lophoceros nasutus ()) \u00e8 un uccello della famiglia dei Bucerotidi originario dell'Africa sub-sahariana.\nDescrizione.\nDimensioni.\nMisura 45-51\u00a0cm di lunghezza, per un peso di 172-258\u00a0g nel maschio e di 163-215\u00a0g nella femmina.\nAspetto.\nDa lontano, questo bucero presenta un aspetto generale grigio-marrone, ma il grande becco ricurvo e la lunga coda ne rendono la sagoma caratteristica. Le ali sono corte e arrotondate. Questa specie si differenzia dal pi\u00f9 piccolo buceretto beccorosso (\"Tockus erythrorhynchus\") non solamente per il colore del becco, ma anche per il disegno della coda. Nel suo caso, infatti, solamente le timoniere laterali sono parzialmente bianche, le restanti sono nere. Nel suo cugino dal becco rosso, le timoniere centrali sono nere e le altre completamente bianche. Il maschio differisce dalla femmina per il colore del becco, che \u00e8 nero, ad eccezione della base che \u00e8 giallo crema fino alla met\u00e0 del ramo superiore. Quello della femmina, invece, ha il ramo superiore giallo e quello inferiore nero, con l'estremit\u00e0 rossastra. A parte questo, entrambi i sessi condividono molti tratti comuni. La testa e il collo sono di colore grigio scuro, pi\u00f9 scuro sulla gola ma virante al marrone chiaro a contatto con il petto. La base del becco \u00e8 allargata e forma una sorta di elmetto molto piccolo che si estende fino alla met\u00e0 del becco, terminando a punta. Un sopracciglio biancastro molto ampio descrive una curva sopra l'occhio, dalla base del becco all'occipite. Le piume delle ali e del dorso sono di colore marrone scuro; ognuna di esse \u00e8 ampiamente bordata di bianco. Le parti inferiori sono interamente bianche. Le zampe sono bruno-nerastre, l'iride \u00e8 bruno-rossastra. Da notare tre o quattro sottili linee trasversali di colore giallo brillante che decorano il ramo inferiore del becco e che sono indiscutibili segni di riconoscimento.\nI giovani hanno la base del becco e le piccole linee trasversali su di esso di colore giallastro. La punta \u00e8 rossa, mentre il resto del ramo inferiore \u00e8 nero scuro. L'elmetto \u00e8 assente, ma la base del \"culmen\" \u00e8 leggermente rialzata.\nVoce.\nIl richiamo del buceretto nasuto \u00e8 un \"pi pi pi\" penetrante che accelera e si sviluppa fino a divenire un sibilo piuttosto triste e discendente, \"pipipipipipipi pleu pleu\". In volo emette un semplice \"pleu\" che pu\u00f2 essere udito anche da lontano.\nBiologia.\nIn coppia o in gruppi composti al massimo da una ventina di individui, il buceretto nasuto si sposta con un volo ondulato durante il quale i battiti d'ala si alternano a lunghe planate. Quando lancia il suo richiamo, raddrizza il corpo in verticale e agita le ali. Il suo appello lamentoso viene ripetuto per molte volte, ma in certi casi \u00e8 possibile udirlo anche per venti minuti senza interruzione.\nAlimentazione.\nI buceretti nasuti cercano principalmente il loro cibo tra le chiome degli alberi, ma questo non impedisce loro di scendere a terra. La loro dieta \u00e8 mista: \u00e8 costituita da insetti, ragni, piccoli roditori, rane e alcuni frutti. Le sostanze di origine animale costituiscono l'85% del menu.\nRiproduzione.\nL'epoca della riproduzione varia in base alle regioni. In Zimbabwe \u00e8 stata osservata da agosto a novembre, mentre nell'Africa occidentale ha luogo da dicembre ad aprile.\nIl nido \u00e8 difficile da localizzare, in quanto il maschio cerca di non farsi vedere nelle sue vicinanze. L'apertura viene murata dalla femmina dopo l'inizio dell'incubazione e la fessura che permette al maschio di nutrirla misura da 7 a 10 centimetri di lunghezza. La femmina depone da 2 a 5 uova in un intervallo che pu\u00f2 durare una settimana. L'incubazione, che dura da 24 a 26 giorni, inizia subito dopo la deposizione del primo uovo, pertanto le nascite sono scaglionate. I piccoli nascono nudi e ciechi; richiedono molte attenzioni e cure ed escono dal nido solo tra i 19 e i 34 giorni di vita. A partire dall'et\u00e0 di 10-15 giorni, sono in grado di espellere le loro deiezioni attraverso l'apertura praticata nel nido. Prima di questo periodo, \u00e8 la femmina che si occupa della pulizia del nido e del rinnovo del rivestimento situato al suo interno. Durante il periodo di reclusione, la femmina effettua la muta ed \u00e8 in grado di uscire dal nido sono quando i giovani effettuano l'involo.\nDistribuzione e habitat.\nI buceretti nasuti frequentano le zone boschive, le savane arbustive e le praterie aride con alberi e boschetti, dal livello del mare fino a 1700 metri.\nQuesta specie \u00e8 endemica dell'Africa a sud del Sahara, dove occupa un areale molto vasto. Questo si estende come una larga fascia dall'Africa occidentale, dal Senegal e dalla Guinea, fino all'Etiopia, per poi svilupparsi attraverso l'Africa orientale in direzione sud. La specie \u00e8 presente nell'estremit\u00e0 meridionale della Somalia, in Kenya, in Uganda, Tanzania, Zambia, Malawi, Zimbabwe e nel sud del Mozambico. In Africa australe, la troviamo in Botswana, in alcune parti della Namibia e nell'estremit\u00e0 meridionale dell'Angola. In Sudafrica, si pu\u00f2 osservare nel Transvaal settentrionale, ma \u00e8 assente dalle province meridionali.\nTassonomia.\nGli studiosi ne riconoscono due sottospecie:"}
{"id": "8213587", "revid": "22475", "url": "https://it.wikipedia.org/wiki?curid=8213587", "title": "Epica di Gesar di Ling", "text": "L\u2019Epica di Re Gesar, anche scritto Geser (particolarmente in contesti mongoli) o Gesser o Kesar, \u00e8 un ciclo epico, ritenuto risalire al XII secolo, che racconta le gesta dell'eroe culturale Gesar\n, impavido signore del leggendario regno di Ling. Composto in varie forme di poesia e prosa aventi come stile tipico di rappresentazione lo \"shuochang\" cinese e cantato in molte zone dell'Asia centrale e del nord est dell'Asia meridionale, la sua versione classica \u00e8 rintracciabile nel Tibet centrale.\nUn centinaio di bardi di questa narrazione epica sono tuttora attivi nella cosiddetta \"cintura Gesar\" della Cina. La tradizione \u00e8 mantenuta viva da centinaia di cantastorie tibetani, mongoli, buriati, balti, ladakhi e tu ovvero \"mongour\", e l'epica ha suscitato viva curiosit\u00e0 da parte degli studiosi come una delle poche tradizioni orali epiche sopravvissute in forma di arte performativa. Oltre agli intrecci conservati da minoranze cinesi come i bai, i naxi, i pumi, i lisu, gli iuguri e i salar, ulteriori versioni dell'epica si riscontrano anche in Pakistan \u2014 tra i balti del Baltistan e i bur\u00fa\u0161o di Hunza e Gilgit\n, oltre che presso calmucchi e ladakhi, in Sikkim, Bhutan, Nepal, tra svariate etnie tibeto-birmane, popolazioni di lingue turche e trib\u00f9 tunguse. La sua prima versione stampata \u00e8 stato un testo mongolo pubblicato a Pechino nel 1716.\nL'epica si compone di un amplissimo corpus di versioni, ciascuna delle quali a sua volta con molte varianti, e secondo alcuni sarebbe la pi\u00f9 lunga del mondo. Sebbene non esista un testo definitivo, l'attuale compilazione cinese soltanto delle versioni tibetane ha riempito 120 volumi, pi\u00f9 di un milione di versi divisi in 29 \"capitoli\". Secondo conteggi occidentali, pi\u00f9 di 50 libri sarebbero a questo punto pubblicati in Cina, India e Tibet.\nUno studioso tibetano ha scritto:\nEtimologia del nome.\nSulla base di similarit\u00e0 fonetiche \u00e8 stato suggerito che il nome \"Gesar\" rifletta il titolo romano di \"Cesare \"e che intermediaria per la trasmissione di tale titolo imperiale da Roma fino al Tibet possa essere stata una lingua turca, dal momento che la parola \"kaiser\" (imperatore) \u00e8 entrata nel turco ottomano attraverso il contatto con l'Impero bizantino, dove il titolo imperiale era appunto Caesar (\"\u039a\u03b1\u1fd6\u03c3\u03b1\u03c1\"). I mongoli sono stati alleati dei bizantini in un'epoca in cui il loro imperatore usava ancora quel titolo. In testimonianze di natura numismatica e in alcune cronache si parla di un signore della Battria o Phrom-kesar, e specificamente nel Kabul Shahi del Gandh\u0101ra, che era governato da un turco From Kesar ovvero \"Cesare di Roma\", suocero del re del Regno di Khotan verso la met\u00e0 dell'VIII secolo. Nelle antiche fonti B\u00f6n \"From Kesar\" \u00e8 sempre il nome di un luogo, mai riferito, come avviene in seguito, a un sovrano. In alcune versioni tibetane dell'epica un re di nome \"Phrom\" Ge-sar o \"Khrom\" Ge-sar figura come uno dei quattro Re Celesti, ovvero re delle quattro dimensioni: il nome \u00e8 attestato nel X secolo e questo \"Phrom\"/\"Khrom\" conserva una forma iraniana (*\"fr\u014dm-hr\u014dm\") per \"R\u016bm\"/\"Roma\". Questa espressione orientale iraniana sta dietro alla parola medio cinese che definisce l'Impero Bizantino, cio\u00e8 la Roma d'Oriente (\u62c2\u83fb), ovvero Bisanzio (\"phr\u014dm-from&lt;*phyw\u0259t-ly\u0259m&gt;\").\nSecondo il tibetologo August Hermann Francke il nome Gesar verrebbe dal sanscrito. Suniti Kumar Chatterji nell'introduzione alla sua opera notava che la variante ladahki, \"Kyesar\", in tibetano classico \"Skye-gsar\", significa \"rinato\", e che \"Gesar/Kesar\", in tibetano come in sanscrito \u00e8 il pistillo di un fiore, corrispondente al sanscrito \"k\u0113sara\", la cui radice 'k\u0113sa' (pelo) \u00e8 indoeuropeo.\nGesar e il regno di Ling.\nIn Tibet il fatto che Gesar sia stato una figura storica \u00e8 raramente messo in discussione.. Sulla base di una nota in una cronaca del XIX secolo, la \"Mdo smad chos 'byung\" di Brag dgon pa dkon mchog bstan pa rab, alcuni studiosi locali hanno ipotizzato che egli sia nato nel 1027. Certi episodi essenziali sembrano riflettere eventi registrati all'alba della storia del Tibet: il matrimonio con una principessa cinese, per esempio, rammenta leggende riguardanti il matrimonio di re Songts\u00e4n Gampo con la principessa cinese Wengcheng, contratto nel 641 per motivi di alleanza. Alcune leggende lo situano nelle zone dei \"golok\" tra Dot\u014d e Dom\u00e9, o a Markam, Kongpo, Tanak, \u00d6yuk o nel villaggio di Panam sul fiume Nyan. Dato che gli elementi mitologici e allegorici della vicenda sfidano luogo e tempo, la storicit\u00e0 di figure del ciclo \u00e8 indeterminata. Sebbene l'epica fosse cantata in tutte le regioni di lingua tibetana, con Kham e Amdo per lungo tempo considerati i centri della sua diffusione, in realt\u00e0 le tradizioni connettono Gesar con lo scomparso regno di Ling (pron. \"gling\"), e in tibetano \"gling\" significa \"isola\", ma, come il sanscrito Dvipa|dv\u012bpa, potrebbe avere il significato secondario di \"continente\". Ling era un insignificante regno situato nel Kham tra il Fiume Azzurro e lo Yalong. Uno storico regno di Lingtsang \u00e8 esistito fino al XX secolo.\nSviluppo dell'epica.\nIl nucleo storico che sta dietro l'epica tibetana di Gesar risiede probabilmente nel successo del turco \"Fromo Kesaro\", il cui nome \u00e8 una pronuncia persiana di \"Cesare di Roma (Bisanzio)\", nello sgominare un esercito arabo invasore del Gandhara in una data imprecisata tra il 739 e il 745. Nelle cronache dei primi governanti di Ladakh, Baltistan e Gilgit, i cui territori sono successivamente stati sopraffatti da invasioni tibetane, la stirpe regale \u00e8 connessa al Gesar battriano. Nella sua tipica forma tibetana l'epica sembra datare dai tempi della seconda trasmissione del buddismo al Tibet, segnata dalla formazione delle scuole \"Sarma\", o \"nuove scuole\" del buddismo tibetano (Kagyu, Sakya, Kadam, e Jonang, e molto pi\u00f9 tardi Gelug), anche se la vicenda include molti elementi remoti presi dalla storia del tantrismo vajray\u0101na. La tradizione orale di questa epica ha la sua massima importanza nelle due aree legate da tempi remoti alla religione prebuddista B\u00f6n (Ladakh e Zanskar nell'estremo ovest del Tibet e Kham e Amdo a est), suggerendo con forza che la vicenda abbia radici locali. Tuttavia le versioni orali a noi note oggi non sono, stando a R. A. Stein, anteriori a quelle scritte, e anzi da queste ultime dipendono.\nIn quanto tradizione orale, ne \u00e8 sempre esistito un grande numero di varianti, e non ne pu\u00f2 essere scritto nessun testo canonico. Tuttavia la narrazione epica \u00e8 certamente un qualcosa di simile alla forma attuale a partire almeno dal XV secolo, come dimostrato dalle citazioni nel \"rLangs-kyi Po-ti bSe-ru\" di \"Byang chub rgyal mtshan\". A dispetto dell'et\u00e0 della tradizione, il pi\u00f9 antico testo esistente \u00e8 in effetti l'edizione mongola a matrici di legno commissionata nel 1716 dall'imperatore Kangxi della Dinastia Qing. Nessuno dei testi tibetani arrivati fino a noi \u00e8 antecedente al XVIII secolo, anche se essi sono probabilmente basati su testi pi\u00f9 antichi non sopravvissuti. Tra la fine del XIX e l'inizio del XX secolo un'edizione a matrici di legno della vicenda \u00e8 stata compilata da un monaco erudito di Ling-tsang, piccolo regno a nord est di Derge, su ispirazione del prolifico filosofo tibetano Jamgon Ju Mipham Gyatso.\nLa vasta variet\u00e0 di culture in cui si incontra l'epica di Gesar comporta il fatto che il nome del protagonista sia soggetto a varianti. Nelle leggende tibetane egli \u00e8 variamente chiamato \"Gesar di Ling\", \"Ling Gesar\" e \"Gesar Norbu Dradul\". Tra i buriati egli \u00e8 noto come \"Abai Geser Khubun\". La versione orale Khalkha lo chiama \"Altan Bogdo khan.\" \nUna versione altaica lo chiama \"S\u00e4d\u00e4ngk\u00e4i K\u00e4s\u00e4r\" e \"Sartaktai K\u00e4s\u00e4r\". Tra i balti e ladahki \u00e8 soprattutto noto come Gyalpo Kaiserr.\nStoria e motivi narrativi.\nL'epica ha un vasto numero di varianti quanto a intreccio e motivi, ma, pur avendo poco senso la ricerca di un quadro coerente, il nucleo della vicenda, simile a quello di molti cicli leggendari, \u00e8 stato riassunto come segue:\nPer Samuel l'epica di Gesar si colloca verso il polo sciamanistico nel continuum di cultura e religione tibetana, da cui lui vede emanare una costante tensione tra buddismo \"clericale\" e \"sciamanistico\", il secondo radicato nel suo originario substrato B\u00f6n. Le versioni pervenuteci del ciclo sono fittamente rivestite di idee e motivi del buddismo, e distinguervi l'originale forma \"eroica\" \u00e8 difficile. L'analisi storica al fine di discernere un nucleo narrativo chiarisce gli arcaici leitmotif folclorici che mostrano influenze buddiste distinte e storicamente identificabili. Comparando tre tradizioni di Gesar, quelle di Mongolia, Tibet orientale e Ladahk, sviluppatesi in relativa autonomia, egli postula il seguente nucleo narrativo condiviso da tutte e tre:\na cui si potrebbe aggiungere:\nVersioni tibetane.\nLe versioni tibetane differiscono moltissimo nei dettagli. I motivi buddisti sono spesso cospicui con episodi della creazione del mondo e delle origini cosmiche del Tibet. In altre varianti Gautama Buddha non \u00e8 invece mai citato, o addirittura nei confronti della religione nazionale si manifesta una certa ironia laica. Secondo lo studioso tibetano Samten Gyeltsen Karmay, Gesar sorse come eroe di una societ\u00e0 ancora lievemente permeata dal buddismo e dai pi\u00f9 antichi miti legati a credenze pre-buddiste come il culto della montagna. Nella gran parte degli episodi Gesar si batte contro i nemici del \"Dharma\", un vecchio ethos guerriero in cui prevalgono forza fisica, coraggio, spirito combattivo e cose come l'astuzia e l'inganno.\nVersione mongola (1716).\nNe esiste una versione del 2017 tradotta in inglese \nVersione buriata.\nLe versioni buriate dell'epica si centrano essenzialmente sulle battaglie di Gesar con diversi demoni piuttosto che su campagne militari. Esse presentano anche un prologo alle gesta di Gesar dettagliato e drasticamente diverso. Secondo queste versioni il grande Tengri Khormusta (Turmas, Khorbustu, Hormust) Khan delle trib\u00f9 celesti dell'ovest ha combattuto una guerra contro Altai Ulan, khan degli dei malefici dell'est. Dopo la vittoria Khormusta squarta Atai Ulan per impedirne la resurrezione e getta le parti del suo corpo a Terra, dove esse diventano demoni e mostri. Il gesto quasi provoca l'estinzione dell'umanit\u00e0; il figlio mediano di Khormusta (\"Bukhe Belligte\" o \"Uile Butelegcji\") viene inviato dal regno del cielo per riparare al danno.\nLa versione buriata \u00e8 composta da 9 rami o episodi-canti (\"uliger\"), ciascuno dedicato a raccontare come Gesar sconfigge un nemico.\nVi \u00e8 poi una serie di vicende non connesse con i nove rami descritti sopra; per esempio una vicenda in cui Gesar svergogna il \"Gume-Khan\" della Cina o una in cui egli stermina i Quattro Piccoletti del Male, esseri demoniaci la cui naura non \u00e8 affatto chiara.\nAlcuni elementi specifici di queste versioni dell'epica di Gesar hanno indotto alcuni studiosi a ritenere che quelle buriate e mongole non derivino direttamente dall'originale tibetano. Secondo Setsenmunkh, con il sostegno di C. Damdinsuren e B. Vladimirtsev, le versioni mongole scritte discendono da un originale che non \u00e8 sopravvissuto.\nVersione balti e ladakhi.\nQuesta versione \u00e8 composta dai seguenti sette episodi:\nSimilarit\u00e0 con motivi della poesia eroica nelle lingue turche.\nChadwick and Zhirmunsky considerano che le strutture principali del ciclo come esso si riscontra attualmente in Mongolia, Tibet e Ladakh mostrano un profilo che si conforma alla struttura della poesia eroica dei popoli turchi. (a) Similmente all'eroe Bolot dei Kirghisi, Gesar, come parte di un'iniziazione, discende agli inferi da ragazzo. (b) L'ingresso agli inferi avviene attraverso un cunicolo roccioso o una caverna su una vetta montana. (c) Egli \u00e8 guidato nell'aldil\u00e0 da un nume tutelare di sesso femminile (\"Manene\"/nonna) che cavalca un animale come la sciamana turca \"kara Chach\" (Chach nera). (d) Come \"kara Chach\" il nume tutelare di Gesar lo assiste agli inferi contro una schiera di nemici mostruosi. (e) Come Bolot, Gesar torna trionfalmente al mondo portando con s\u00e9 il nutrimento dell'immortalit\u00e0 e l'acqua della vita. (f) Come gli sciamani altai Gesar \u00e8 trasportato al cielo sul dorso di un uccello al fine di ottenervi erbe con cui guarire il suo popolo.\nEssi concludono che le vicende del ciclo di Gesar erano ben note nei territori del Khaganato uiguro.\nVersioni del Bhutan.\nLe versioni dell'epica di Gesar raccolte in Bhutan, in fase di pubblicazione dal 1979, costituiscono un progetto destinato a concludersi in 31 volumi. Jigme Wangchuck, secondo \"Druk Gyalpo\" (Re Drago) del Bhutan, se ne faceva leggere un brano ogni sera.\nTrasmissione e rappresentazione orale.\nDice Li Lianrong (\u674e\u9023\u69ae):\nJiangbian ha rimarcato che la base dell'origine dell'epica \u00e8 la cultura etnica popolare. Quindi ha congetturato che prima che venisse a esistere l'epica \u00abil popolo tibetano aveva gi\u00e0 un corpus di storie che raccontavano la formazione dei cieli e della terra, la loro origine etnica e i loro eroi etnici; storie che hanno fornito la base per creare il personaggio di Gesar, anche noto come \"Sgrung\" nella loro storia primitiva. Dopo un'ulteriore rifinitura effettuata da poeti orali e cantastorie, in particolare i cantori di ballate, quella di Gesar \u00e8 diventata una grande epica (1986:51). Molti esecutori recitano episodi a memoria o leggendoli da libri, mentre altri cantano i racconti leggendari in stato di trance. Quest'ultimo modo presenta forti similarit\u00e0 con coloro che esercitano pratiche sciamaniche come i medium \"pawo\" del Buddismo Vajrayana e i \"mig mthong\" divinatori.\nIn quanto canto eroico composto o recitato oralmente da bardi, l'epica di Gesar \u00e8 da secoli oggetto di improvvisazioni, e di essa non vi \u00e8 dunque una versione canonica o monumentale, come si riscontra per esempio nell'epica greca. Un dato cantore di Gesar conosce soltanto la sua versione locale, per recitare la quale occorrono comunque settimane. Essa si \u00e8 conformata a cultura e folclore locale, conflitti locali, tendenze religiose e persino cambiamenti politici sul palcoscenico del mondo. Per esempio, quando notizie della Seconda guerra mondiale hanno cominciato a filtrare in Tibet, dall'Ottavo Khamtrul Rinpoche Mipham Sangye Tenzin (1929\u20131980) sono stati composti ulteriori episodi su Gesar \"che conquista il regno di Phyigling 'Jar\" , in cui, secondo alcune interpretazioni, l'eroe sembra recarsi in Germania per sgominare il re-demone, probabile allusione ad Adolf Hitler.\nDimensione religiosa.\nLa storia tibetana ha spesso oscillato tra un polo centralistico e uno di senza patria, e l'epica di Gesar riflette le tensioni tra l'autorit\u00e0 centrale, incarnata nell'ortodossia ortodossa, e le selvatiche forze nomadi della periferia autarchica. Vi sono versioni che adottano Gesar come lama, facendone un individuo impegnato ad addomesticare entit\u00e0 selvagge, ma che al tempo stesso, conservandogli l'epica i suoi vecchi tratti di anticonformista maestro di poteri sciamanici, rappresenta la dimensione senza patria, anarchica del Tibet marginale, ed \u00e8 quindi piuttosto un addomesticatore di clerici monastici corrotti, per cui non \u00e8 una coincidenza che l'epica sia fiorita nelle remote regioni di Kham e Amdo. Le sue guerre sono campagne di difesa contro poteri ostili che mirano a soggiogare il regno di gLing, spesso raffigurati come anti-buddisti. Ma in quanto sgominatore di \"dzong\" o fortezze egli conserva una connotazione ambigua, essendo esse potenziali avamposti dello stato.\nFino a qualche tempo fa la lettura dell'epica era vietata in molti monasteri tibetani. In altri invece si celebrano riti che invocano Gesar come importante forza spirituale. Dato il ruolo centrale che l'epica ha giocato nella cultura popolare del Tibet, il buddismo tibetano ne ha incorporato elementi, interpretandoli in termini religiosi. La scuola Gelug l\u00e8 \u00e8 stata contraria, mentre quelle Kagyu e Nyingma le sono state in genere favorevoli, vedendola come espressione dell'attivit\u00e0 di Padmasambhava e come veicolo per l'insegnamento del buddismo, in particolare della scuola Dzogchen. Di conseguenza la questione se i \"babdrung\" (bardi visionari di Gesar) debbano o meno essere considerati esecutori di pratiche religiose (\"chos pa|ch\u00f6pa\") trova risposte diverse a seconda che provengano da chi \u00e8 favorevole o da chi \u00e8 contrario a esse; i \"babdrung\" stessi, comunque, sottolineano il legame dell'epica con il Dharma (Wylie: \"chos\"; THL: \"ch\u00f6\") e si vedono come un tipo di praticanti della religione. \nIl lama in esilio in India Orgyen Tobgyal ha spiegato che, secondo la prospettiva Nyingma, \u00abLa reale natura della manifestazione che conosciamo con il nome di Gesar di Ling \u00e8 in realt\u00e0 quella dello stesso Guru Rinpoche che si presenta nella forma di un \"drala\" (Wylie: dgra bla, \"spirito guerriero protettore\").\nCh\u00f6gyam Trungpa, che rappresentava sia la scuola Kagyu sia quella Nyingma e ha fondato gli insegnamenti della visione Shambala nella diaspora tibetana, ispirato dai filosofi greci della \"polis\" si \u00e8 servito delle dettagliate narrazioni circa un idealizzato governo nomade formato dal clan Mukpo, capace di costruire una confederazione nomade di ampiezza imperiale, per sviluppare un modello di sistema politico tibetano.\nIl governo cinese offre un forte sostegno al culto di Gesar e alla sua pratica tra gli Han, secondo alcuni come forza di opposizione al buddismo tibetano.\nNella regione del Baltistan la saga di Re Kesar era narrata nelle case, specialmente d'inverno, ma si trova ormai al limite dell'estinzione a causa della diffusione dei media. Essendo la zona abitata al 100% da popolazione musulmana, la vicenda era narrata unicamente a fini ricreativi, e la gente non considerava Kesar un essere umano quanto piuttosto un \"hla hlu\", particolari creature di Dio cui Dio stesso ha concesso speciale autorit\u00e0 e abilit\u00e0. Secondo certi studiosi credere alla saga di Gesar \u00e8 anti-islamico, poic\u00e9 Kesar sarebbe Dajj\u0101l, ovvero l'Anticristo musulmano destinato a opporsi al Mahdi in una battaglia apocalititca.\nStoria degli studi su Gesar.\nLa prima edizione a stampa dell'epica di Gesar \u00e8 stata pubblicata a Pechino nel 1716 in una versione mongola. \u00c8 su questo testo che si \u00e8 basata la prima traduzione in una lingua occidentale, una versione russa pubblicata nel 1836 da Isaac Jacob Schmidt, missionario della Chiesa morava presso i calmucchi. Vi ha fatto seguito nel 1839 una traduzione in tedesco. Un altro missionario della Chiesa morava, il tibetologo August Hermann Francke, ha raccolto e tradotto tra il 1905 e il 1909 una versione del basso Ladakh. Nel 1942 George Roerich ha realizzato un'indagine comprensiva della letteratura su Gesar. (Roerich, 1942, pp. 277-315).\nNel XX secolo altri testi mongoli dell'epica sono stati curati da scienziati come Nikolaj Nikolaevi\u010d Poppe e Walther Heissig.\nI primi tre volumi della versione nota come libro Lingtsang-Dege a matrici di legno, composta tra la fine del XIX secolo e l'inizio del XX, sono stati pubblicati nel 1956 in una fedelissima anche se incompleta traduzione francese di Rolf Stein, cui lo stesso Stein ha fatto seguito con il suo opus magnum di 600 pagine sull'epica tibetana intitolata \"Recherches sur l'Epopee et le Barde au Tibet\"., che rimane lo studio pi\u00f9 approfondito sulla tradizione tibetana di Gesar. Una traduzione letterale delle stesse matrici di legno in inglese \u00e8 stata realizzata da Kornman, Khandro e Chonam e pubblicata da Shambhala nel 2012 come \"The Epic of Gesar of Ling: Gesar's Magical Birth, Early Years, and Coronation as King\". Una nuova resa di questi volumi in una voce pi\u00f9 accessibile e contemporanea \u00e8 stata realizzata da David Shapiro e pubblicata nel 2019 come \"Gesar of Ling: A Bardic Tale from the Snow Land of TIbet\".\nUn'altra versione \u00e8 stata tradotta in tedesco nel 1965 da Matthias Hermanns, un missionario della Societ\u00e0 del Verbo Divino. Questa traduzione si basa su manoscritti raccolti dallo stesso Hermanns nell'Amdo, e il volume contiene anche un vasto studio di Hermanns che spiega l'epica nei termini di un prodotto dell'Et\u00e0 Eroica dei nomadi del Tibet nord orientale e delle loro interazioni con i molti popoli della steppa asiatica interna. Hermanns riteneva l'epica anteriore all'arrivo del buddismo in Tibet e vi vedeva un'espressione dell'antico archetipo tibetano del \"re mandato dal cielo\", che si riscontra anche nei miti dei fondatori della dinastia Yarlung, fondatori anche dell'impero tibetano (VII - IX secolo).\nLa resa in inglese pi\u00f9 accessibile \u00e8 quella di Alexandra David-N\u00e9el nella sua \"Superhuman Life of Gesar of Ling\", originariamente pubblicata in francese nel 1933 e presentata in italiano nel 1990 dalle Edizioni Mediterranee come \"Vita sovrumana di Gesar di Ling\"."}
{"id": "8213588", "revid": "47767", "url": "https://it.wikipedia.org/wiki?curid=8213588", "title": "Biagio delle Castellare", "text": "Il Biagio delle Castellare (in dialetto tesino \"Biasgio\" o \"Biargio\") \u00e8 un'antica tradizione carnevalesca, festeggiata in Tesino (Provincia di Trento) da oltre 600 anni, che commemora umoristicamente la rivolta dei tesini scoppiata nel 1365 contro il dispotico conte Biagio.\nVietata dal regime fascista per il suo carattere sovversivo e contrastata senza successo dalla Chiesa per la sua peculiare concomitanza col Mercoled\u00ec delle Ceneri, questa festa popolare di libert\u00e0, con la sua emozionante ricerca, cattura e processo del tiranno, viene oggi allestita in grande stile ogni cinque anni e costituisce in Trentino un spettacolo unico nel suo genere che, secondo l'antropologo Giovanni Kezich, \"esprime con chiarezza esemplare alcuni dei valori originari pi\u00f9 significativi del carnevale europeo\".\nStoria.\nNel 1356 la nobile famiglia padovana dei Carraresi, minacciata dalle incursioni in Valsugana di Siccone da Caldonazzo (alleato di Carlo IV di Lussemburgo), diede l\u2019ordine al condottiero Biagio di difendere i territori carraresi valsuganotti. Il capitano si rec\u00f2 in Tesino in cerca di uomini, cavalli e viveri, ma i tesini, temendo pesanti conseguenze, gli negarono ogni aiuto e cos\u00ec Biagio dovette affrontare Siccone con rinforzi venuti da Padova e nell\u2019estate di quell\u2019anno venne sconfitto a Selva di Levico. Nonostante la disfatta e la cessione ai duchi d\u2019Austria dei castelli e feudi di Pergine Valsugana e Selva di Levico, Francesco da Carrara affid\u00f2 i territori di Grigno e Tesino a Biagio che divenne signore assoluto e per nove lunghi anni sottopose il Tesino ed i suoi abitanti a inimmaginabili violenze, saccheggi, incendi, omicidi, devastazioni e stupri per il loro mancato aiuto.\nQuando tuttavia il duca d\u2019Austria Rodolfo IV dichiar\u00f2 guerra ai Carraresi, Biagio trad\u00ec gli aristocratici padovani e si alle\u00f2 con gli austriaci da lui considerati pi\u00f9 forti. I tesini, intravista l\u2019opportunit\u00e0 di insorgere contro il tiranno, si unirono all\u2019esercito carrarese in cerca del traditore e assaltarono il suo fortilizio (detto \"delle Castellare\") di Grigno, ma non vi trovarono nessuno e scoprirono che egli si era rifugiato con la sua famiglia nel castello di Ivano Fracena. Dopo alcuni giorni di battaglia, essi riuscirono ad espugnare anche questo castello e Biagio venne catturato. Secondo Ia tradizione i tesini chiesero con insistenza a Francesco da Carrara la consegna di Biagio, ma il carrarese non acconsent\u00ec e cos\u00ec gli abitanti del Tesino decisero di sfogare la propria rabbia condannando a morte Biagio in contumacia e impiccando un fantoccio di paglia con le sue sembianze.\nTradizione.\nIl Biagio delle Castellare si divide in tre fasi:\nla ricerca del Biagio: durante il carnevale gli uomini della \u201c\"Pulizia\u201d segreta\" (parodia degli agenti segreti) perlustrano la Valsugana in cerca del tiranno e la mattina del \"Marted\u00ec grasso\" un gruppo di popolani si dirige da Castello Tesino a Grigno;\nla cattura del Biagio: da Grigno il corteo prosegue in direzione di Strigno e si ferma nel castello di Ivano Fracena, dove il Biagio viene catturato e, assieme al corteo, tradotto nelle carceri di Castello Tesino;\nil processo del Biagio: la mattina del \"Mercoled\u00ec delle Ceneri,\" dopo la grande sfilata da Castello a Pieve guidata dai \"Diritti antichissimi\" (tre uomini alti e austeri con lunghi cilindri che simboleggiano l\u2019autonomia e le libert\u00e0 acquisite nei secoli dai tesini) inizia il processo al tiranno nel Tribunale Speciale di Pieve Tesino, ma esso viene rinviato alla Suprema Corte di Castello Tesino per la mancanza di un testimone della difesa e il corteo torna a Castello. Il processo a Castello Tesino, apice della manifestazione, viene celebrato in Piazza San Giorgio verso mezzogiorno ed \u00e8 caratterizzato dall\u2019accesa partecipazione del pubblico che non smette di inveire contro il tiranno e dalla comicit\u00e0 dei tre classici testimoni (Jijo Mescola, Toni Renga e Nane Nar\u00f2) che attribuiscono al conte la colpa o il merito dei loro destini grotteschi. Condannato a morte dalla Corte Suprema, il conte tenta in extremis di scappare, ma viene catturato (escamotage usato per sostituire l\u2019attore con un pupazzo) e, dopo esser stato maledetto persino dal frate, viene impiccato. Constatata la morte, il corpo del tiranno viene trasportato a Palazzo Gallo, la banda suona una marcia funebre (solitamente \"L'\u00e9 morto el biscaro\") e il giudice supremo grida: \u201c\"Giustizia \u00e8 fatta, il Biagio \u00e8 morto, viva il Biagio, si butti la pasta\"\u201d. La festa continua tutto il pomeriggio con la distribuzione della \"pasta cole sardele\" (rigorosamente sardine e non rag\u00f9 per via della Quaresima), balli del gruppo folk e musica.\nCuriosit\u00e0.\nIl Premio Nobel per la letteratura Dario Fo, nel suo \"Manuale minimo dell'attore\", come esempio di rappresentazione popolare trentina cita il Biagio delle Castellare."}
{"id": "8213590", "revid": "124993310", "url": "https://it.wikipedia.org/wiki?curid=8213590", "title": "Streetwear", "text": "Lo streetwear \u00e8 uno stile di abbigliamento casual che \u00e8 diventato globale negli anni '90. Lo stile si \u00e8 sviluppato dalla cultura surf e skate in California, ed include elementi di abbigliamento sportivo, punk, hip hop e moda di strada giapponese. Si concentra comunemente su pezzi casual e comodi come jeans, magliette, cappellini da baseball e sneaker. Gli appassionati seguono determinati marchi e cercano di ottenere versioni in edizione limitata. Una persona che indossa capi costosi viene considerato o chiamato \"Hypebeast\".\nStoria.\nLo stile \u00e8 generalmente riconosciuto come nato dalla cultura surf di Los Angeles tra la fine degli anni '70 e l'inizio degli anni '80. Il designer di tavole da surf Shawn Stussy ha iniziato a vendere magliette stampate con la stessa firma che ha messo sulle sue tavole da surf personalizzate. Inizialmente vendendo gli articoli dalla propria auto, St\u00fcssy ha ampliato le vendite ai negozi una volta aumentata la popolarit\u00e0. Il passaggio di St\u00fcssy alle vendite esclusive ha rafforzato la definizione di base dello streetwear, defindone le due componenti pi\u00f9 importanti di \"ci\u00f2 che rende streetwear un marchio: magliette ed esclusivit\u00e0\".\nI primi marchi di streetwear si sono ispirati all'estetica punk, new wave, heavy metal e hip hop. I marchi affermati di abbigliamento sportivo e moda come Kangol e Adidas si sono uniti alla scena hip hop dei primi anni 80. La firma da parte della Nike della futura superstar del basket Michael Jordan nel 1984 \u00e8 stata una svolta, con la Nike che dominava il mercato delle sneaker da streetwear urbano alla fine degli anni 80 e all'inizio degli anni 90. Altri marchi di abbigliamento come Champion, Carhartt e Timberland erano strettamente associati alla scena, in particolare sulla costa orientale con rapper come il Wu-Tang Clan e Mobb Deep che sfoggiano il look.\nDalla met\u00e0 alla fine degli anni 90, le squadre sportive americani professionistiche hanno avuto un grande impatto sulla scena, con cappellini e giacche Los Angeles Raiders e Chicago Bulls e maglie oversize. I produttori di abbigliamento hanno iniziato a pubblicare articoli in edizione limitata, utilizzando i social media e la scarsit\u00e0 di prodotti come strumenti di marketing. Con l'avvento della cultura \"bling\", il nuovo millennio ha visto affermarsi marchi di lusso affermarsi nel mercato, con Burberry, Gucci e Fendi che hanno fatto la loro comparsa in video musicali hip hop. La scarpa pi\u00f9 popolare dell'epoca era la Nike Air Force 1, immortalata nella canzone di Nelly.\nSeguirono i lanci del marchio da parte dei direttori delle case discografiche, con Russell Simmons della Def Jam Records che lanciava la sua etichetta Phat Farm, Sean Combs of Bad Boy con Sean John, e Jay-Z e Damon Dash della Roc-a-Fella Records che lanciavano Rocawear. Il rapper 50 Cent pochi anni dopo ha lanciato la sua etichetta di abbigliamento G-Unit, con i diritti delle sneaker dati a Reebok. Nel 2011, la rivista Complex ha nominato St\u00fcssy, Supreme NYC e A Bathing Ape i migliori marchi di streetwear.\nStile contemporaneo.\nL'abbigliamento sportivo comune indossato negli stili di strada contemporanei include felpe con cappuccio, bomber, gonne in stile tennis, pantaloni sportivi, leggings e scarpe da ginnastica. Alcuni di questi sono un revival della moda hip-hop degli anni '90, che prediligeva anche bomber e cappellini da baseball.\nLo streetwear contemporaneo \u00e8 solitamente influenzato dai generici colpi di scena sportivi e dalle linee atletiche lucide. Nelle prime fasi della moda dell'abbigliamento sportivo, la femminilit\u00e0 veniva solitamente espressa con le linee che diventavano pi\u00f9 pulite e le silhouette che diventavano minimal. Successivamente, hanno iniziato a svilupparsi volumi audaci nell'abbigliamento sportivo, tessuti hi-tech e approcci old school sono stati utilizzati nello styling. In generale, sagome rilassate, forme pulite, piccoli abbellimenti e una sensazione complessivamente sofisticata sarebbero osservati negli sguardi della tendenza.\nLo streetwear contemporaneo \u00e8 diventato anche molto pi\u00f9 influente nel mondo dell'alta moda influenzando e, a sua volta, le sfilate di importanti designer. Raf Simons ha avuto un grande impatto sullo stile streetwear mentre si \u00e8 evoluto nel corso degli anni, questo potrebbe essere attribuito dall'influenza dei designer nell'hip hop e nella cultura popolare. Altri designer come Demna Gvasalia, direttore creativo di Vetements e Balenciaga, hanno avuto un impatto negli ultimi anni sostenendo tendenze come le chunky sneaker e la felpa oversize, che sono lentamente diventate capi streetwear.\nAbbigliamento sportivo di lusso.\nIl declino dell'abbigliamento formale ha portato alla nascita della moda streetwear. I marchi di fascia alta e di lusso hanno iniziato a sviluppare \"abbigliamento sportivo di lusso\", ad esempio Alexander Wang, Gucci e DKNY. Tra questo tipo di \"abbigliamento sportivo di lusso\", i tessuti di lusso sono stati utilizzati per produrre la loro moda sportiva per un alto contrasto sulla silhouette sportiva. Tessuti come l'organza di seta, il raso lavato, la pelle, il neoprene e il crepe di lana sono stati utilizzati per produrre \"l'abbigliamento sportivo di lusso\". Questi tipi di tessuti possono aiutare a sperimentare un indumento con la consistenza e possono aiutare a catturare lo spirito sportivo moderno della stagione.\nI dettagli dei modelli nei look di \"abbigliamento sportivo di lusso\" derivano direttamente dall'abbigliamento sportivo effettivo. Le due parole \"lusso\" e \"minimalismo\" sono state usate insieme per la prima volta per l'abbigliamento sportivo nella moda, per interpretare un look sportivo fresco, elegante e pulito, ma con riconoscibili influenze atletiche.\nUna comune combinazione di \"abbigliamento sportivo di lusso\" sullo streetwear sono i pantaloni della tuta sotto i pantaloncini da basket, con motivi audaci e tessuti sontuosi per gli uomini; e gonne a tubino chiare, con bomber e top eleganti, tagliati in raso o tweed, per le donne.\nAbbigliamento sportivo stagionale.\nL'abbigliamento sportivo nei modelli streetwear cambia a seconda della stagione e della temperatura.\nIn inverno, la silhouette sportiva tende a diventare pi\u00f9 voluminosa e esagerata. Tessuti solidi come pelliccia, velluto, lana e pelle diventano predominanti e si possono vedere dettagli trapuntati su giacche a vento, gonne sportive e gilet. Un tipico look invernale potrebbe essere una felpa voluminosa con boxer in raso o un bomber in broccato indossato sopra un abito informale con dettagli in rete.\nIn estate, il look \u00e8 solitamente leggero e semplice, con una combinazione di top corti, abiti eleganti, pantaloncini da ginnastica e canotte.\nSneaker culture.\nLe sneakers nello streetwear accompagnano una vasta gamma di calzature. La cultura delle sneaker \u00e8 una parte importante dello streetwear. Dal 2004, il mercato delle scarpe da ginnastica \u00e8 cresciuto di oltre il 40% ed \u00e8 ancora in costante aumento.\nCultura hypebeast.\nCon la crescita dello streetwear, c'\u00e8 stato uno sviluppo della \"cultura hypebeast\" legata allo streetwear a partire dalla met\u00e0 degli anni 2000. Gli hypebeasts sono definiti come persone che seguono un preciso stile. Questa tendenza si ispira alla moda degli anni '90 per l'abbigliamento rivestito di marchi e loghi. Tra alcuni pu\u00f2 nascere anche una vera passione per lo streetwear e in particolare gli \"sneaker head\" sono quelle persone, in particolare giovani e adolescenti che sviluppano una vera passione per le scarpe anche alimentate dalle varie riviste di moda. In pi\u00f9 ci sono anche molti collezionati di sneakers che negli anni possono arrivare a collezionare oltre 800 paia di sneakers perlopi\u00f9 pezzi rari e difficilmente reperibili, e la figura pi\u00f9 popolare tra gli hypebeats sono invece i \u201creseller\u201d cio\u00e8 persone che riescono a comprare a prezzo di retail (vendita al dettaglio) pezzi a edizione limitata e a rivenderli successivamente, questo meccanismo di rivendita viene chiamata appunto \"resell\".\nBlog di streetwear.\nCon la diffusione di Internet, si sono creati i cosiddetti blog di moda, per lo pi\u00f9 gestiti da privati sulla moda, si sono affermati come sottogenere indipendente. Alcuni non riferiscono sulle collezioni di moda, ma sullo streetwear personale. Si tenta di rintracciare le tendenze pubblicando foto attuali di passanti particolarmente insoliti, vestiti con stile o alla moda o discutendo le tendenze della moda attuali di determinati gruppi di prodotti nel settore della moda. Gli abiti, noti anche come streetwear o street style, possono differire notevolmente qui. L'unica cosa che hanno in comune \u00e8 che sono stati presi dalla vita di tutti i giorni, cio\u00e8 trovati \u201cper strada\u201d, per cos\u00ec dire. In contrasto con gli stili di abbigliamento menzionati in precedenza, che \u00e8 pi\u00f9 probabile che si trovino nella cultura giovanile, l'abbigliamento per ogni fascia d'et\u00e0 \u00e8 molto diffuso."}
{"id": "8213598", "revid": "1656230", "url": "https://it.wikipedia.org/wiki?curid=8213598", "title": "MasterChef Italia (nona edizione)", "text": "La nona edizione del talent show culinario MasterChef Italia, composta da 12 puntate e 24 episodi, \u00e8 stata trasmessa dal 19 dicembre 2019 al 5 marzo 2020 su Sky Uno. \u00c8 tornata la giuria a tre con i confermati Bruno Barbieri, Antonino Cannavacciuolo e Giorgio Locatelli mentre lascia il programma dopo otto edizioni Joe Bastianich. La produzione del programma viene affidata ad Endemol Shine. \nLa replica di questa edizione \u00e8 andata in onda le domeniche sera dal 6 settembre al 22 novembre 2020 su TV8, e dal 7 gennaio 2021, questa volta nel primo pomeriggio riservata al programma, su Cielo.\nInoltre, per il quarto anno consecutivo, la radio partner del programma \u00e8 RTL 102.5.\nA risultare vincitore \u00e8 l'art director Antonio Lorenzon, di Bassano del Grappa che si \u00e8 aggiudicato un assegno di 100.000 \u20ac e la possibilit\u00e0 di pubblicare un libro di ricette.\nConcorrenti.\nTabella delle eliminazioni.\n\u00a0\u00a0\u00a0\u00a0 Il concorrente \u00e8 il vincitore dell'intera edizione\n\u00a0\u00a0\u00a0\u00a0 Il concorrente \u00e8 il vincitore della prova\n\u00a0\u00a0\u00a0\u00a0 Il concorrente \u00e8 immune da eliminazione e non partecipa alla prova\n\u00a0\u00a0\u00a0\u00a0 Il concorrente passa dopo la prima fase dello Skill Test\n\u00a0\u00a0\u00a0\u00a0 Il concorrente passa dopo la seconda fase dello Skill Test\n\u00a0\u00a0\u00a0\u00a0 Il concorrente passa dopo la terza fase dello Skill test\n\u00a0\u00a0\u00a0\u00a0 Il concorrente fa parte della squadra vincente ed \u00e8 salvo\n\u00a0\u00a0\u00a0\u00a0 Il concorrente \u00e8 il vincitore della sfida esterna ed \u00e8 salvo\n\u00a0\u00a0\u00a0\u00a0 Il concorrente deve affrontare il Pressure Test e si salva\n\u00a0\u00a0\u00a0\u00a0 Il concorrente \u00e8 il peggiore del Pressure Test, affronta il duello e si salva\n\u00a0\u00a0\u00a0\u00a0 Il concorrente non partecipa alla sfida esterna e affronta direttamente il Pressure Test\n\u00a0\u00a0\u00a0\u00a0 Il concorrente \u00e8 tra i peggiori ma non \u00e8 eliminato\n\u00a0\u00a0\u00a0\u00a0 Il concorrente \u00e8 eliminato\n\u00a0\u00a0\u00a0\u00a0 Il concorrente accede alla sfida finale \n\u00a0\u00a0\u00a0\u00a0 Il concorrente perde la sfida finale\nDettaglio delle puntate.\nPrima puntata.\nData: gioved\u00ec 19 dicembre 2019\nEpisodi 1 e 2 (selezioni).\nGli episodi si dedicano alle selezioni degli 80 aspiranti chef, che devono preparare il loro piatto in 45 minuti e presentarlo ai giudici Antonino Cannavacciuolo, Bruno Barbieri e Giorgio Locatelli. Da questa edizione ci sono alcune novit\u00e0: il concorrente che riceve tre s\u00ec dai giudici conquista il grembiule bianco e l'accesso diretto alla sfida finale mentre il concorrente che riceve due s\u00ec conquista il grembiule grigio e l'accesso alla prova di abilit\u00e0. \u00c8 possibile passare alla prova di abilit\u00e0 anche con un solo s\u00ec a patto che il giudice che ha detto s\u00ec firmi di suo pugno il grembiule grigio. Questa possibilit\u00e0 dei giudici va sfruttata solo una volta. Grazie a questa possibilit\u00e0, Chef Barbieri ha ammesso allo step successivo Andrea P., lo chef Cannavacciuolo Elisa e lo Chef Locatelli Giulia.\nCome nella scorsa edizione, i parenti e gli amici che accompagnano l'aspirante chef hanno potuto assistere alla selezione e alla presentazione del piatto attraverso un box trasparente accanto al bancone.\nSeconda puntata.\nData: gioved\u00ec 26 dicembre 2019\nEpisodio 3 (prove di abilit\u00e0).\nDopo aver ultimato i provini, i 27 concorrenti che hanno ricevuto il grembiule grigio devono scontrarsi nelle prove di abilit\u00e0 per aggiudicarsi il grembiule bianco. Francesco, Michela e Daniele devono preparare una frittura avendo a disposizione vari tipi di farine e olio (nessuno vince), Tommaso, Marisa e Giulia devono preparare una pasta fresca al pomodoro (vincono Marisa e Giulia), Angela, Claudio e Marilyn devono comporre un piatto bello da vedere (nessuno vince), Santo e Vincenzo devono effettuare pi\u00f9 tagli possibili in 10 minuti (vince Vincenzo), Francesco, Paolo e Andrea V. devono preparare il maggior numero di uova in camicia in 15 minuti (vince Andrea V.), Edoardo e Andrea P. devono preparare un petto d'anatra farcito in 20 minuti (vince Andrea P.), Anna, Samanta e Vincenzo devono preparare un piatto con del cuore di manzo in 30 minuti (vince Anna), Joanna, Alexandro e Maria Teresa devono cucinare una cotoletta alla milanese, un filetto al pepe verde e tre polpette (vincono tutti e tre), Simona ed Elisa devono preparare un piatto a base di nasello in 20 minuti (vince Simona).\nEpisodio 4 (sfida finale).\nAlla fine, i concorrenti che hanno ottenuto il grembiule bianco devono preparare tre tipi di pasta fatta a mano, di cui almeno una farcita, in 60 minuti. Durante la realizzazione, i giudici decidono di ammettere chi ha lavorato bene (Andrea D., Annamaria, Marisa, Milenys, Antonio) ed eliminare chi ha commesso dei gravi errori (Joanna, Gioacchino, William, Marco): per i restanti, il verdetto viene rimandato alla fine della prova, e alla fine i giudici decidono di ammettere nella cucina di MasterChef anche Davide, Maria Assunta e Nicol\u00f2. La seconda prova prevede la preparazione di un piatto di pasta fresca con condimento in 45 minuti: i giudici decidono di far passare anche Giada, Nunzia, Luciano, Domenico, Francesca, Maria Teresa, Vincenzo, Alexandro, Gianna, Rossella, Fabio e Giulia, mentre Valerio, Anna, Andrea V., Andrea P., Vittorio e Simona vengono eliminati.\nTerza puntata.\nData: gioved\u00ec 2 gennaio 2020\nEpisodio 5.\nPartecipanti: Alexandro, Andrea, Annamaria, Antonio, Davide, Domenico, Fabio, Francesca, Giada, Gianna, Giulia, Luciano, Maria Assunta, Maria Teresa, Marisa, Milenys, Nicol\u00f2, Nunzia, Rossella, Vincenzo.\nEpisodio 6.\nPartecipanti: Andrea, Annamaria, Antonio, Davide, Domenico, Fabio, Giada, Gianna, Giulia, Luciano, Maria Assunta, Maria Teresa, Marisa, Milenys, Nicol\u00f2, Nunzia, Rossella, Vincenzo.\nQuarta puntata.\nData: gioved\u00ec 9 gennaio 2020.\nEpisodio 7.\nPartecipanti: Andrea, Annamaria, Antonio, Davide, Domenico, Fabio, Francesca, Giada, Gianna, Giulia, Luciano, Maria Teresa, Marisa, Milenys, Nicol\u00f2, Nunzia, Rossella, Vincenzo.\nEpisodio 8.\nPartecipanti: Andrea, Annamaria, Antonio, Davide, Domenico, Fabio, Francesca, Giada, Gianna, Giulia, Luciano, Maria Teresa, Marisa, Milenys, Nicol\u00f2, Rossella, Vincenzo.\nQuinta puntata.\nData: gioved\u00ec 16 gennaio 2020\nEpisodio 9.\nPartecipanti: Andrea, Annamaria, Antonio, Davide, Domenico, Fabio, Francesca, Giada, Gianna, Giulia, Luciano, Maria Teresa, Marisa, Milenys, Nicol\u00f2, vincenzo\nEpisodio 10.\nPartecipanti: Annamaria, Antonio, Davide, Fabio, Francesca, Giada, Gianna, Giulia, Luciano, Maria Teresa, Marisa, Milenys, Nicol\u00f2, Vincenzo.\nSesta puntata.\nData: gioved\u00ec 23 gennaio 2020\nEpisodio 11.\nPartecipanti: Annamaria, Antonio, Davide, Fabio, Francesca, Giada, Gianna, Giulia, Luciano, Maria Teresa, Marisa, Milenys, Nicol\u00f2, Vincenzo.\nEpisodio 12.\nPartecipanti: Annamaria, Antonio, Davide, Fabio, Francesca, Giada, Giulia, Luciano, Maria Teresa, Marisa, Milenys, Nicol\u00f2.\nSettima puntata.\nData: gioved\u00ec 30 gennaio 2020\nEpisodio 13.\nPartecipanti: Annamaria, Antonio, Davide, Francesca, Giada, Giulia, Luciano, Maria Teresa, Marisa, Milenys, Nicol\u00f2, Vincenzo.\nEpisodio 14.\nPartecipanti: Annamaria, Antonio, Davide, Giada, Luciano, Maria Teresa, Marisa, Milenys, Nicol\u00f2, Vincenzo.\nOttava puntata.\nData: gioved\u00ec 6 febbraio 2020\nEpisodio 15.\nPartecipanti: Antonio, Davide, Francesca, Giada, Giulia, Luciano, Maria Teresa, Marisa, Milenys, Nicol\u00f2, Vincenzo.\nEpisodio 16.\nPartecipanti: Antonio, Davide, Francesca, Giada, Giulia, Luciano, Maria Teresa, Marisa, Nicol\u00f2, Vincenzo.\nNona puntata.\nData: gioved\u00ec 13 febbraio 2020\nEpisodio 17.\nPartecipanti: Antonio, Davide, Francesca, Giulia, Luciano, Maria Teresa, Marisa, Nicol\u00f2, Vincenzo.\nEpisodio 18.\nPartecipanti: Antonio, Davide, Francesca, Giulia, Luciano, Maria Teresa, Marisa, Nicol\u00f2.\nDecima puntata.\nData: gioved\u00ec 20 febbraio 2020\nEpisodio 19.\nPartecipanti: Antonio, Davide, Francesca, Luciano, Maria Teresa, Marisa, Nicol\u00f2.\nEpisodio 20.\nPartecipanti: Antonio, Davide, Luciano, Maria Teresa, Marisa, Nicol\u00f2.\nUndicesima puntata.\nData: gioved\u00ec 27 febbraio 2020\nEpisodio 21.\nPartecipanti: Antonio, Davide, Maria Teresa, Marisa, Nicol\u00f2.\nEpisodio 22.\nPartecipanti: Antonio, Davide, Maria Teresa, Marisa, Nicol\u00f2.\nDodicesima puntata.\nData: gioved\u00ec 5 marzo 2020\nEpisodio 23 (Semifinale).\nPartecipanti: Antonio, Davide, Maria Teresa, Marisa. \nEpisodio 24 (Finale).\nPartecipanti: Antonio, Maria Teresa, Marisa. "}
{"id": "8213602", "revid": "1896180", "url": "https://it.wikipedia.org/wiki?curid=8213602", "title": "Beautiful Ghosts", "text": "Beautiful Ghosts \u00e8 un singolo della cantante statunitense Taylor Swift, pubblicato il 15 novembre 2019 come primo estratto dalla colonna sonora del film musicale \"Cats\".\n\u00c8 stata nominata ai Golden Globe 2020 per la miglior canzone originale.\nPubblicazione.\nLa canzone \u00e8 stata annunciata all'inizio del 2018, quando l'adattamento cinematografico del musical era ancora nelle prime fasi di produzione. Il brano \u00e8 stato strutturato in modo da permettere a Victoria di introdurre il suo personaggio al pubblico, nello stesso modo in cui nel musical originale comunica soltanto con gesti e passi di danza. Il 14 novembre 2019 Taylor Swift e Andrew Lloyd Webber hanno annunciato sui loro profili social che la versione cantata da lei sarebbe stata pubblicata il giorno successivo, poco meno di un mese prima della distribuzione del film.\nDescrizione.\n\"Beautiful Ghosts\" \u00e8 stato scritto dalla stessa Swift insieme a Andrew Lloyd Webber, e prodotto da Greg Wells. Nel film, \u00e8 eseguito dalla protagonista Victoria, interpretata da Francesca Hayward. Un breve estratto di 30 secondi \u00e8 inoltre eseguito da Old Deuteronomy, interpretata da Judi Dench. La versione di Swift viene invece eseguita durante i titoli di coda. Il brano \u00e8 nato da una melodia acustica composta da Andrew Lloyd Webber. Nel dicembre 2018, durante le riprese del film, egli suon\u00f2 la melodia al piano a Swift, che improvvis\u00f2 il testo e fin\u00ec per scriverne quasi il 90 percento di esso durante il pomeriggio.\nAccoglienza.\nLa canzone ha ricevuto recensioni generalmente favorevoli da parte della critica. Darlene Aderoju e Joelle Goldstein della rivista \"People\" hanno elogiato l'abilit\u00e0 vocale della cantante, apprezzando il fatto che sia riuscita ad uscire dai suoi schemi, in particolare nella nota finale. Scrivendo per \"HuffPost\", Ron Dicker ha definito il singolo \"uno spettacolo assoluto\" e \"incredibilmente stupendo\", complimentandosi per la voce della cantante. Jessica Vacco-Bola\u00f1os di \"Elite Daily\" ha affermato che la canzone \u00e8 \"a dir poco perfetta\", definendo il testo \"grondante di passione\". Chris Willman di \"Variety\" l'ha considerata un ritorno alla \"tonalit\u00e0 giovanile\" nella voce della cantante, tipica dei \"suoi giorni di \"Fearless\"\". Brittany Spanos e Ryan Reeds del \"Rolling Stone\" hanno descritto la canzone come \"cinematografica\" e \"malinconica\". Madeline Roth di MTV News ha lodato la performance vocale di Swift e ha descritto la nota finale come una performance vocale \"pi\u00f9 potente che in qualsiasi opera musicale recente di Taylor Swift\". Anche Carolyn Droke di Uproxx ha apprezzato la cantante per aver messo in mostra le sue doti vocali.\nAltri critici hanno dato alla canzone responsi meno favorevoli. Adam Feldman di \"Time Out\" ha definito \"Beautiful Ghosts\" \"terribile\". Johnny Oleksinski del \"New York Post\" l'ha descritta come \"una noiosa copia di \"Memory\"\", \"un impaccio imbarazzante\" e \"un disperato tentativo di essere affabilmente semplice\". Leah Marilla Thomas di \"Cosmopolitan\" ha elogiato il ritornello finale, ma \u00e8 rimasta delusa dal risultato generale della canzone. Vari membri dello staff di \"Vulture\" hanno criticato il testo e la performance vocale della cantante, la cui nota finale \u00e8 stata paragonata al \"cadere da una scogliera\"."}
{"id": "8213603", "revid": "110157", "url": "https://it.wikipedia.org/wiki?curid=8213603", "title": "Chiesa di Campanile", "text": "La chiesa di Campanile o pieve di Campanile e di Fabriago \u00e8 un luogo di culto cattolico e si trova nella localit\u00e0 Campanile della frazione di Santa Maria di Fabriago del comune di Lugo, in provincia di Ravenna. Intitolata alla Nativit\u00e0 di Maria, la chiesa \u00e8 documentata sin dal X secolo.\nStoria.\nIl territorio.\nLa pieve ha una storia molto antica: la prima citazione risale al 957, quando fu indicata nella \"massa\" (le \"massae\" erano l'unione di pi\u00f9 fondi agricoli) di \"Centum Lisinia\", che poi diventer\u00e0 pieve di \"Centumlicinio\", o \"Centum Lisinia\", nome con il quale fu citata fino al 1215 (da un documento coevo che la cita tra le chiese di appartenenza alla diocesi di Imola). Fu quindi una delle prime costruzioni cristiane edificate fuori dai centri abitati nel primo millennio, che poi diventarono le \u00abpievi rurali\u00bb cio\u00e8 le nuove amministrazioni civili-religiose in sostituzione di quelle civili romane (la parola \"pieve\" ha la stessa radice di \"popolo\" (\"plebs\")). La pieve di Campanile fu al centro di un plebato molto esteso, popolato e ricco, citato anche come \"Castrum Fabrici\", ma le alluvioni dei primi secoli dopo il MillE, con le esondazioni del fiume Santerno, trasformarono il territorio in zona paludosa e selvaggia. I suoi abitanti, che persero tutto, dovettero sottomettersi alla giurisdizione di Lugo. \nAltri documenti risalenti al 1271 la citano come \"Plebatu Fabrigi\" in collegamento con il \"castrum novum Fabrici\" documentato dal 1151. Alla met\u00e0 del XV secolo gli Este di Ferrara acquistarono tutta la zona. Il territorio della pieve venne bonificato ridonandogli una nuova prosperit\u00e0.\nLa chiesa.\nErano originariamente due le chiese di epoca alto medioevale nella zona, entrambe andate distrutte o gravemente danneggiate dalle esondazioni del fiume Santerno. Solo una sopravvisse, quella dedicata alla Nativit\u00e0 della Madonna. Fu costruita a tre navate, ma dovette subire diverse modifiche fino alla riedificazione del XVI secolo a navata unica, forma che poi mantenne.\nSecondo una ricerca effettuata dall'arciprete Giuseppe Ferruzzi nel 1935, la prima chiesa (dimensioni ca. 25 x 13,5 metri), aveva l'abside a forma ottagonale con pilastri birostrati. Una ricerca sul campanile ha evidenziato la presenza, ad una profondit\u00e0 di 1,5 m, di una corona di monofore, una pianta quadrata sulla torre cilindrica e il ritrovamento di un laterizio avente il bollo \"FAESONIA\". Le ricerche effettuate sul territorio hanno rilevato la presenza di un edificio religioso di piccole dimensioni in stile romanico con un oculo a fianco della canonica (perduto intorno agli anni '50 del XIX secolo) e un pozzo, che \u00e8 composto di conci di pietra arenaria circolari fino al livello dell'acqua mentre la parte in profondit\u00e0 \u00e8 costituita sempre di pietra arenaria, ma posta a corone circolari. Residui archeologici attribuibili ai primi secoli dopo il Mille testimoniano il ripetersi di frequenti alluvioni nonch\u00e9 di variazioni del livello del territorio.\nDescrizione.\nIl campanile.\nIl luogo mantiene intatto il bellissimo campanile cilindrico di tipo ravennate che lo caratterizza, e che d\u00e0 il nome alla localit\u00e0. La torre, che sorge su una base quadrata di epoca romana, probabilmente risale all'VIII secolo: \u00e8 uno dei pi\u00f9 antichi campanili dell'intero territorio italiano. Il manufatto presenta sulla parte inferiore cinque piccole finestre romaniche che proseguono sui piani superiori quattro ordini di aperture disposte a ventaglio, diventando bifore, poi trifore alleggerendo in questo modo la struttura e portando luce all'interno. Il campanile \u00e8 stato restaurato nel 1915 dalla Sovrintendenza della Provincia di Ravenna, con il reimpiego di materiale antico: sia marmo rosso di Verona, sia travertino e laterizi di et\u00e0 romana."}
{"id": "8213606", "revid": "1826430", "url": "https://it.wikipedia.org/wiki?curid=8213606", "title": "\u00c5ke Edwardson", "text": "\u00c8 stato anche insegnante alla Scuola di giornalismo di G\u00f6teborg.\nBiografia.\n\u00c5ke Edwardson \u00e8 cresciuto a S\u00e4vsj\u00f6 e Vrigstad, e ha lavorato dapprima come falegname e poi come addetto stampa per le Nazioni Unite in Medio Oriente e giornalista. Nel 1994 ha contribuito alla stesura del libro di testo \"G\u00f6ra tidning.\"\nNel 2009, ha avuto l'acufene ed \u00e8 entrato in crisi, facendo ammalare anche il suo personaggio principale, il Commissario Winter, della stessa malattia.\nDal 1977 \u00e8 sposato con Rita Lejtz\u00e9n Edwardson, nata nel 1952. Ha due figlie, nate nel 1978 e nel 1982.\nProduzione letteraria.\nEdwardson ha debuttato come scrittore nel 1995 e ha ricevuto il premio esordienti della Svenska Deckarakademin per \"Till allt som varit d\u00f6tt\" (non pubblicato in Italia). In \"Il passo della morte/Balla con l'angelo\" (1997), ha introdotto il commissario Erik Winter come personaggio principale.\nI romanzi polizieschi di Edwardson si svolgono in gran parte nella zona di G\u00f6teborg, ma alcune scene sono tratte dai luoghi intorno a S\u00e4vsj\u00f6 e Vrigstad.\nI libri su Erik Winter sono diventati una serie televisiva (intitolata \"Kommissarie Winter\"), con Johan Gry nella parte del commissario Winter.\nAlla fine di \"Den sista vintern\" (2008, non pubblicato in Italia), Edwardson fece credere ai lettori che Winter stava affogando in una piscina in Spagna e dovette aggiungere un capitolo in pi\u00f9 nella versione tascabile. Successivamente ha scritto altri libri con Winter come protagonista. Ha anche scritto altri libri di narrativa, tra cui diversi libri per ragazzi.\nPremi e riconoscimenti.\nIl romanzo \"Il passo della morte (Balla con l'angelo)\" ha vinto nel 1997 il Premio svedese per la letteratura gialla, conferito dalla \"Svenska Deckarakademin.\" Nel 2001, ha ottenuto lo stesso riconoscimento per \"Il cielo \u00e8 un posto sulla terra.\""}
{"id": "8213626", "revid": "4175", "url": "https://it.wikipedia.org/wiki?curid=8213626", "title": "Statistiche della Coppa del Mondo di rugby 1991", "text": ""}
{"id": "8213630", "revid": "1745361", "url": "https://it.wikipedia.org/wiki?curid=8213630", "title": "Gruppo di supporto", "text": ""}
{"id": "8213643", "revid": "71433", "url": "https://it.wikipedia.org/wiki?curid=8213643", "title": "The Way Back", "text": ""}
{"id": "8213646", "revid": "287204", "url": "https://it.wikipedia.org/wiki?curid=8213646", "title": "Punta del Capo", "text": "Punta del Capo \u00e8 un promontorio all'estremit\u00e0 sud-est della penisola del Capo, un panorama paesaggistico roccioso che corre da nord a sud per circa trenta chilometri fino all'estremit\u00e0 sud-occidentale del continente africano nella Repubblica del Sudafrica. Citt\u00e0 del Capo e la montagna della Tavola sono vicine e situate sull'estremit\u00e0 settentrionale della stessa penisola. Il promontorio si trova a , circa ad est e leggermente a nord di Capo di Buona Speranza sull'estremit\u00e0 a sud-ovest. Sebbene questi due promontori rocciosi siano molto conosciuti, nessuno dei due \u00e8 in realt\u00e0 il punto pi\u00f9 a sud dell'continente africano; quello pi\u00f9 a sud \u00e8 Cape Agulhas, a circa a est-sud-est.\nI picchi.\nIl picco di punta del Capo \u00e8 pi\u00f9 alto di quello del capo di Buona Speranza. Il crinale aspro e sedimentario (arenaria della montagna della Tavola) che si innalza da punta del Capo a livello del mare si evolve in due picchi. C'\u00e8 un picco maggiore che definisce il profilo panoramico in quella zona ma c'\u00e8 anche un picco pi\u00f9 piccolo a circa pi\u00f9 a sud. Il picco pi\u00f9 alto ha sulla cima il vecchio faro. La funicolare dell'olandese volante o , collega la zona nord partendo da un parcheggio fino ad arrivare pressappoco sotto sotto il livello del vecchio faro e una breve rampa di scale conduce ad una piattaforma panoramica attorno alla base del faro. Dal termine della ferrovia un secondo sentiero conduce alla cima inferiore.\nIl faro.\nIl nuovo faro \u00e8 situato ad una quota pi\u00f9 bassa ( sopra il livello del mare), per due motivi: il vecchio faro, che si trova a ( sopra il livello del mare), poteva essere visto \"troppo presto\" dalle navi che circumnavigavano la punta verso est, facendole accostare troppo rapidamente. In secondo luogo, i manti di nebbia spesso prevalgono ai livelli pi\u00f9 alti, rendendo il vecchio faro invisibile alla navigazione. Il 18 aprile 1911, il transatlantico portoghese \"Lusitania\" si incagli\u00f2 a sud di punta del Capo a su \"Bellows Rock\" proprio per questo motivo, si incoraggi\u00f2 al trasferimento del faro.\nIl nuovo faro, situato a , non pu\u00f2 essere visto da ovest fino a quando le navi non si trovano ad una distanza di sicurezza a sud. La luce del nuovo faro di punta del Capo \u00e8 la pi\u00f9 potente della costa sudafricana, con un'autonomia di e un'intensit\u00e0 di 10 megacandelas per ogni lampeggio.\nApprofondimenti.\nLa punta del Capo si trova all'interno del parco della montagna della Tavola, all'interno di una sezione denominata \"Capo di Buona Speranza\". Questa sezione ricopre l'intera punta meridionale della penisola del Capo e occupa pressappoco il 20% della sua superficie totale. La sezione \"Capo di Buona Speranza\" \u00e8 per lo pi\u00f9 selvaggia, incontaminata e non sviluppata ed \u00e8 un importante rifugio per gli uccelli marini. La vegetazione a punta del Capo \u00e8 costituita principalmente da boscaglia fine sabbiosa peninsulare ().\nViene spesso affermato che Punta del Capo sia il luogo in cui si scontrano i flussi freddi della corrente del Benguela dell'Oceano Atlantico e quelli caldi della corrente di Agulhas dell'Oceano Indiano. In effetti, il punto di incontro oscilla lungo la costa meridionale e sud-occidentale del promontorio, di solito tra Capo Agulhas e punta del Capo. Le due correnti che si mescolano aiutano a creare il microclima di citt\u00e0 del Capo e dei suoi dintorni. Contrariamente alla mitologia popolare, il punto d'incontro delle correnti non produce effetti visivi evidenti; non esiste una \"zona dell'oceano\" dove in qualche modo il mare cambi colore o appaia diverso. Vi sono, tuttavia, forti e pericolose maree e correnti localizzate intorno a quel punto e nelle acque adiacenti. Queste acque travagliate hanno assistito a innumerevoli catastrofi marittime nei secoli successivi ai primi tentativi di navigazione.\nLa pesca \u00e8 fiorente lungo la costa ma le ondate imprevedibili rendono molto pericolosa la pesca dalla scogliera. Nel corso degli anni, decine di pescatori sono stati spazzati via dalle piattaforme rocciose e uccisi dalle onde anomale. Falsa Baia, che si apre a est e nord di punta del Capo, \u00e8 l'ubicazione del noto porto navale di Simon's Town. La baia \u00e8 anche nota\u00a0\u2013 anche in senso negativo\u00a0\u2013 per i suoi grandi squali bianchi, che vanno a caccia delle foche del Capo che vivono in quell'area.\nRicerca sul clima.\nPunta del Capo \u00e8 il sito di una delle stazioni di ricerca atmosferiche del centro di osservazione climatica globale (). Nei primi anni del XX secolo, gli iceberg provenienti dall'Antartide venivano occasionalmente avvistati da Punta del Capo. Recentemente non ci sono stati veri e propri avvistamenti di ghiaccio, che alcuni climatologi ed esperti abbiano attribuito al riscaldamento globale."}
{"id": "8213650", "revid": "200568", "url": "https://it.wikipedia.org/wiki?curid=8213650", "title": "Frosinone (disambigua)", "text": ""}
{"id": "8213656", "revid": "125347875", "url": "https://it.wikipedia.org/wiki?curid=8213656", "title": "Alberto V\u00e1zquez-Figueroa", "text": "Autore di circa cento libri, \u00e8 uno degli autori contemporanei spagnoli pi\u00f9 letti in Spagna e nel mondo. \nBiografia.\nIl nonno di Figueroa era architetto; suo padre nacque a Guadalajara perch\u00e9 al momento del parto la nonna dello scrittore era in citt\u00e0 per motivi di lavoro. Sua madre nacque sull'Isola di Lobos, essendo figlia del locale guardiano del faro. \nInfanzia e giovinezza.\nAlberto V\u00e1zquez-Figueroa nacque l'11 ottobre del 1936 a Santa Cruz de Tenerife (Isole Canarie), ma quando non aveva ancora compiuto un anno di et\u00e0 la sua famiglia fu esiliata per motivi politici nell'Africa spagnola, dove trascorse la propria infanzia. Suo padre infatti era repubblicano e socialista e venne incarcerato durante la guerra civile. L'uomo venne poi liberato, ma dovette restare per vari anni ricoverato in ospedale a causa della tuberculosi. Mentre il ragazzo era ancora in Africa sua madre mor\u00ec, cos\u00ec che di lui si prese cura lo zio, amministratore civile del fortino militare nel Sahara spagnolo dove la famiglia viveva. Questi cominci\u00f2 a proporgli libri da leggere, in particolar modo romanzi di avventura di autori come Joseph Conrad, Herman Melville o Jules Verne, che fecero di questo genere letterario quello favorito del giovane. A 16 anni Alberto fece ritorno a Tenerife per studiare. Lavor\u00f2 poi come professore di sommergibilismo e immersione sulla nave scuola \"Cruz del Sur\", con Jacques Cousteau, dove prest\u00f2 servizio per due anni. Partecip\u00f2 al recupero dei cadaveri nel Lago di Sanabria dopo la \"catastrofe di Ribadelago\", e cio\u00e8 la rottura di una diga che distrusse il villaggio di Ribadelago (Comarca di Sanabria, Castilla y Le\u00f3n) causando la morte di 144 persone.\nAttivit\u00e0 giornalistica.\nCon il denaro guadagnato come professore di sommergibilismo Figueroa si trasfer\u00ec a Madrid, dove ottenne nel 1959 il diploma della \"Escuela Oficial de Periodismo\". Non trovando lavoro al termine degli studi decise di comperare una vecchia imbarcazione e di fare il giro del mondo con due suoi ex-allievi di sommergibilismo, cosa che richiese loro 14 mesi. Al ritorno con il materiale raccolto durante la traversata Alberto scrisse un libro e, con il denaro ricavato dalla vendita dell'imbarcazione, fece ritorno in Marocco dove si ferm\u00f2 per qualche tempo facendo diversi lavori, prima di tornare in Spagna. A partire dal 1962 incominci\u00f2 poi a lavorare come inviato speciale per il settimanale \"Destino\" di Barcellona e come corrispondente di guerra per \"La Vanguardia\". Pi\u00f9 tardi, condusse con Miguel de la Quadra-Salcedo il programma della Televisione statale spagnola \"A toda plana\". Negli anni della propria attivit\u00e0 come reporter scrisse articoli su guerre e rivoluzioni in Bolivia, Ciad, Congo, Guatemala, Guinea, Repubblica Dominicana e in altri paesi.\nAttivit\u00e0 cinematografica e come romanziere.\nFigueroa scrisse il suo primo romanzo, \"Arena y viento\" (\"Sabbia e vento\") a quattordici anni; l'opera venne pubblicata tre anni dopo. Fu per\u00f2 solo dopo aver lavorato quindici anni come giornalista che riusc\u00ec a guadagnare abbastanza per potersi dedicare alla letteratura come attivit\u00e0 principale. Il successo arriv\u00f2 con il suo 15\u00b0 o 16\u00b0 romanzo, \"\u00c9bano\" (pubblicato per la prima volta in Italia con il titolo \"Ashanti: la via degli schiavi\" dal Club degli editori), che sviluppa il tema del traffico degli schiavi africani. Dal libro l'anno stesso della pubblicazione venne tratto un film, il primo della serie di una quindicina di pellicole basate sui suoi romanzi. Altre opere di successo furono \"Manaos\" (pubblicato in Italia nel 1970 da Club Italiano dei Lettori) e \"Tuareg\" (pubblicato in italiano nel 1983 da Euroclub); nel 1966 partecip\u00f2 al premio Nadal con il romanzo \"No creo en nadie\", che per\u00f2 non arriv\u00f2 mai ad essere pubblicato. \nDiresse poi le riprese del film \"Manaos\", che ha come protagonisti Fabio Testi e Agostina Belli e che venne proiettato nelle sale cinematografiche nel 1979. Nel 1975 scrisse una autobiografia dal titolo \"Anaconda\" Nel 2007 pubblic\u00f2 il romanzo \"Por mil millones de d\u00f3lares\" simultaneamente in forma cartacea e in formato .pdf, scaricabile gratuitamente dal proprio blog. Annunci\u00f2 inoltre la volont\u00e0 di pubblicare i suoi prossimi lavori con le stesse modalit\u00e0 perch\u00e9, secondo lui, \"chi scarica libri dalla rete non comprerebbe mai il romanzo, e io piuttosto che non si leggano preferisco che i miei libri vengano letti gratis. Chiss\u00e0 che la prossima volta chi ha scaricato il libro non si decida a comprarne uno, anche se magari non scritto da me.\"\nAttivit\u00e0 come inventore e imprenditore.\nFigueroa \u00e8 presidente della azienda \"Desalinizadora A.V.F. S.L.\", che gestisce impianti di desalinizzazione a pressione, un metodo inventato dallo stesso Figueroa. Il sistema, che lo scrittore promosse con la pubblicazione nel 2003 del suo libro \"Vivir del viento\", si basa sul sollevamento dell'acqua salata di seicento metri rispetto all'impianto, cosa che genera una pressione sufficiente per la sua dissalazione. \"Desalinizadora A.V.F. S.L.\" progett\u00f2 un impianto per la citt\u00e0 di Almer\u00eda, che avrebbe utilizzato durante la notte l'energia elettrica prodotta in eccesso dalla rete per il sollevamento dell'acqua salata. Il progetto per\u00f2 venne definanziato dal governo spagnolo. L'azienda \u00e8 titolare di alcuni brevetti nazionali e europei basati su questa tecnologia. Altri progetti proposti da Figuerosa sono collegati all'utilizzo del drone sottomarino Serviola-SB per portare soccorso in mare aperto in caso di naufragio.\nTematiche.\nL'Amazzonia, il deserto e la selva africana sono tra i temi favoriti di Figueroa, che li ha sviluppati a partire da un ampio lavoro di documentazione. Come ebbe a dichiarare, il fatto di avere viaggiato molto gli ha fornito esperienze e conoscenze che gli hanno permesso di dare realismo ai propri romanzi. La sua narrativa \u00e8 stata definita da Giovanni Arpino \"fulminante e fosforica\".\nLe opere di Vasquez-Figueroa hanno influenzato stilisticamente ed aperto la strada al successo commerciale di altri scrittori spagnoli di grande notoriet\u00e0 internazionale come Arturo P\u00e9rez-Reverte, Carlos Ruiz Zaf\u00f3n, Ildefonso Falcones o Julia Navarro."}
{"id": "8213657", "revid": "547992", "url": "https://it.wikipedia.org/wiki?curid=8213657", "title": "Marcy Borders", "text": "Impatto culturale.\nL'immagine che Honda prese di Borders divenne iconica; \u00e8 stata ricordata in molti articoli sugli attacchi dell'11 settembre. Il Daily Telegraph l'ha scelta come una delle sopravvissute che hanno profilato nel decimo anniversario dell'attacco. Borders \u00e8 stata invitata a trascorrere il decimo anniversario dell'11 settembre in occasione di un evento commemorativo in Germania.\nMorte.\nA Borders \u00e8 stato diagnosticato un tumore allo stomaco nell'agosto 2014. Era fermamente convinta che il suo cancro fosse stato innescato dalla polvere tossica a cui era stata esposta quando il World Trade Center \u00e8 crollato. \u00c8 morta il 24 agosto 2015."}
{"id": "8213676", "revid": "118319475", "url": "https://it.wikipedia.org/wiki?curid=8213676", "title": "Chandrayaan 3", "text": "Chandrayaan-3 \u00e8 una sonda lunare indiana che dovrebbe essere lanciata nel 2024.\nLa sonda, composta da un lander ed un rover al suo interno (come orbiter verr\u00e0 utilizzato quello della missione precedente), sar\u00e0 svolta in collaborazione con la Jaxa, l'agenzia spaziale giapponese, sar\u00e0 lanciata da un vettore nipponico H-3 potenziato; e dovr\u00e0 esplorare le regioni polari della Luna."}
{"id": "8213682", "revid": "22475", "url": "https://it.wikipedia.org/wiki?curid=8213682", "title": "Enrico I di M\u00f6dling", "text": "Biografia.\nEnrico fu nominato cavaliere con suo fratello Leopoldo V nel 1174. \nAlla morte del padre, Enrico II d'Austria, ricevette le terre di M\u00f6dling da suo fratello Leopoldo V d'Austria intorno al 1177. L'omonimo castello divenne la sua sede del potere. \nAnd\u00f2 a Vienna il 25 agosto 1190 per salutare suo fratello prima che questo partisse per la terza crociata mentre si recava in Italia per fare da rappresentante dei Babenberg all'incoronazione di Enrico VI, imperatore del Sacro Romano Impero nella primavera del 1191.\nEgli prese parte alla crociata tedesca del 1197 con suo nipote Federico I d'Austria e Volchero, vescovo di Passau. Il 6 giugno 1197 si trovava nell'accampamento della corte imperiale a Castro San Giovanni e pochi giorni dopo, assieme al duca Federico, a Linaria. Quando lasciarono la Puglia per raggiungere la Sicilia, due navi affondarono in mare con sopra gli abati di Werd e Beuern. L'imperatore assunse quindi il pieno comando e ordin\u00f2 a Corrado, arcivescovo di Magonza e cancelliere di Germania di guidare la flotta sul Mediterraneo. Salparono all'inizio di settembre del 1197 e arrivarono ad Acri poche settimane dopo. \nIl ramo della linea Babenberg da lui fondato non si concentr\u00f2 su questioni inerenti alla guerra, ma si interess\u00f2 principalmente alle arti. Il suo cognome \u00e8 alquanto confuso, poich\u00e9 M\u00f6dling non era un ducato separato, ma un ducato subordinato e governato dai Babenberg a Vienna. Il territorio da lui retto conobbe in questo periodo prosperit\u00e0 marginale. Durante il suo governo, costru\u00ec il castello di M\u00f6dling nel XII secolo. L'ospite pi\u00f9 importante fu il menestrello Walther von der Vogelweide nel 1219. Fu sepolto con suo fratello Leopoldo V d'Austria e suo nipote Federico I d'Austria nell'abbazia di Heiligenkreuz.\nMatrimonio e figli.\nSpos\u00f2 Richeza di Boemia (\u2020 19 aprile 1182), figlia di Vladislao II, duca di Boemia della dinastia P\u0159emyslide e di Giuditta di Turingia della dinastia Ludovingia. Essi ebbero:"}
{"id": "8213687", "revid": "797136", "url": "https://it.wikipedia.org/wiki?curid=8213687", "title": "Iqram Rifqi", "text": ""}
{"id": "8213694", "revid": "1310927", "url": "https://it.wikipedia.org/wiki?curid=8213694", "title": "Safuwan Baharudin", "text": ""}
{"id": "8213697", "revid": "439868", "url": "https://it.wikipedia.org/wiki?curid=8213697", "title": "Chiesa di San Vigilio (Cavalese)", "text": "La chiesa di San Vigilio \u00e8 una chiesa conventuale di Cavalese. Risale al XVII secolo.\nStoria.\nLa Magnifica Comunit\u00e0 di Fiemme attorno alla met\u00e0 del XVII secolo richiese la presenza di monaci francescani a Cavalese ma a questo si opposero sia i padri Riformati Veneti sia i padri cappuccini di Egna.\nLeopoldo I d'Asburgo nel 1685 ottenne dal papa la necessaria autorizzazione e quell'anno venne eretta una croce sul luogo dove avrebbe dovuto essere costruito il convento. Iniziarono subito i lavori e la chiesa venne consacrata nel 1698 con una funzione solenne officiata da Giovanni Michele Spaur, principe vescovo di Trento. Nel 1689 venne ultimato anche il convento, e i francescani arrivarono in citt\u00e0 e ne presero possesso.\nAgli inizi del XIX secolo la facciata della chiesa venne affrescata con l'immagine di San Vigilio ma pochi anni dopo, durante l'occupazione napoleonica, il convento venne soppresso con l'ordine monacale che lo custodiva. Solo la chiesa venne mantenuta ed affidata al parroco e ad uno dei frati che era rimasto; grazie all'intervento del vescovo Emanuele Maria Thun le fu concesso di continuare a celebrare le funzioni religiose, anche considerando che la chiesa di San Sebastiano in quel periodo non era aperta.\nCon la fine del periodo di dominazione francese convento e chiesa vennero affidati ai Padri Riformati di Cavalese e si procedette ad alcuni interventi di restauro sulle coperture degli edifici.\nAltri e pi\u00f9 importanti lavori vennero messi in cantiere alla fine del XIX secolo. Fu eretta la cantoria in controfacciata, fu rinnovato il pavimento della sala, si rinsaldarono gli agganci delle campane, si rinforzarono e ridipinsero le volte interne, si predispose lo spazio per l'organo, si apr\u00ec un nuovo portale e furono sostituite parte delle vetrate.\nDurante tutto il XX secolo si realizzarono nuove migliorie e restauri; nel 1923 furono decorate le volte, nel 1940 fu tinteggiata la facciata, nel 1956 furono sostituite altre vetrate, nel 1960 fu installato un impianto per il riscaldamento e nel 1961 una tinteggiatura cancell\u00f2 parzialmente le decorazioni del 1923.\nContinuarono poi in varie riprese diversi lavori, sino all'inizio del XXI secolo, con interventi alle coperture, al pavimento della sala e della sacrestia, agli affreschi, alle vetrate, vennero apportate le modifiche all'altar maggiore per l'adeguamento liturgico e fu restaurata ancora la facciata."}
{"id": "8213708", "revid": "15756", "url": "https://it.wikipedia.org/wiki?curid=8213708", "title": "Roberto Tibaldeschi", "text": "Nacque a Norcia da ser Lazzaro Tibaldeschi notaio in Norcia. Fu mandato a studiare a Roma sotto la protezione di suo zio il senatore Pietro Tibaldeschi (figlio di Giovanni di Norcia). Finiti gli studi si laure\u00f2 in giurisprudenza. Tornato in Norcia, prese moglie, sposo la nobildonna Laura di Norcia, da cui: Giulio Cesare.\nIl 15 settembre 1493 Roberto fu nominato funzionario papale, Giudice e rettore generale di Marittima e Campagna dal Pontefice Alessandro VI, sede questa posta a Ferentino.\nQuindi Roberto si trasfer\u00ec da Norcia con tutta la sua famiglie in Ferentino. Nel 1503 mor\u00ec a Ferentino donna Laura, moglie di Roberto Tibaldeschi quindi Roberto decise di dedicarsi alla vita ecclesiastica. Nel 1505 Papa Giulio II lo consacr\u00f2 vescovo di Civitate nel regno di Napoli (vedi Diocesi di San Severo), lo storico Annibale Mariotti nella sua storia: Saggi di memorie istoriche civili ed ecclesiastiche della citt\u00e0 di Perugia, lo ricorda cos\u00ec: \"\"Anno 1510 Luglio, Roberto Tebaldino vescovo di Civitate Castellana, (annalis Pellini part. 3 pag. 268). Fu vicelegato; questo fu Roberto Tribaldeschi, o Tebaldeschi romano, ma originario di Norcia, il quale non fu mai vescovo di Civitate Castellana, ma bens\u00ec Civitatense, o Civitate nel Regno di Napoli, alla qual Chiesa fu eletto il 23 giugno 1505 (Ughelli Ital. sacr. in Episc. Civitatensibus num. 23 op. T. VIII. col. 273). Nel V registro de' Brevi della cancelleria Decemvirale al foglio 34 sono registrate alcune leggi da lui fatte pel Governo del Magistrato il di primo Aprile 1512, e in essa s'intitola Vescovo Civitatense, e Vicelegato del Cardinal di Pavia Legato di Perugia. Questo Roberto, prima di essere Ecclesiastico aveva avuto moglie, e da questo matrimonio ebbe Giulio Cesare Dottore, il quale prese per moglie nel 1514 Lorenza figlia di Pietro Paolo Giocchi del Monte San Savino, come costa da Istrumento rogato da Dario di Ridolfi Costanzi, sotto il di 9 Ottobre 1514 nell'Archivio Perugino. In una sentenza di esso data il 7 Ottobre 1512, s'intitola Reverendissimi Domini a tit. S. Vitale Presb. Card. Papiens Perusiae ec. Legati da Latere Locumtenens Generalis (matric. de' Pollajoli a cart. 53)\".\nNel 1508, mons. Roberto Tibaldeschi fu nominato governatore di Benevento dal pontefice Giulio II, e dopo due anni lo invio come vice-legato pontificio di Perugia, sotto la legazione del cardinale Antonio Maria Ciocchi del Monte. Mons. Roberto, si fece subito apprezzare dal cardinale, tant'\u00e8 che questi per la stima che nutriva in lui, diede in sposa una sua nipote Lorenza (figlia di Pierpaolo Ciocchi del Monte, fratello del cardinale) al figlio del mons. Roberto, Giulio Cesare Tibaldeschi, il quale segui il padre a Perugia, laureandosi in medicina. Questo matrimonio come accennato fu organizzato dallo zio di Lorenza il cardinale, il quale lo celebr\u00f2 nel 1514 nella Cattedrale di San Lorenzo (Perugia). Nel 1515, con Bolla di Leone X, mons. Roberto fu incaricato di compiere una delicata indagine sui presunti malcostumi e le abitudini delle monaca dell' Ex convento di San Francesco (Offida). Mons. Roberto Tibaldeschi mor\u00ec nel 1517 nella sua sede episcopale di Civitate (vedi Diocesi di San Severo, nell'elenco dei vescovi di Civiate)."}
{"id": "8213709", "revid": "884077", "url": "https://it.wikipedia.org/wiki?curid=8213709", "title": "Crociati Rugby FC 2010-2011", "text": ""}
{"id": "8213710", "revid": "884077", "url": "https://it.wikipedia.org/wiki?curid=8213710", "title": "Crociati Rugby FC 2012-2013", "text": ""}
{"id": "8213714", "revid": "2061377", "url": "https://it.wikipedia.org/wiki?curid=8213714", "title": "Risoluzione (musica)", "text": "La risoluzione nella teoria della musica tonale occidentale \u00e8 il passaggio di una nota o accordo dalla dissonanza (un suono instabile) a una consonanza (uno pi\u00f9 definitivo o stabile).\nDissonanza, risoluzione e suspense possono essere usate per creare interesse musicale. Laddove si prevede che una melodia o una trama di accordi si risolvano in una determinata nota o accordo, \u00e8 possibile risolvere una nota diversa ma altrettanto adatta, creando un suono interessante e inaspettato. Ad esempio, la cadenza d'inganno.\nBase.\n\"Risoluzioni di settima dominante nelle ultime misure della Sonata per pianoforte n. 11 in si bemolle maggiore, op. 22 di Beethoven (1800)\":\nLa risoluzione ha una solida base nella musica tonale, poich\u00e9 la musica atonale generalmente contiene un livello pi\u00f9 costante di dissonanza e manca di un centro tonale in cui risolvere.\nIl concetto di \"risoluzione\", e il grado in cui la risoluzione \u00e8 \"attesa\", \u00e8 contestuale per quanto riguarda la cultura e il periodo storico. In un pezzo classico del periodo barocco, ad esempio, un accordo di sesta aggiunto (composto dalle note do, mi, sol e la, ad esempio) ha un bisogno molto forte di risolversi, mentre in un'opera pi\u00f9 moderna, che ha una necessit\u00e0 meno forte di una risoluzione - nel contesto di un brano pop o jazz - un accordo del genere potrebbe terminare comodamente un brano e non avere particolari necessit\u00e0 di risolversi.\nEsempio.\nUn esempio di una singola nota dissonante che richiede una risoluzione potrebbe essere, ad esempio, un Fa durante un accordo di Do maggiore, Do \u2013 Mi \u2013 Sol, che crea una dissonanza sia com il Mi che con il Sol e pu\u00f2 risolversi in entrambi, anche se di solito pi\u00f9 in Mi (il tono pi\u00f9 vicino). Questo \u00e8 un esempio di accordo sospeso. In riferimento agli accordi e alle progressioni, ad esempio, una frase che termina con la seguente cadenza IV \u2013 V, una mezza cadenza, non ha un alto grado di risoluzione. Tuttavia, se questa cadenza fosse cambiata in (IV\u2013) V \u2013 I, un'autentica cadenza, si risolverebbe molto pi\u00f9 fortemente finendo sul primo accordo tonico."}
{"id": "8213716", "revid": "767487", "url": "https://it.wikipedia.org/wiki?curid=8213716", "title": "Hassan Sunny", "text": ""}
{"id": "8213717", "revid": "287204", "url": "https://it.wikipedia.org/wiki?curid=8213717", "title": "Scattering anelastico profondo", "text": "Con scattering anelastico profondo (o diffusione anelastica profonda, talvolta abbreviato \"DIS\" dall'inglese deep inelastic scattering ) si indica un processo di scattering elettrone-protone in cui l'energia dell'elettrone, e di conseguenza l'impulso trasferito al protone, \u00e8 abbastanza grande da \"rompere\" il protone e interagire con la sua struttura interna.\nDescrizione.\nNegli anni 1960, grazie all'acceleratore lineare di elettroni dello SLAC, i fisici Jerome Friedman, Henry Kendall e Richard Taylor sfruttarono questo fenomeno per studiare la struttura interna dei nucleoni (protoni e neutroni). Si osserv\u00f2 che gli elettroni accelerati venivano diffusi in un modo tale che portava a pensare che all'interno dei nucleoni fossero presenti delle particelle (che in seguito sarebbero state chiamate quark). Questa \u00e8 la prova pi\u00f9 significativa a favore del fatto che il protone e il neutrone non sono particelle elementari, bens\u00ec particelle composte. Nello specifico sono barioni, cio\u00e8 particelle costituite da tre quark. I tre fisici vinsero il premio Nobel per la fisica nel 1990 per questa scoperta.\nAd oggi sappiamo che il processo di scattering \u00e8 correttamente interpretato come l'interazione elettromagnetica tra l'elettrone e uno dei quark che compongono il protone. In particolare l'interazione \u00e8 mediata da un fotone virtuale, indicato nella figura con \u03b3*.\nGli esperimenti di scattering elettrone-protone.\nGli esperimenti di scattering elettrone-protone sono stati a lungo utilizzati per indagare la struttura del protone, cos\u00ec come lo scattering elettrone-nucleo \u00e8 utile per ottenere informazioni sulla struttura nucleare in generale.\nIn generale si pu\u00f2 dire che gli esperimenti in cui si cerca di \"vedere\" qualcosa (il che comprende misurarne le dimensioni e la forma) consistono in esperimenti di scattering, allo stesso modo in cui vedere un oggetto, nella vita di tutti i giorni, significa rivelare i fotoni che hanno urtato tale oggetto, cos\u00ec rivelare gli elettroni che hanno precedentemente urtato un protone ci permette di trarre informazioni riguardo alle sue dimensioni e forma.\nL'utilizzo degli elettroni in questo caso \u00e8 necessario perch\u00e9, per avere una risoluzione spaziale maggiore, \u00e8 necessario utilizzare particelle pi\u00f9 energetiche (cio\u00e8 pi\u00f9 veloci), e questi ultimi sono accelerati molto pi\u00f9 facilmente.\nIn particolare \u00e8 necessario che la particella \"sonda\" possegga lunghezza d'onda di De Broglie minore delle dimensioni lineari tipiche dell'oggetto che si cerca di osservare: in questo caso il raggio del protone, che misura circa 1 Fermi (10^-15 metri); quindi: formula_1. Da cui si ricava formula_2.\nEseguire esperimenti con fasci di elettroni collimati aventi energie di quest'ordine \u00e8 relativamente semplice, per questo si utilizzano gli elettroni per questo tipo di esperimenti.\nLa scoperta del fatto che il protone non sia una particella puntiforme, ma che possieda una struttura, \u00e8 precedente agli esperimenti di DIS, infatti semplicemente con gli esperimenti di scattering in cui il protone risulta integro nello stato finale, si pu\u00f2 dedurre che esso possiede una densit\u00e0 di carica elettrica e di momento magnetico.\nIn questi esperimenti si misura la sezione d'urto differenziale, per la quale si ha una previsione teorica grazie alla formula di Rosenbluth:\nformula_3\nin cui formula_4 \u00e8 il modulo dell'impulso trasferito dall'elettrone al protone (ovvero il modulo dell'impulso del fotone che media l'interazione); formula_5 e formula_6 sono dette funzioni di struttura e sono funzioni di formula_7 e dei fattori di forma elettrico e magnetico (in breve i fattori di forma sono la trasformata di Fourier delle densit\u00e0 di carica e di momento magnetico rispettivamente). Si pu\u00f2 dimostrare che, nel caso in cui il protone fosse una particella puntiforme, entrambe le funzioni di struttura dovrebbero risultare costanti in formula_4, mentre, sperimentalmente, si ottiene un andamento diverso, compatibile con una densit\u00e0 di carica del protone di forma esponenziale.\nGli esperimenti di scattering anelastico profondo.\nCon l'aumentare dell'energia dell'urto elettrone-protone, ovvero aumentando l'impulso trasferito formula_4 , aumenta la probabilit\u00e0 che il protone si \"disintegri\" nell'urto; in particolare si pu\u00f2 pensare che ci\u00f2 avvenga quando l'energia trasferita nell'urto supera l'energia di legame tipica che tiene insieme i costituenti del protone. Ad energie cos\u00ec alte una trattazione relativistica \u00e8 necessaria.\nQuesto tipo di esperimenti, alla luce del fatto gi\u00e0 appurato che il protone non fosse una particella puntiforme, permisero di studiare le particelle che costituiscono il protone. Tipicamente in questi esperimenti si hanno, nello stato finale, un elettrone con energia formula_10 e dei \"getti\" di mesoni e barioni che risultano dall'adronizzazione dei quark che costituivano il protone. In genere \u00e8 sufficiente misurare l'energia dell'elettrone uscente formula_10 per comprendere le propriet\u00e0 del protone, ignorando i numerosi adroni che si vengono a creare; inoltre, come al solito, si misura la sezione d'urto differenziale del processo, la quale segue una legge simile alla formula di Rosenbluth, in particolare:\nformula_12\nIn cui si riconosce la sezione d'urto Rutherford nella prima parte tra parentesi tonde.\nIn questo caso \u00e8 necessario tuttavia utilizzare la sezione d'urto doppia differenziale, rispetto all'angolo solido formula_13 e all'energia dell'elettrone uscente formula_10, inoltre sono state introdotte le grandezze formula_15 ed formula_16 (\"variabile di scaling\") cos\u00ec definite:\nformula_17 ; formula_18 con formula_19 modulo del quadrimpulso trasferito, ovvero: formula_20, e formula_21 \u00e8 la massa invariante degli adroni prodotti.\nformula_22 ed formula_23 sono due funzioni analoghe ai fattori di forma della formula di Rosenbluth, sono chiamate \"funzioni di struttura\" e bisogna notare che, nel caso di urto anelastico, esse dipendono da due variabili in modo indipendente, mentre nel caso elastico dipendono solo da formula_24.\nSi nota infatti che formula_16 \u00e8 completamente determinato da formula_19 nel caso elastico, visto che in quel caso si ha formula_27, in quanto il protone non si disintegra.\nGli esperimenti di DIS mostrano che le funzioni di struttura non dipendono da formula_19 (in buona approssimazione), il che suggerisce l'ipotesi per cui in realt\u00e0 il protone sia composto da un certo numero di particelle puntiformi (chiamate in generale partoni) che oggi sappiamo essere quarks. Infatti se cos\u00ec fosse, potrei considerare l'urto come un urto elastico dell'elettrone su un partone puntiforme, ed in questo caso la dipendenza della funzione di struttura da una delle variabili formula_19 e formula_16 sarebbe gi\u00e0 inclusa nell'altra variabile. Questo fenomeno viene chiamato Scaling di Bjorken ed \u00e8 possibile notarlo nei grafici che riportano le misure di formula_23 in funzione di formula_19 per vari valori di formula_16 (consultabili nella pubblicazione qui citata)."}
{"id": "8213719", "revid": "1534511", "url": "https://it.wikipedia.org/wiki?curid=8213719", "title": "Diffusione anelastica profonda", "text": ""}
{"id": "8213724", "revid": "108871065", "url": "https://it.wikipedia.org/wiki?curid=8213724", "title": "La mia amica immaginaria", "text": "La mia amica immaginaria (\"Imaginary Playmate\") \u00e8 un film per la televisione statunitense del 2006 diretto da Christina Callagher.\nTrama.\nSuzanne e la figliastra Molly traslocano, sperando di poter ricominciare una nuova vita dopo la morte della madre naturale della bambina. Molly si crea un'amica immaginaria di nome Candace e Suzanne pensa che il suo modo per cercare di superare il lutto. Ma il comportamento della bambina si fa sempre pi\u00f9 strano."}
{"id": "8213733", "revid": "1534511", "url": "https://it.wikipedia.org/wiki?curid=8213733", "title": "HyperPhysics", "text": "HyperPhysics \u00e8 un sito web in lingua inglese che tratta di argomenti di fisica. Il sito \u00e8 ospitato dalla Georgia State University ed \u00e8 stato creato dal dr. Rod Nave, ex membro della facolt\u00e0 di fisica e astronomia. \nTemi.\nFisica.\nMolti argomenti di fisica sono trattati nel sito, quali:\nMatematica.\nVengono inoltre trattati concetti di matematica applicata relativi ai temi di fisica, tra cui: "}
{"id": "8213738", "revid": "1310927", "url": "https://it.wikipedia.org/wiki?curid=8213738", "title": "Izwan Mahbud", "text": "Statistiche.\n\"Statistiche aggiornate al 28 aprile 2021.\""}
{"id": "8213741", "revid": "283141", "url": "https://it.wikipedia.org/wiki?curid=8213741", "title": "Fat Fritz", "text": ""}
{"id": "8213744", "revid": "697352", "url": "https://it.wikipedia.org/wiki?curid=8213744", "title": "Pandiatonicismo", "text": "Il pandiatonicismo \u00e8 una tecnica musicale di utilizzo della scala diatonica al contrario della scala cromatica, senza i limiti della tonalit\u00e0 funzionale. La musica che usa questa tecnica \u00e8 pandiatonica.\nStoria.\nIl termine \"pandiatonicismo\" \u00e8 stato coniato da Nikolaj Slonimskij nella seconda edizione di \"Music since 1900\" per descrivere formazioni di accordi di qualsiasi numero fino a tutti i sette gradi della scala diatonica, \"utilizzati liberamente in uguaglianza democratica\". Le triadi con note aggiunte come la sesta, la settima o la seconda (accordi di tono aggiunti) sono le pi\u00f9 comuni, mentre la \"forma pi\u00f9 elementare\" \u00e8 un basso non armonico. Secondo la definizione di Slonimsky:\nLa musica pandiatonica usa tipicamente le note diatoniche liberamente in combinazioni dissonanti senza risoluzioni convenzionali e/o senza progressioni di accordi standard, ma sempre con un forte senso di tonalit\u00e0 dovuto all'assenza di cromatiche. \"Il Pandiatonicismo possiede aspetti sia tonali che modali, con una netta preferenza per le chiavi maggiori\". Alcuni esempi caratteristici sono l'apertura del \"Concerto per pianoforte n. 3\" di Sergei Prokofiev, \"Valse diatonique\" di Alfredo Casella e \"Pulcinella\" di Igor Stravinsky. \"L'importanza funzionale delle triadi primarie... rimane intatta nell'armonia pandiatonica\". Un punto di vista opposto sostiene che il pandiatonicismo non proietta un tonico chiaro e stabile. Il pandiatonicismo \u00e8 anche definito \"musica dei tasti bianchi\", sebbene in realt\u00e0 possano essere presenti incidenti occasionali. Altri compositori che hanno utilizzato la tecnica sono Maurice Ravel, Paul Hindemith, Darius Milhaud, Aaron Copland e Roy Harris. Il Pandiatonicismo \u00e8 anche impiegato nel jazz (ad esempio, aggiunto l'accordo di sesta e di nona) e nei cluster tonali di Henry Cowell.\nSlonimsky in seguito arriv\u00f2 a considerare il pandiatonicismo come una controparte diatonica della tecnica dodecafonica di Arnold Sch\u00f6nberg, in base alla quale le melodie possono essere costituite da sette diverse note della scala diatonica e quindi essere invertite, retrogradate o entrambe. Secondo questo sistema il \"contrappunto pandiatonico rigoroso\" pu\u00f2 usare progressioni di sette note diverse in ciascuna voce, senza duplicazione verticale.\nIl termine \u00e8 stato criticato come uno dei tanti con cui \"la musica di Stravinsky, ovunque e contemporaneamente, \u00e8 fatta per rappresentare o abbracciare ogni tecnica immaginabile\", e che \u00e8 \"diventato un concetto cos\u00ec vago che ha poco significato o utilizzo\". La musica pandiatonica \u00e8 generalmente definita da ci\u00f2 che non lo \u00e8, \"dall'assenza di elementi tradizionali\": risoluzioni cromatiche, atonali, dodecafoniche, funzionali, toniche normali e/o di dissonananza tradizionali. \"\u00c8 stato applicato... alla musica diatonica priva di coerenza armonica [o] ... centricit\u00e0\". Lo stesso Slonimsky, mentre prende in giro la definizione, cita un professore che dice che il pandiatonicismo \u00e8 \"Il do-maggiore che suona come l'inferno\".\nEsempi di pandiatonicismo includono le armonie utilizzate da Aaron Copland nel suo popolare lavoro, \"Appalachian Spring\" e la musica minimalista di Steve Reich, Philip Glass e le opere successive di John Adams. William Mann descrive \"This Boy\" dei The Beatles come \"armonicamente ... uno dei pi\u00f9 intriganti, con le sue catene di ammassi pandiatonici\".( citata nella nota)\nMusica pandiatonica.\nLe seguenti opere musicali comprendono il pandiatonicismo."}
{"id": "8213746", "revid": "287204", "url": "https://it.wikipedia.org/wiki?curid=8213746", "title": "Ivaldi", "text": ""}
{"id": "8213747", "revid": "1902753", "url": "https://it.wikipedia.org/wiki?curid=8213747", "title": "Gunnar Myrdal Prize", "text": "Il Gunnar Myrdal Prize \u00e8 un premio istituito dall'European Association for Evolutionary Political Economy assegnato biennalmente per la migliore monografia su un tema ampiamente in accordo con le prospettive teoriche dell'EAEPE. A ogni vincitore del Gunnar Myrdal Prize viene assegnato un premio in denaro."}
{"id": "8213749", "revid": "439868", "url": "https://it.wikipedia.org/wiki?curid=8213749", "title": "Santuario della Madonna Addolorata (Cavalese)", "text": "Il santuario della Madonna Addolorata \u00e8 una chiesa di Cavalese che sorge accanto alla pieve di Santa Maria Assunta, della quale \u00e8 sussidiaria. Risale al XVI secolo.\nStoria.\nLa chiesa sorse inizialmente come edicola del cimitero della gi\u00e0 presente pieve di Cavalese all'inizio del XVI secolo e fu consacrata a San Michele Arcangelo nel 1504.\nCirca un secolo e mezzo pi\u00f9 tardi venne ritrovata in circostanze giudicate miracolose una statua del 400 raffigurante la Piet\u00e0. Questa venne subito posta sull'altare della piccola cappella e la dedica della chiesa mut\u00f2, diventando della Madonna Addolorata. In breve il luogo divenne una frequentatissima meta di pellegrinaggi da parte dei fedeli.\nAttorno alla prima met\u00e0 del XIX secolo un lascito testamentario di Antonio Longo permise l'acquisto della cappella con l'intenzione di restaurarla, ma presto tale prospettiva venne lasciata e si prefer\u00ec abbattere la struttura esistente e costruire un santuario di maggiori dimensioni e importanza, anche architettonica.\nIl nuovo edificio fu innalzato tra il 1825 ed il 1829. Nel 1830 la solenne consacrazione venne officiata dal vescovo Benedetto Riccabona de Reichenfels, che era nato a Cavalese, e subito dopo la statua miracolosa fu posta sull'altare.\nAll'inizio del secondo conflitto mondiale la facciata e altre parti dell'edificio vennero dipinti con immagini sacre.\nNella seconda met\u00e0 del XX secolo poi il santuario fu oggetto di un tentativo di furto con conseguente danneggiamenti alla statua della Piet\u00e0.\nLa provincia autonoma di Trento, nel 1980, finanzi\u00f2 i restauri necessari e nel santuario furono installati allarmi ed antifurti. Nuovi restauri si sono realizzati alla fine del secolo.\nDescrizione.\nEsterni.\nIl luogo di culto \u00e8 stato edificato in stile neoclassico e mostra orientamento tradizionale verso est. Posizionata accanto alla pieve di Cavalese, la chiesa di Santa Maria Assunta, \u00e8 all'interno dello storico parco della comunit\u00e0. La facciata ha un pronao con quattro colonne ioniche che reggono il grande frontone triangolare\nInterni.\nLa sala interna \u00e8 a pianta centrale con copertura a vela e con lucernario. Il presbiterio \u00e8 stato adeguato alle esigenze liturgiche del Concilio Vaticano II."}
{"id": "8213750", "revid": "599013", "url": "https://it.wikipedia.org/wiki?curid=8213750", "title": "Darren Teh", "text": ""}
{"id": "8213752", "revid": "287204", "url": "https://it.wikipedia.org/wiki?curid=8213752", "title": "Istomin", "text": ""}
{"id": "8213753", "revid": "599013", "url": "https://it.wikipedia.org/wiki?curid=8213753", "title": "Amirul Adli", "text": ""}
{"id": "8213754", "revid": "287204", "url": "https://it.wikipedia.org/wiki?curid=8213754", "title": "Irons", "text": ""}
{"id": "8213756", "revid": "287204", "url": "https://it.wikipedia.org/wiki?curid=8213756", "title": "Imamura", "text": ""}
{"id": "8213757", "revid": "108871376", "url": "https://it.wikipedia.org/wiki?curid=8213757", "title": "In piena luce", "text": "In piena luce (\"In Broad Daylight\") \u00e8 un film per la televisione statunitense del 1971 diretto da Robert Day.\nTrama.\nUn attore cieco Anthony Chapel propone un piano elaborato per uccidere sua moglie e il suo amante."}
{"id": "8213762", "revid": "716642", "url": "https://it.wikipedia.org/wiki?curid=8213762", "title": "Nazrul Nazari", "text": "Carriera.\nClub.\nHa giocato nella prima divisione singaporiana.\nNazionale.\nHa esordito in nazionale nel 2012."}
{"id": "8213765", "revid": "287204", "url": "https://it.wikipedia.org/wiki?curid=8213765", "title": "Giro di Puglia 1983", "text": "Il Giro di Puglia 1983, dodicesima edizione della corsa, si svolse dal 20 al 24 aprile 1983 su un percorso totale di 924,5\u00a0km, ripartiti su 5 tappe. La vittoria fu appannaggio dell'italiano Mario Noris, che complet\u00f2 il percorso in 23h40'22\", precedendo il connazionale Gianbattista Baronchelli e lo jugoslavo Vinko Polon\u010di\u010d."}
{"id": "8213785", "revid": "1310927", "url": "https://it.wikipedia.org/wiki?curid=8213785", "title": "Shahdan Sulaiman", "text": ""}
{"id": "8213786", "revid": "1782831", "url": "https://it.wikipedia.org/wiki?curid=8213786", "title": "Vendetta alla luce del giorno", "text": "Vendetta alla luce del giorno (\"In Broad Daylight\") \u00e8 un film per la televisione statunitense del 1991 diretto da James Steven Sadwith. Il film \u00e8 basato sulla vita e sull'omicidio di Ken McElroy, il cui caso \u00e8 rimasto irrisolto. Il film \u00e8 basato sul libro di Harry N. MacLean che ha lo stesso titolo chiamato \"In Broad Daylight\".\nTrama.\nBasato sugli eventi accaduti a Skidmore, nel Missouri, nel 1981, il film ruota intorno alla citt\u00e0 alle prese con un uomo violento di nome Len Rowan. Dopo uno scontro nella drogheria, Rowan inizia a inseguire la proprietaria Ruth Westerman e suo marito Wes. I crimini violenti di Len che spara a Wes e rivendica l'autodifesa al processo."}
{"id": "8213787", "revid": "122577319", "url": "https://it.wikipedia.org/wiki?curid=8213787", "title": "Chiesa di San Martino Vescovo (Casalecchio di Reno)", "text": "La chiesa di San Martino Vescovo \u00e8 il duomo di Casalecchio di Reno, in citt\u00e0 metropolitana ed arcidiocesi di Bologna; \u00e8 sede di una parrocchia compresa nel vicariato delle Valli del Reno, Lavino e Samoggia.\nStoria.\nNel VII secolo a Casalecchio venne fondato dai frati Martiniani un monastero, il quale fu distrutto nel 974 dagli ungari; venne riedificato nel 1074. Da documenti del 1378 si sa che questa chiesa dipendeva dalla pieve di Bologna ed era compresa nel distretto di Porta Procula; nel 1558 divenne filiale della pieve di Pontecchio e, nel 1570, pass\u00f2 sotto la giurisdizione della pieve di Borgo Panigale.\nLa chiesa fu ricostruita nel 1665 e fu ampliata tra il 1874 ed il 1913. Nella prima met\u00e0 del Novecento questo edificio venne demolito per far posto alla nuova chiesa, il cui progetto, elaborato originariamente da Edoardo Collamarini, fu in seguito modificato da Luigi Saccenti: venne edificata tra il 1926 ed il 1937 e consacrata in quello stesso anno dall'arcivescovo di Bologna Giovanni Battista Nasalli Rocca di Corneliano. Il campanile venne eretto tra il 1937 ed il 1938 su disegno di Luigi Saccenti e, tra il 1940 ed il 1942, fu sistemato l'interno della parrocchiale. Durante la seconda guerra mondiale la chiesa sub\u00ec dei danni e tra il 1945 ed il 1946 venne completamente ristrutturata. Nel 1987 il tetto fu impermeabilizzato dall'acqua e nel 1989 venne collocato l'organo.\nInterno.\nOpere di pregio conservate all'interno della chiesa, a tre navate, sono una pala con soggetto la \"Beata Vergine Maria assieme alle Sante Lucia ed Agata\", opera di Denijs Calvaert, gli affreschi dipinti dal Lambertini, le immagini dei \"Quattro Evangelisti\" e l'organo, realizzato nel 1989 da Francesco Guglielmo Paccagnella."}
{"id": "8213789", "revid": "26630", "url": "https://it.wikipedia.org/wiki?curid=8213789", "title": "Martin O'Donnell (giocatore di snooker)", "text": "Carriera.\nMartin O'Donnell \u00e8 diventato un professionista abbastanza tardi, a 26 anni nel 2012.\nDopo una semifinale allo Shoot-Out 2018, l'inglese arriva per tre volte ai quarti di finale nella stagione 2018-2019, la sua stagione migliore in assoluto in cui passa dal 67\u00ba posto iniziale al 42\u00b0."}
{"id": "8213790", "revid": "1534511", "url": "https://it.wikipedia.org/wiki?curid=8213790", "title": "Diffusione profondamente anelastica", "text": ""}
{"id": "8213791", "revid": "1534511", "url": "https://it.wikipedia.org/wiki?curid=8213791", "title": "Scattering profondamente anelastico", "text": ""}
{"id": "8213793", "revid": "108871785", "url": "https://it.wikipedia.org/wiki?curid=8213793", "title": "Clavicembalisti", "text": ""}
{"id": "8213796", "revid": "108871845", "url": "https://it.wikipedia.org/wiki?curid=8213796", "title": "Clavicembali", "text": ""}
{"id": "8213814", "revid": "767487", "url": "https://it.wikipedia.org/wiki?curid=8213814", "title": "Share (film 2019)", "text": "Share \u00e8 un film del 2019 scritto e diretto da Pippa Bianco, basato sull'omonimo cortometraggio della stessa Bianco.\n\u00c8 stato presentato per la prima volta al Sundance Film Festival il 25 gennaio 2019, mentre negli Stati Uniti \u00e8 stato distribuito dalla rete televisiva HBO. In Italia \u00e8 stato trasmesso su Sky Cinema Uno.\nTrama.\nLa sedicenne Mandy si risveglia nel prato di casa sua dopo una notte trascorsa a una festa con dei suoi compagni di liceo. Lungo quel giorno e nei successivi comincia a ricevere messaggi dai suoi amici, ma anche da persone che non conosce, a proposito di un video che la ritrae, incosciente, circondata da alcuni ragazzi intenzionati ad abusare sessualmente di lei. Mandy per\u00f2 non ricorda nulla e cercher\u00e0 di ricostruire cosa sia davvero successo in quella tragica notte.\nAccoglienza.\nIl film ha ricevuto recensioni principalmente positive. Sull'aggregatore Rotten Tomatoes ha ottenuto un tasso di approvazione dell'81% basato su 21 recensioni con una valutazione media di 7.15/10. Su Metacritic ha ottenuto un punteggio di 73 su 100, basato sul parere di 8 critici."}
{"id": "8213816", "revid": "298229", "url": "https://it.wikipedia.org/wiki?curid=8213816", "title": "Romana Malacova", "text": ""}
{"id": "8213818", "revid": "729019", "url": "https://it.wikipedia.org/wiki?curid=8213818", "title": "Slingsby T.21", "text": "Lo Slingsby T.21 \u00e8 un aliante biposto, a cabina aperta a posti affiancati, monoplano ad ala alta a parasole, costruito dall'azienda britannica Slingsby Sailplanes Ltd dagli anni quaranta del XX secolo.\nPortato in volo per la prima volta nel 1944, venne proposto al mercato degli appassionati di volo a vela in ambito civile, trovando inoltre ampio utilizzo anche nei reparti di formazione di piloti militari, nella Royal Air Force (RAF) e nell'aeronautica militare dello Sri Lanka."}
{"id": "8213819", "revid": "108871940", "url": "https://it.wikipedia.org/wiki?curid=8213819", "title": "Tastiere elettroniche", "text": ""}
{"id": "8213820", "revid": "793215", "url": "https://it.wikipedia.org/wiki?curid=8213820", "title": "Casa di Sarah Benedict", "text": " \nLa Casa Sarah Benedict \u00e8 una storica villa vittoriana di Cleveland, in Ohio, inserita nel registro nazionale dei luoghi storici.\nStoria.\nLa residenza venne realizzata nel 1883 per Sarah Rathbone Benedict, moglie dell'editore George A. Benedict di Cleveland. Rimasta vedova nel 1876, Sarah Benedict visse nella villa fino a poco prima della sua morte, sopraggiunta nel 1902 all'et\u00e0 di 87 anni.\nIn seguito, la residenza rimase per molti anni una villa unifamiliare. Quando poi, nella prima met\u00e0 del XX secolo, il quartiere dell'Upper Prospect divenne sempre pi\u00f9 a vocazione commerciale, l'edificio divent\u00f2 dapprima un pensionato, quindi un ufficio ed infine un locale frequentato dagli studenti della vicina Universit\u00e0 statale di Cleveland.\nSuccessivamente, la villa venne restuarata dalla Societ\u00e0 di restauro di Cleveland, della quale \u00e8 diventata il quartier generale. La residenza pu\u00f2 anche venire affittata per occasioni speciali."}
{"id": "8213821", "revid": "729019", "url": "https://it.wikipedia.org/wiki?curid=8213821", "title": "Hertha Berliner Sport-Club 2001-2002", "text": "Questa voce raccoglie le informazioni riguardanti l'Hertha Berliner Sport-Club nelle competizioni ufficiali della stagione 2001-2002."}
{"id": "8213827", "revid": "1924342", "url": "https://it.wikipedia.org/wiki?curid=8213827", "title": "Ol'ga Buzova", "text": "Biografia.\nFiglia di un militare e di una dentista, Ol'ga Buzova si \u00e8 diplomata alla scuola n\u00ba 631 di San Pietroburgo nel 2002 e ha successivamente studiato Geografia all'Universit\u00e0 statale di San Pietroburgo, laureandosi nel 2008.\nNel 2004 \u00e8 entrata a far parte del cast del reality show \"Dom-2\", di cui ha fatto parte per quattro anni. Fra il 2005 e il 2006 ha condotto, insieme a Roman Tret'jakov, il talk show per ragazzi \"Roman s Buzovoj\", trasmesso sul canale televisivo TNT e sulla stazione radiofonica Pop-Sa. Nel 2007, sempre su TNT, ha curato la rubrica di moda \"Ostoro\u017eno, stilisty!\" nel programma \"Utro na TNT\". Da dicembre 2008 \u00e8 diventata conduttrice di \"Dom-2\", nonch\u00e9 caporedattrice della rivista \"Mir realiti-\u0161ou\".\nIl suo debutto come attrice \u00e8 avvenuto nel 2008 nella serie TV \"Univer\"; nello stesso anno ha anche avviato la sua carriera di cantante, con la presentazione dei suoi primi inediti nella colonna sonora \"Zv\u00ebzdy Dom-2. Zakony ljubvi\". Si \u00e8 concentrata sulla musica a partire dal 2016, quando il suo singolo di debutto \"Pod zvuki poceluev\" ha ottenuto successo a livello nazionale. Oltre al primo album omonimo nel 2017, ha pubblicato il suo secondo disco \"Prinimaj menja\" nel 2018, che ha fatto il proprio ingresso nella Eesti Tipp-40 al 26\u00ba posto.\nA partire dalla primavera del 2018, Ol'ga Buzova ha iniziato a pubblicare vlog sul suo canale YouTube, dove parla della sua vita. Nello stesso anno si \u00e8 lanciata in altre imprese, creando la criptovaluta Buzkoin, aprendo il ristorante BUZ.Food a Mosca, e producendo due nuovi programmi d'intrattenimento per TNT, \"Zamu\u017e za Buzovu\" e \"Borodina protiv Buzovoj\". Con un incasso di $3,9 milioni nel corso dell'anno, \u00e8 comparsa al 6\u00ba posto nella lista annuale di \"Forbes\" degli intrattenitori pi\u00f9 pagati in Russia; fra le donne, risulta la prima."}
{"id": "8213828", "revid": "465169", "url": "https://it.wikipedia.org/wiki?curid=8213828", "title": "Olga Buzova", "text": ""}
{"id": "8213830", "revid": "599013", "url": "https://it.wikipedia.org/wiki?curid=8213830", "title": "Hami Syahin", "text": ""}
{"id": "8213831", "revid": "1872770", "url": "https://it.wikipedia.org/wiki?curid=8213831", "title": "Episodi di Volevo fare la rockstar", "text": "La prima stagione della serie televisiva Volevo fare la rockstar, composta da 12 puntate, \u00e8 stata trasmessa in prima visione su Rai 2 ogni mercoled\u00ec dal 30 ottobre (giorno in cui \u00e8 stata resa interamente disponibile sulla piattaforma streaming RaiPlay) al 4 dicembre 2019, con due episodi alla volta per sei prime serate.\n\"Buon compleanno Olly\".\nTrama.\nOlivia Mazzuccato, o semplicemente Olly (come la chiamano gli amici) vive nella citt\u00e0 di Caselonghe insieme alle sue figlie, le gemelle Emma e Viola (del cui padre non si conosce l'identit\u00e0, dato che Olly ha sempre mantenuto il riserbo fin da quando rimase incinta a 16 anni), e il fratello minore Eros, un liceale di 17 anni immaturo, che frequenta cattive compagnie e che, soprattutto, nasconde a tutti la sua omosessualit\u00e0: infatti, ha segretamente una relazione con Antonio, carabiniere nonch\u00e9 fidanzato di Vanessa, la sua migliore amica e compagna di classe. Olly conduce una vita frenetica con pochi svaghi, \u00e8 costretta a fare due lavori per mantenere le figlie: di giorno in un piccolo supermercato, e di notte in un pub. Quando era giovane desiderava diventare una rockstar di successo e amava suonare insieme ai suoi due migliori amici Daniela (ora veterinaria) e Fulvio (ora prete della chiesa locale), insieme ai quali aveva formato il gruppo \"Takabrighe\".\nIl primo giorno di scuola delle gemelle coincide con il 27\u00ba compleanno della loro mamma. Emma e Viola litigano con Maurizio, fratello minore di Antonio e bullo della scuola. Invece Eros \u00e8 nei guai con Vera, una criminale alla quale deve dei soldi, ma fortunatamente Antonio lo salva prima che la faccenda diventi pericolosa. Calata la notte Olly, Emma e Viola si dirigono al pub dove Eros, Antonio, Fulvio, Vanessa e Daniela le organizzano una festa a sorpresa; Eros regala alla sorella il vecchio basso con cui in passato suonava ma che aveva venduto. Al pub arriva anche Francesco, un uomo appena giunto da Milano, il quale rimane subito affascinato da Olly. Daniela regala all'amica un abito da sera portandola in un night club, dove Olly scorge Daniela intenta ad avere un rapporto sessuale nel bagno con un uomo appena conosciuto; durante il tragitto verso casa le due incrociano Francesco, e Daniela incoraggia Olly a farsi avanti con lui dato che la ragazza sembra provare un po' di attrazione nei suoi confronti, e anche perch\u00e9 \u00e8 da anni che Olly non sta insieme a un uomo, avendo problemi e complessi nei confronti delle relazioni di coppia. Olly e Francesco si mettono a parlare, poi lei cerca di baciarlo, ma Francesco non vuole approfittarsi di lei dato che \u00e8 un po' ubriaca; Olly si mette a vomitare e Francesco gentilmente la riaccompagna a casa. \nIl giorno dopo, mentre sono a scuola, Emma e Viola vengono a sapere che non studieranno nella stessa classe. Olly, alla guida del furgone delle consegne, ancora stanca per i festeggiamenti della notte precedente, si addormenta al volante e finisce fuori strada: ne sussegue un pericoloso incidente e Olly, in un'esperienza tra la vita e la morte, immagina di vedere il suo funerale durante il quale \u00e8 presente anche il suo defunto padre; inoltre Olly saluta le sue figlie promettendo a entrambe che sar\u00e0 il padre a prendersi cura di loro. Olly viene ricoverata in ospedale e la clinica chiama al telefono il suo parente pi\u00f9 prossimo, ovvero la madre Nadia, una ex alcolista che da tempo non vive pi\u00f9 con i suoi figli, ma che ora \u00e8 felice e che vede questo avvenimento come una seconda possibilit\u00e0 per ricostruire un rapporto con i suoi figli, bench\u00e9 Eros non sia minimamente felice di rivederla.\n\"Il burrone\".\nTrama.\nNonostante il dissenso del fratello, Olly decide di riaccogliere Nadia a casa loro, cos\u00ec potr\u00e0 aiutarla con le bambine, a differenza di Eros. Maurizio umilia Emma davanti a tutta la scuola leggendo il tema che lei aveva scritto sulla sua famiglia, dove raccontava di come Olly fosse rimasta incinta delle gemelle tramite l'inseminazione artificiale da un donatore anonimo (infatti questa \u00e8 la bugia che Olly ha sempre raccontato alle figlie per evitare di rivelare l'identit\u00e0 del padre); a quel punto, Viola lo picchia e si guadagna una settimana di sospensione. Nadia torna a vivere nella sua vecchia casa e in breve si guadagna la simpatia delle nipoti, alle quali racconta di come la loro casa appartenga alla famiglia da generazioni: infatti, in precedenza era di propriet\u00e0 della madre di Nadia, che la regal\u00f2 al marito quando si sposarono. \nIn seguito all'incidente, Olly viene tenuta in osservazione dallo psichiatra dell'ospedale, il dottor Giovanni Trevi, il quale in breve capisce che lei si sente intrappolata in una vita poco appagante e che a dispetto dell'amore che prova per Emma e Viola, c'\u00e8 una parte di lei che vorrebbe essere pi\u00f9 libera e meno soffocata dalle responsabilit\u00e0 quotidiane; le consiglia dunque una valvola di sfogo, ovvero scrivere i suoi pensieri su un blog (che Olly chiama \"Volevo fare la rockstar\"), dato che lei non pu\u00f2 nemmeno permettersi di andare in terapia. Francesco, saputo dell'incidente, le compra dei fiori e va a trovarla in ospedale, ma vedendola con Giovanni getta i fiori nella spazzatura e se ne va. Giovanni (convinto che l'inesistente vita sentimentale Olly sia dovuta a un suo blocco psicologico) ci prova spudoratamente con lei, gesto che la ragazza trova inappropriato. \nCon dei flashback si apprende che Olly, quando scopr\u00ec di essere incinta, era intenzionata ad abortire tanto da prendere appuntamento in un consultorio: fu Nadia a convincerla a tenere le bambine, anche se dopo qualche anno lasci\u00f2 i figli e le nipoti per scappare con un venditore di prodotti di bellezza (infatti sono stati i nonni di Olly e Eros a prendersi cura di loro). Nadia chiede a Viola di non fare parola con Olly della sua sospensione per non preoccuparla. Eros torna a casa a tarda ora, completamente ubriaco; Nadia dorme con il figlio, ma cos\u00ec facendo si dimentica delle nipoti: Emma, che soffre di sonnambulismo, esce di casa e riprende coscienza ritrovandosi sola nel bosco; raggiunta la strada, viene quasi investita da Francesco, che la riporta a casa propria, e infine Antonio la riporta dalla sua famiglia. Dimessa dall'ospedale, Olly \u00e8 furibonda con sua madre dopo aver appreso della sospensione di Viola, non le perdona il suo egoistico desiderio di riallacciare un rapporto con Eros e le rimprovera di aver ha perso di vista le bambine, quindi la caccia via di casa. Al supermercato il capo di Olly le spiega che ha deciso di venderlo a un nuovo proprietario, e la ragazza scopre che il nuovo titolare \u00e8 proprio Francesco, il quale \u00e8 altrettanto sorpreso nell'apprendere che ora Olly lavora alle sue dipendenze.\n\"Cose da fare prima dei 30\".\nTrama.\nOlly si rende conto di non aver raggiunto nemmeno uno dei traguardi che si era prefissata ai tempi dell'adolescenza, quindi va in uno studio di registrazione a provare come ai tempi della giovent\u00f9 insieme a Daniela e Fulvio. Con la minaccia di mandarlo a lavorare in una fattoria, Olly costringe Eros a tornare a scuola facendogli promettere che entro gennaio avrebbe ottenuto in pagella solo sufficienze; Eros conosce la sua nuova compagna di classe Martina, figlia ingenua di Francesco, che stringe subito amicizia con Vanessa e che sente subito attrazione nei riguardi di Eros, il quale vede in lei la possibilit\u00e0 di migliorare la media dei suoi voti, progettando perci\u00f2 di farla innamorare di lui. Francesco, preso in simpatia dai dipendenti dato che cerca di innovare l'ambiente lavorativo con lo shelf marketing, tormenta Olly; la ragazza matura l'idea che Francesco sia arrabbiato con lei per l'imbarazzante scena in ospedale con Giovanni, ma lui le spiega che il motivo per cui l'ha presa in antipatia \u00e8 perch\u00e9 non mette seriet\u00e0 nel lavoro, oltre al fatto che si presenta sempre in ritardo e ruba i prodotti scaduti.\nLa titolare dello studio di registrazione \u00e8 Elena Moras, ex musicista per la quale Olly e Daniela provavano grande ammirazione da adolescenti; ascoltando il loro pezzo, Elena afferma che hanno del talento e che forse potrebbero incidere un album, ma che prima dovranno versare un capitale di euro di tasca loro. In seguito all'incidente col furgone, gli assistenti sociali telefonano a Olly per fare un'ispezione e controllare se va tutto bene nel contesto familiare. Francesco scopre che il precedente proprietario del supermercato lo ha truffato avendo occultato i numerosi debiti dell'attivit\u00e0, lasciandogli un supermercato gi\u00e0 in bolletta; Francesco si consulta con un avvocato, il quale gli spiega che nel contratto d'acquisto c'\u00e8 una piccola clausola che non prevede garanzia sulle passivit\u00e0 pregresse, e come se non bastasse deve rimediare ai danni causati da Olly con il furgone a causa dell'incidente. Francesco, per rimettere in sesto l'attivit\u00e0, vede solo due alternative: o licenziare un suo dipendente, o chiedere un finanziamento alla banca; la seconda opzione per\u00f2 \u00e8 quella pi\u00f9 rischiosa, perch\u00e9 \u00e8 gi\u00e0 consapevole di non essere capace di ripagare un eventuale prestito. Olly decide di aiutare Francesco licenziandosi, cosa che rappresenta anche un pretesto per concentrarsi sulla sua carriera di musicista, ma Daniela e Fulvio trovano assurda l'idea di tornare a suonare e infatti decidono di lasciar perdere. \nI voti di Viola stanno peggiorando e le sue compagne di classe sono sempre cattive con lei; Cesare, l'insegnante di ginnastica, capendo che lei \u00e8 vittima di bullismo, la convince a entrare nella squadra di rugby della scuola con la promessa che convincer\u00e0 gli insegnanti a rimandarla nella classe di Emma, e Viola accetta anche se dovr\u00e0 fare squadra con Maurizio, il quale ha ancora il naso rotto in seguito al pestaggio da parte di lei. Nonostante gli iniziali litigi, Maurizio si scusa con lei, spiegandole che sua madre \u00e8 sulla bocca di tutti in citt\u00e0 poich\u00e9 da anni la gente si chiede chi sia il padre delle gemelle. Olly, trovati i soldi necessari per il capitale, ascolta una conversazione tra Elena e due uomini che avrebbero dovuto sostituire i suoi amici, scoprendo che vuole solo truffarla per scroccarle del denaro con la falsa promessa del successo; delusa, avendo capito che il suo sogno di diventare una musicista non si realizzer\u00e0 mai perch\u00e9 ormai appartiene al passato, decide di vendere il basso. Emma confessa a Viola di aver sempre saputo che quella dell'inseminazione artificiale era solo una bugia, e che a differenza sua non \u00e8 mai stata interessata a sapere chi sia loro padre. Olly dorme con le figlie e, alla richiesta di Viola di rivelare l'identit\u00e0 del padre, la ragazza racconta un'altra bugia, ovvero che si trattava di un australiano di cui non ricorda il nome e che la mise incinta in seguito all'avventura di una notte; quando Olly chiede loro se desiderano avere un padre, le gemelle le rispondono che hanno bisogno solo di lei. Cesare mantiene la promessa e Viola viene trasferita nella classe di Emma.\n\"Il drago\".\nTrama.\nOlly ha paura che le vengano portate via le sue bambine, infatti Antonio la mette in guardia sul fatto che Magda, la vecchia assistente sociale, la conosceva fin da piccola e quindi \u00e8 sempre stata di manica larga con lei, mentre la sua nuova sostituta, Fabrizia Gabella, ha gi\u00e0 disposto l'allontanamento di un minore dalla sua famiglia, ed \u00e8 famosa per i suoi modi severi e intransigenti; ora che Olly si \u00e8 licenziata dal supermercato si guadagna da vivere con lavori in nero, dunque Antonio le suggerisce di trovarsi un lavoro che possa metterla in regola. Martina sorprende Eros a leggere il suo diario nella speranza di scoprire qualche segreto sulla ragazza cos\u00ec da manipolarla, cos\u00ec lo schiaffeggia davanti a tutti gli studenti. Da quando Viola gioca a rugby lei e Maurizio iniziano ad andare pi\u00f9 d'accordo, e Olly ha modo di conoscere Cesare dopo averlo sorpreso completamento nudo nello spogliatoio della scuola. Francesco cerca di nasconderlo, ma si sente in colpa per il licenziamento di Olly, tra l'altro riceve la visita di un suo vecchio amico, Mancuso. Olly riesce a trovare un lavoro in regola come cameriera in un ristorante giapponese di Trieste, nel quale \u00e8 presente una sala riservata (chiamata \"Sala del Loto\") dove i clienti mangiano il cibo sopra i corpi nudi delle cameriere; la proprietaria propone a Olly di prendervi parte dato che le mance sono molto alte.\nEros odia vedere Antonio insieme a Vanessa, ma quest'ultima crede ingenuamente che l'amico sia innamorato di Martina, perci\u00f2 la esorta a farsi avanti con lui; in effetti Eros e Martina capiscono di avere molto in comune: entrambi hanno delle famiglie problematiche, ad esempio Olly ed Eros hanno perso il padre, mentre Martina \u00e8 orfana della madre. Emma scopre che la nonna lavora come giardiniera nella villa di propriet\u00e0 di Nice Zignoni, moglie di un amministratore bancario gravemente malato; la bambina non trova giusto che tutti siano cattivi con Nadia (la quale le racconta alcuni dei suoi sbagli nel periodo in cui faceva uso di cocaina) e, scoperto che dorme nell'auto di un suo amico, la invita a venire a dormire nel capanno degli attrezzi di casa loro, cosa che la porta a litigare con la madre e lo zio. Mancuso porta Francesco a cenare nel ristorante dove lavora Olly, e proprio nella \"Sala del Loto\"; gi\u00e0 a disagio, Francesco vede una cameriera di spalle spogliarsi e, dando per scontato che fosse Olly, cerca di portarla via di l\u00ec finendo col fare a pugni con uno dei buttafuori. Francesco, cacciato dal ristorante, scopre che quella cameriera non era Olly, la quale si era rifiutata di servire in quella sala e che viene licenziata.\nOlly e la sua famiglia ricevono la visita dell'assistente sociale. Le preoccupazioni di Olly si rivelano infondate dato che Gabella si mostra soddisfatta sia di Olly che dei suoi parenti, spiegandole che ci sono famiglie molto pi\u00f9 problematiche della loro; inoltre, proprio Francesco ha avvertito Gabella di aver riassunto Olly al supermercato, e che dunque \u00e8 nuovamente una lavoratrice in regola. Olly \u00e8 piuttosto invidiosa della donna, la quale \u00e8 bella e giovane come lei, ma al contrario \u00e8 realizzata nel lavoro, sta per avere un bambino e ha un compagno premuroso e affascinante; lei fa capire a Olly che il problema \u00e8 che vede s\u00e9 stessa ancora come una ragazza madre, ma la verit\u00e0 \u00e8 che ora \u00e8 una donna. Emma va a trovare Nadia al lavoro, entrando di nascosto nella libreria della villa; rimanendo affascinata dai libri ne ruba uno, ignorando che Nice la tiene d'occhio con la videocamera. Nice viene informata dal direttore della banca del marito che hanno accordato un prestito a Francesco per riassumere Olly e far quadrare il budget (sebbene Francesco abbia gi\u00e0 capito di avere poche possibilit\u00e0 di estinguere il debito dati i tassi d'interesse fin troppo alti). Cesare manda un SMS a Olly invitando lei e le bambine a vedere una partita di rugby.\n\"Gente coi bozzi\".\nTrama.\nQuando Francesco entra in chiesa, parlandoci Fulvio comprende che l'uomo si sta innamorando di Olly e che vuole confrontarsi con lui perch\u00e9 \u00e8 amico della ragazza. Fulvio per\u00f2 lo mette in guardia: Olly \u00e8 dovuta crescere troppo velocemente per potersi prendere cura delle figlie, ora pi\u00f9 che mai dovr\u00e0 commettere degli sbagli, e gli domanda se ha la forza di accettarlo. Martina chiede a Eros di uscire con lei, mentre Olly porta Viola a vedere la partita di rugby di Cesare. Quest'ultimo invita Olly a cena e lei porta con s\u00e9 le gemelle (infatti avendo timore di uscire con un uomo si \"nasconde\" dietro le figlie); Cesare comunque \u00e8 molto gentile con le bambine, e confessa a Olly che \u00e8 innamorato di lei dai tempi del liceo ma che, essendo stato in sovrappeso, non ha mai avuto il coraggio di rivolgerle la parola. Martina esorta Eros a dare a Nadia una seconda possibilit\u00e0, specialmente ora che vive con loro. Eros continua a esserle ostile, mentre Martina ne rimane subito affascinata trovandola gentile e interessante; purtroppo per\u00f2, quando Nadia la mette davanti ai suoi problemi (avendo capito subito che Martina ha un disordine alimentare, forse iniziato dopo la morte della madre), la ragazza si arrabbia, e il giorno seguente a scuola bacia Eros.\nAlice, una compagna di classe di Viola, la invita a casa sua a un pigiama party, ma in realt\u00e0 le tende una trappola: si appropria di una lettere d'amore che aveva scritto per Cesare, e la pubblica online mettendola in ridicolo davanti a tutta la scuola; Emma e Maurizio costringono poi Alice a cancellare la lettera. Olly scopre da Nice che Francesco ha chiesto un prestito alla banca, e questo la mette in agitazione sapendo che ha poche probabilit\u00e0 di estinguere il debito; quando Nice le spiega che Francesco avrebbe potuto fare a meno del prestito licenziando un suo impiegato, Olly comprende che si \u00e8 indebitato con la banca per riassumerla. Apprezzando il gesto, Olly e gli altri impiegati del supermercato decidono di fare un favore a Francesco creando un altro dipendente, fittizio, che non necessita quindi di essere stipendiato, con falsi orari di lavoro; quindi Olly e gli altri rinunceranno a qualche turno di paga.\nEmma entra nuovamente di nascosto nella biblioteca della villa di Nice per rimettere a posto il libro che aveva preso l'altra volta, ma poi si confronta con la donna, la quale aveva sempre saputo che lei si era appropriata del libro. Emma le spiega che lo aveva solo preso in prestito e che \u00e8 rimasta affascinata da tutti quei libri, molto rari tra cui anche prime edizioni. Nice le d\u00e0 il permesso di leggere tutti i libri che vuole, ma a patto che lo faccia l\u00ec, senza portarli via. Olly va a casa di Cesare i due si baciano, venendo interrotti da Viola (pure lei era andata a trovare Cesare), che e scappa via sentendosi tradita dalla madre.\n\"Il club degli innamorati\".\nTrama.\nViola, che si \u00e8 presa una cotta per il suo insegnante, insulta pesantemente la madre e le impone di non frequentarlo pi\u00f9, ma Olly non intende assecondare questo suo capriccio ritenendo di meritarsi un po' di felicit\u00e0; Daniela trascorre la giornata con le gemelle per consentire a Olly e Cesare di stare soli ma, a causa di un impegno, le lascia in compagnia di Francesco. Intanto Eros e Martina sono diventati una coppia e passano la giornata tra le montagne slovene insieme a Vanessa e Antonio. A casa di Olly arrivano alcuni agenti immobiliare che le mostrano un atto di cessione nel quale suo nonno materno Primo, legittimo proprietario della casa, l'avrebbe ceduta in presenza di un notaio a una certa Dora. Nadia e Olly vanno a trovare Primo alla casa di riposo, trovandolo burbero, volgare e rabbioso, ancora in pessimi rapporti con la figlia la quale gli ha sempre procurato delusioni, e ostile anche verso la nipote non avendola perdonata per essere rimasta incinta a soli 16 anni; le due capiscono che Dora, l'infermiera di Primo, si \u00e8 servita dell'innamoramento dell'anziano truffandolo per far intestare a lei la propriet\u00e0 della casa con la complicit\u00e0 del notaio: apparentemente lo ha convinto a fare testamento lasciando la casa alle nipoti dopo la sua morte, ma in realt\u00e0 a sua insaputa il notaio ha fatto intestare la casa a Dora.\nEros, Antonio, Vanessa e Martina fanno escursione tra le montagne raggiungendo le grotte, ma dato che le ragazze non vogliono addentrarsi l\u00ec, Eros e Antonio ci vanno da soli amoreggiando indisturbati. Francesco e le bambine si divertono andando per negozi, poi quando Viola gli rivela la ragione dei suoi dissapori con la madre, Francesco le fa capire che lei si \u00e8 presa una cotta per Cesare unicamente perch\u00e9 lui le ha dato delle attenzioni, in quanto Viola ha sempre sentito la mancanza di una figura paterna. A Cesare viene un'idea per aiutare Olly grazie al suo migliore amico, uno psichiatra che potrebbe invalidare il contratto tramite la circonvenzione di incapace con una falsa perizia psichiatrica dove viene attestato che Primo non \u00e8 in grado di intendere e volere. Cesare porta Olly dal suo amico che si rivela essere Giovanni, il quale continua a corteggiarla a dispetto del fatto che lei esce con il suo migliore amico, facendo appello al fatto che lei e Cesare in fondo non stanno ancora ufficialmente insieme.\nFrancesco scopre che Mancuso vuole aprire un centro commerciale con ampi parcheggi e cinema, dunque se gi\u00e0 \u00e8 un problema per Francesco che il supermercato \u00e8 indebitato con la banca, le cose peggioreranno ora che Mancuso gli porter\u00e0 via i clienti. Giovanni accetta di aiutare Olly con una falsa perizia psichiatrica, ma Primo si rifiuta di umiliarsi cos\u00ec; Nadia per la prima volta mostra sensibilit\u00e0 nei riguardi di suo padre, capendo che l'affetto che nutriva per Dora era sincero e che lei lo ha ripagato con le menzogne, e sebbene Primo continui a odiare la figlia, decide di prestarsi al piano di Olly e Giovanni, e presenziando dinanzi al notaio con la perizia psichiatrica invalidano il contratto. Sebbene Olly, per amore di Viola, avesse deciso di lasciare Cesare, la figlia ritorna sui suoi passi e d\u00e0 a sua madre il permesso di frequentarsi con lui; Olly finalmente inizia ad apprezzare sua madre, il cui aiuto \u00e8 stato indispensabile per salvare la casa.\n\"Tab\u00f9\".\nTrama.\nOlly e Cesare, bench\u00e9 stiano insieme gi\u00e0 da un po', non hanno ancora fatto sesso, e ogni volta che sono vicino a farlo entrambi cercano scuse per tirarsi indietro. Grazie all'aiuto di Martina la media scolastica di Eros \u00e8 migliorata, anche se Antonio \u00e8 geloso nel vederli insieme, ma Eros sottolinea che la sta solo usando per mantenere la sufficienza. Continuando a frequentare la villa di Nice, Emma scopre che il marito di Nice versa in uno stato semicosciente, e la donna non si fa problemi a dirle che loro due non si sono mai amati; l'unica cosa che li teneva uniti era il figlio, che \u00e8 scappato di casa pi\u00f9 di dieci anni fa. Francesco va da un suo vecchio amico, il quale conservava la sua vecchia moto, e i due la rimettono a nuovo. Martina riceve per posta una bella notizia: \u00e8 stata accettata in un prestigioso istituto in Canada, ma non \u00e8 pi\u00f9 sicura di volerci andare visto che sta bene insieme a Eros.\nGiovanni procura un lavoro a Olly in un convegno di psichiatria, poi le d\u00e0 dell'acqua dal sapore amaro facendole credere di averla drogata; senza pi\u00f9 controllarsi, la ragazza sale sul tetto dell'edificio venendo raggiunta da Giovanni, il quale le fa capire che lei \u00e8 schiava delle sue paure supponendo che il motivo per cui sta insieme a Cesare \u00e8 dovuto al fatto che lui rappresenta la scelta pi\u00f9 sicura; infine le confessa di non aver messo nessuna droga nell'acqua, ma solo sali minerali, sperando che questo espediente la aiutasse a sciogliersi e aprirsi. Martina, che \u00e8 ancora vergine, vorrebbe fare per la prima volta l'amore con Eros, ancora ignara del fatto che lui non \u00e8 minimamente attratto da lei Daniela inizia a provare dei sentimenti per Francesco, specialmente dopo che Olly le ha fatto notare che, malgrado vada a letto con tanti uomini, non \u00e8 capace di costruire un legame amoroso con nessuno di loro.\nCesare confessa a Olly di essere vergine, non avendo mai superato i suoi complessi nei confronti del suo corpo in quanto da adolescente era sovrappeso. Al pub Olly viene raggiunta da Giovanni, il quale le spiega che proprio per via dei problemi che Cesare ha nei confronti del sesso, ha sempre frequentato donne che lo facevano sentire a disagio con s\u00e9 stesso. Alla fine Olly e Giovanni fanno sesso, ma lui contatta Cesare chiedendogli di raggiungerli con l'intenzione di dirgli ci\u00f2 che hanno appena fatto. Giovanni, giocando a carte scoperte, ammette di non provare nessun interesse per Olly: voleva solo confermare quello che gi\u00e0 sospettava, ovvero che lei \u00e8 una donna volubile, e quindi non adatta a Cesare. Quando arriva Cesare, quest'ultimo colpisce Giovanni con un pugno (reazione che lui aveva gi\u00e0 previsto); Giovanni \u00e8 convinto che tra qualche giorno Cesare si riconcilier\u00e0 con lui, al contrario per\u00f2 non perdoner\u00e0 mai Olly, che ritiene \"fuori dai giochi\". Olly, prendendo atto di aver sbagliato trova consolazione nell'amicizia di Francesco. Emma e Viola trovano una foto della loro mamma antecedente alla gravidanza, con sul retro un messaggio d'amore scritto in italiano e, intuendo che \u00e8 stato loro padre a scriverlo, comprendono che probabilmente non \u00e8 australiano e che dunque Olly ha raccontato a entrambe un'altra bugia.\n\"Quella cosa che non si scorda mai\".\nTrama.\nOra che tra Olly e Cesare \u00e8 finita, quest'ultimo ha chiesto il trasferimento non volendo pi\u00f9 insegnare l\u00ec. Francesco spiega a Olly che a breve il supermercato chiuder\u00e0 non essendo in grado di ripagare il prestito alla banca, e che lui e Martina lasceranno Caselonghe per tornare a Milano; Olly scopre che la ragione per cui il supermercato sta per fallire \u00e8 perch\u00e9 il precedente proprietario aveva troppi debitori; i due viaggiano per Gorizia facendo tappa da ogni cliente, ma nessuno \u00e8 in grado di saldare il debito, offrendo al massimo soltanto prodotti alimentari. In effetti a Olly e Francesco viene in mente un'idea: trasformare il supermercato in uno spaccio bio, vendendo prodotti online oltre al punto vendita a Caselonghe, in quanto sembra un business remunerativo. In un momento di confidenza, Francesco racconta a Olly che lui ha un passato da delinquente, che la ex moglie Mara lo tradiva in continuazione finch\u00e9 non lasci\u00f2 lui e Martina, ma che quando si ammal\u00f2 di cancro torn\u00f2 da loro non volendo morire sola; Francesco la riaccolse in casa, ma Mara mor\u00ec quando Martina aveva solo otto anni, e da allora Francesco mise la testa a posto diventando un uomo onesto per il bene della figlia. Quando Francesco le chiede chi \u00e8 il padre delle gemelle, Olly decide di sorvolare sull'argomento. I due vanno nella casa di un altro cliente trovandolo morto, vecchio e completamente solo; Olly trova molto denaro nascosto nel frigorifero (evidentemente acquisito in nero), abbastanza da ripagare il debito con la banca, ma Francesco si rifiuta di usare soldi che non gli appartengono, anche perch\u00e9 se indagassero lui finirebbe nei guai.\nCon dei flashback si ripercorrono gli eventi che portarono alla gravidanza di Olly: lei conobbe un ragazzo di nome Vittorio, frequentandosi di nascosto per mesi dato che la madre di Vittorio non avrebbe mai approvato la sua relazione con la ragazza; Olly lo lasci\u00f2 quando scopr\u00ec che aveva gi\u00e0 un'altra fidanzata, ma dopo un po' di tempo si rincontrarono e, travolti dalla passione, fecero l'amore. Vittorio desiderava partire per Londra, ma per Olly sembrava disposto ad accantonare il suo sogno; tuttavia, il giorno in cui Olly scopr\u00ec di essere incinta, Vittorio venne a trovarla nella sua camera da letto, ma quando arriv\u00f2 Primo fu costretto a nascondersi nell'armadio, e quando successivamente Olly torn\u00f2 nella sua camera scopr\u00ec che Vittorio era gi\u00e0 andato via, lasciandole un biglietto dove scriveva che aveva deciso di partire. Olly non aveva avuto il tempo di informarlo della gravidanza.\nBench\u00e9 Eros non abbia pi\u00f9 bisogno di Martina ora che la sua media scolastica \u00e8 migliorata, \u00e8 ugualmente triste all'idea che lei torni a Milano, e decide quindi di portarla in Slovenia alla casa di riposa dove si trova il nonno, il quale prende in simpatia la ragazza; Eros e Martina partecipano a un percorso a ostacoli ottenendo come premio un soggiorno gratis in un albergo durante il quale i due tentano di avere un rapporto sessuale senza riuscirci; Martina crede che sia colpa sua, ma Eros le spiega che \u00e8 lui ad avere un problema, avendo passato tanto tempo a sentirsi inadeguato, imparando a mentire e a odiare gli altri, poi le dice che lei \u00e8 la cosa migliore che gli sia mai capitata e si scambiano un abbraccio. Emma porta Viola nella villa di Nice; Viola non capisce per quale motivo Emma preferisca passare il suo tempo con Nice invece che con lei, ed \u00e8 proprio Nadia a farle comprendere che Emma \u00e8 una persona complicata e che ci sono aspetti di lei che la sua famiglia, compresa la gemella, non capiranno mai. Francesco scopre che il debito con la banca \u00e8 stato saldato: Olly ha dato i soldi a Fulvio, il quale ha pagato la banca tramite la chiesa, visto che nessuno indaga mai sulle donazioni della stessa; Francesco, nonostante non fosse d'accordo nell'usare quel denaro, perdona Olly la quale non voleva che lui lasciasse Caselonghe. Con un ultimo flashback Vittorio, prima di partire per Londra, ruba del denaro mentre sua madre dorme, la quale si scopre essere Nice, che all'insaputa di tutti \u00e8 la nonna paterna di Emma e Viola.\n\"Presente\".\nTrama.\nDurante un picnic con Viola, Francesco, Fulvio e Daniela, quest'ultima confessa a Olly di avere un debole per Francesco; alle due viene in mente di creare un falso profilo chiamato \"l'ultima moicana\" per chattare con Francesco (iscritto a un sito di incontri online da Martina) a sua insaputa. Sfogliando un album di foto scolastiche della madre, Viola nota che lei era sempre in compagnia di un ragazzo di nome Gerardo, al quale chiede se \u00e8 suo padre, ma lui risponde che \u00e8 impossibile in quanto si trovava a Napoli quando Olly rimase incinta. Eros, volendo bene sia a Martina che a Vanessa, si sente in colpa per tutte le menzogne e i tradimenti ai loro danni, e informa Antonio che intende rivelare a Martina di essere gay; Antonio per\u00f2 non lo prende sul serio in quanto gi\u00e0 in passato Eros si era ripromesso di fare coming out con la sorella e il nonno, ma alla fine si tira sempre indietro perch\u00e9 in definitiva \u00e8 solo un codardo, e queste affermazioni lo fanno arrabbiare.\nChattando con Francesco, Olly capisce di esserne innamorata, anche grazie alle parole di Eros; Francesco chiede all\"'ultima moicana\" di vedersi per un appuntamento, al quale dovr\u00e0 presentarsi Daniela. Eros va a casa di Martina e, quando vede che sulle sue braccia ci sono dei segni da tagli, lei gli rivela che a Milano era vittima di bullismo e che si tagliava in reazione alle cattiverie dei suoi compagni di scuola: questo \u00e8 il motivo per cui si sono trasferiti a Caselonghe. Eros e Martina fanno sesso, e il ragazzo dimentica nella camera da letto della ragazza la mappa che Antonio gli aveva dato per raggiungere il loro \"nido d'amore\". Olly inizia a essere gelosa e non le piace l'idea che Daniela esca con Francesco; quest'ultimo e Daniela vanno in una sala bowling e Olly, per tenerli d'occhio, va l\u00ec insieme alle gemelle. Dopo che Olly si separa dalle sue figlie, Daniela e Francesco notano la sua presenza e lei con una scusa afferma di aver perso le bambine, quindi Francesco si mette a cercarle. Daniela, consapevole del fatto che quella di Olly era una bugia, pretende una spiegazione, e quando l'amica ammette di amare Francesco decide di mettersi da parte, ma non accorda il suo perdono a Olly la quale pecca sempre di egocentrismo; le spiega che pure lei ha i suoi problemi, infatti ha paura di non riuscire a trovare l'amore dato che \u00e8 incapace di costruire una relazione funzionale con un uomo. Questi pensieri non la fanno dormire la notte, sottolineando il fatto che da quando Olly \u00e8 rimasta incinta si \u00e8 trasformata in una narcisista.\nViola chiede a Emma per quale motivo lei non \u00e8 minimamente interessata a scoprire chi sia suo padre, ed Emma risponde che non ha mai sentito l'esigenza di scoprire la sua identit\u00e0, affermando che il motivo per cui sua sorella si \u00e8 presa una cotta per Cesare (oltre al fatto che ormai \u00e8 ossessionata all'idea di capire chi sia suo padre) \u00e8 dovuto al fatto che non si sente bene con s\u00e9 stessa. Le due vengono alle mani, ma Francesco le trova e le costringe a fare pace. Francesco riaccompagna Olly e le bambine a casa loro, poi confessa a Olly di aver capito che era lei la donna con cui chattava e non Daniela; i due si mettono a litigare, e lui ammette che \u00e8 solo lei il motivo per cui \u00e8 rimasto a Caselonghe, dopodich\u00e9 si baciano e Francesco la porta a casa sua dove fanno l'amore. Il marito di Nice sta morendo quindi lei, seguendo il consiglio di Emma, decide di mettersi in contatto con Vittorio nella speranza che torni a Caselonghe affinch\u00e9 possa dare il suo ultimo saluto al padre.\n\"Scelte difficili\".\nTrama.\nVittorio vive a Londra a casa di una sua amica, conduce una vita squallida e ha contratto un debito di sterline con delle persone molto pericolose; quando viene a sapere di suo padre, decide di tornare in Italia. Intanto Olly e Francesco, che ora stanno insieme, sono pi\u00f9 felici che mai, anche se Olly affretta troppo le cose chiedendogli di trasferirsi da lei. Martina segue la mappa di Eros e lo scopre in flagrante con Antonio; ferita e umiliata, scappa decidendo di buttarsi da un ponte, ma Eros la raggiunge supplicandola di non fare nessuna stupidaggine, ammette di essere gay e che si \u00e8 messo con lei solo per migliorare i suoi voti scolastici, aggiungendo per\u00f2 che lei \u00e8 la sua migliore amica nonch\u00e9 la persona pi\u00f9 importante della sua vita. Martina giura che racconter\u00e0 a tutti la verit\u00e0, e che solo se si getter\u00e0 dal ponte e morir\u00e0 allora il segreto di Eros e Antonio rester\u00e0 tale. Eros a quel punto decide di non fare nulla ma Martina, che in realt\u00e0 non ha alcuna intenzione di morire, afferma che non racconter\u00e0 a nessuno che Eros \u00e8 gay, e che non vale la pena suicidarsi per uno come lui, il quale era tentato di lasciarla morire solo per mantenere il suo segreto.\nIl marito di Nice muore e Vittorio torna a Caselonghe poco dopo; lui e la madre hanno sempre avuto un brutto rapporto, anche a causa del matrimonio infelice di lei, dato che per sposarsi ha dovuto accantonare le sue ambizioni, oltre al fatto che suo marito la tradiva. Vittorio a modo suo ci rimane male per la morte del padre, ma in realt\u00e0 \u00e8 tornato a casa solo per liquidare i suoi beni e ricevere la sua parte di eredit\u00e0; Nice smorza le sue speranze spiegandogli che lei \u00e8 l'unica intestataria dei beni di suo marito. Eros si confronta con Antonio, il quale ammette che avrebbe preferito che Martina morisse avendo troppa paura del giudizio della sua famiglia e dei suoi colleghi di lavoro nel caso si venga a sapere della sua omosessualit\u00e0. Eros, disgustato da Antonio e anche da s\u00e9 stesso, avendo capito per la prima volta quanto loro due siano stati egoisti, lo picchia. Martina decide di andare in Canada, mentendo a Vanessa dicendole semplicemente che Eros l'ha tradita con altre ragazze; Vanessa \u00e8 arrabbiata con Eros dato che per colpa sua ha dovuto rinunciare a un'amica. Francesco tenta di aggredire Eros visto che \u00e8 colpa sua se Martina parte, quindi Olly lo invita ad andarsene; Francesco si scusa per come ha agito, ma lei preferisce prendersi una pausa dalla loro relazione. A casa di Nice, Emma conosce Vittorio ignorando che si tratta di suo padre, mentre lui scopre che la bambina \u00e8 figlia di Olly. Quando Viola confessa alla madre che Emma passa le sue giornate con Nice, Olly nella sua villa e ha modo di rivedere Vittorio, il quale le confessa che non \u00e8 mai riuscito a diventare un grande musicista a Londra, avendo solo collezionato fallimenti; Olly porta via Emma, non potendo accettare che sia amica di Nice, imponendole di non tornare pi\u00f9 da lei e dandole uno schiaffo.\nFrancesco accetta la partenza di Martina, la quale lo esorta a rimanere a Caselonghe per Olly. Nadia confessa a Eros di aver sempre saputo che lui \u00e8 gay, aggiungendo che non ha niente di cui vergognarsi, ma questo lo spinge a odiarla ancora di pi\u00f9 dato che lo ha abbandonato pur sapendo quanto lui stesse male. Parlando con Olly, Eros sostiene che a dispetto di tutto sono due estranei e che hanno una sola cosa in comune, ovvero l'egoismo. Eros comprende inoltre che, proprio per via del litigio avvenuto tra lui e Francesco, Olly sta solo cercando una scusa per lasciare il fidanzato; guarda Martina mentre parte via, senza trovare il coraggio di salutarla. Olly confessa alla madre che Vittorio \u00e8 il padre delle gemelle e che si sente in colpa perch\u00e9, se gli avesse detto di essere incinta, sarebbe rimasto con lei a Caselonghe risparmiandogli tutte le delusioni successive, oltre al fatto che ha proibito alle sue figlie di avere un padre; come se non bastasse, Daniela non le parla pi\u00f9. Emma e Viola origliano l'ultima parte della conversazione dove Olly afferma che il padre delle piccole \u00e8 proprio sotto il loro naso, e decidono di indagare seriamente sull'identit\u00e0 del padre. Olly va da Francesco, pentita di non aver accettato le sue scuse, e lui cerca di farle capire che deve imparare a essere pi\u00f9 razionale e coerente nei suoi comportamenti, in caso contrario la loro relazione non funzioner\u00e0 mai. Olly si mette in contatto con Vittorio, intenzionata a rivelargli dell'esistenza delle sue figlie.\n\"Confusione\".\nTrama.\nVittorio comunica a Olly l'intenzione di lasciare Caselonghe dopo il funerale del padre; Olly decide di non dirgli la verit\u00e0 riguardo Emma e Viola. Le gemelle capiscono che il padre si trova a Caselonghe e chiedono un consiglio a Maurizio, il quale \u00e8 dell'opinione che si tratti di un uomo vicino alla famiglia; le gemelle avanzano l'ipotesi che il loro misterioso padre sia Fulvio, e che la ragione per cui non si \u00e8 mai fatto avanti \u00e8 per via del fatto che, vista la sua posizione di prete, sarebbe scandaloso se si sapesse che ha avuto due figlie, dopodich\u00e9 Emma porta Viola nella villa di Nice, facendole conoscere Vittorio. Olly confessa a Daniela che Vittorio \u00e8 il padre delle bambine, ma che non intende dirglielo, ammettendo di essere possessiva nei riguardi delle gemelle e che non vuole dividerle con nessuno, nemmeno con il loro padre. Daniela capisce che Olly forse \u00e8 tentata di ritornare con Vittorio, e cerca di farle prendere atto che ai tempi dell'adolescenza aveva s\u00ec un debole per Vittorio, ma che lui non ha fatto altro che metterla incinta, che quello che prova per lui non \u00e8 vero amore, e che se roviner\u00e0 le cose con Francesco per colpa di Vittorio commetter\u00e0 uno sbaglio imperdonabile.\nDurante la serata di inaugurazione dello spaccio bio, Antonio propone a Eros di scappare con lui in Slovenia, e nonostante l'iniziale esitazione lui accetta con grande felicit\u00e0. Anche Vittorio prende parte all'evento, e Olly lo presenta a Francesco come un suo vecchio amico; i due per\u00f2 non vanno molto d'accordo, dato che Vittorio lo provoca affermando che Francesco non \u00e8 il genere d'uomo adatto a Olly. Arriva anche Daniela, la quale fa pace con Olly organizzando per lei una sorpresa con la collaborazione di Francesco facendola esibire sul palcoscenico; purtroppo per\u00f2 Olly non trova il coraggio di farlo e scappa via. Vittorio, trovando un po' di tempo per stare solo con lei, le domanda se Emma e Viola sono sue figlie, e lei conferma i suoi sospetti. Olly mette subito in chiaro che le ha cresciute lei e che lui non pu\u00f2 avanzare nessun diritto; Vittorio le spiega che non intende portargliele via e che non ha nulla da offrire loro visto che non ha un soldo, che passa tutte le sue giornate a bere e che ha perso il suo talento musicale. Vanessa rivela a Eros che lei e Antonio stanno per avere un bambino, essendo incinta di due mesi; Eros comprende che Antonio vuole scappare solo per astenersi dalle sue responsabilit\u00e0. Francesco consegna a Olly una lettera di dimissioni, non volendo pi\u00f9 stare con lei dato che non ha fatto che mentirgli, infatti ha costretto Fulvio con le cattive a rivelargli che Vittorio \u00e8 il padre delle gemelle; Francesco \u00e8 indifferente alla cosa, ci\u00f2 che non accetta \u00e8 che Olly scelga di essere sempre egoista, affermando che lei \u00e8 incapace di stare con un uomo.\nEmma, Viola e Maurizio salgono sul palco mettendo in imbarazzo Fulvio quando dichiarano davanti a tutti che \u00e8 il padre delle bambine, ma Olly si arrabbia e chiarisce che Fulvio non \u00e8 il padre delle gemelle, rimproverando le sue figlie e sostenendo che non \u00e8 tenuta a informarle dell'identit\u00e0 del padre. Il giorno dopo Eros raggiunge Antonio alla fermata dell'autobus: non ha intenzione di scappare con lui avendo capito che in realt\u00e0 Antonio non prova nessun amore nei suoi riguardi; infatti Antonio \u00e8 intenzionato a fuggire in Slovenia anche senza di lui, ma Eros non glielo permette avendo avvertito le autorit\u00e0 competenti dato che, come membro dell'Arma dei Carabinieri, non ha il permesso di disertare. Eros non lascer\u00e0 che Vanessa cresca da sola un bambino avendo visto i sacrifici che ha fatto Olly. Vittorio raggiunge Olly al pub, e i due si mettono a parlare delle gemelle; Vittorio le regala una chitarra e Olly la suona facendogli ascoltare un suo pezzo, poi lo invita a casa sua e lo presenta alle bambine, che finalmente scoprono l'identit\u00e0 del loro pap\u00e0.\n\"La trib\u00f9\".\nTrama.\nEmma e Viola non sono molto entusiaste di Vittorio dato che non lo avevano preso molto in simpatia quando lo avevano conosciuto da Nice; l'unica cosa che le preoccupa \u00e8 il fatto che Francesco e Olly si sono lasciati, e questo rattrista entrambe. Olly riaccompagna Vittorio a casa, pensando a come sarebbero andate le cose se avesse avuto il coraggio di dirgli che era incinta poich\u00e9 sembra intenzionato a voler far parte della vita delle sue figlie e a riallacciare la loro relazione. Francesco passa la notte a bere, guidando con la moto sotto la pioggia e finendo col cadere. Vanessa va a casa di Eros e lo affronta: gli spiega che conosce il suo segreto dato che Antonio le ha detto che Eros \u00e8 gay (raccontandole una versione distorta della realt\u00e0, dicendole che Eros ci ha provato con lui), oltre al fatto che \u00e8 colpa sua se Martina \u00e8 andata in Canada e che per poco lei non si \u00e8 tolta la vita. Vanessa \u00e8 disgustata dal fatto che il suo migliore amico non abbia fatto altro che mentirle, e decide di cancellarlo dalla sua vita.\nVittorio rivela a Nice che Emma e Viola sono sue nipoti; all'inizio la donna ha un atteggiamento prevenuto nei confronti di Olly, dando per scontato che voglia spillarle dei soldi, ma il figlio le spiega che intende provvedere alle bambine ed \u00e8 disposto a trovarsi un lavoro, per quanto umile sia. Nice non nega che Olly non gode della sua simpatia, ma ha compreso che \u00e8 una persona onesta dato che in tutti questi anni non le ha mai chiesto del denaro, ma la mette in guardia consigliandole di non fidarsi di Vittorio, bench\u00e9 Olly ritenga che valga la pena dargli una seconda possibilit\u00e0. Eros \u00e8 nei guai perch\u00e9 ha un debito di euro con Vera, la quale gli propone di azzerare il debito portando della droga dalla Slovenia; Eros ritira la droga, ma non se la sente di consegnargliela, quindi va da suo nonno per prendere la sua pistola, e Primo intuisce subito che suo nipote \u00e8 nei guai. Emma e Viola accudiscono Francesco dato che si \u00e8 fatto male al ginocchio cadendo dalla moto, e gli prendono delle medicine; gli confidano di avere dubbi sulla sincerit\u00e0 di Vittorio, il quale d\u00e0 l'impressione di volerle forzare a prenderlo in simpatia come se nascondesse un secondo fine. Viola avverte dei dolori, si chiude in bagno e scopre che le sono venute le mestruazioni; Francesco \u00e8 un po' imbarazzato, ma aiuta Emma a trovare gli assorbenti per la sorella. Quando le due sorelle gli chiedono se c'\u00e8 la possibilit\u00e0 che lui e Olly possano riconciliarsi, lui non riesce a dare una risposta e le abbraccia.\nNice confessa al figlio di aver fatto delle indagini sulla sua vita, e di essere al corrente che deve dei soldi a della brutta gente: gli prester\u00e0 il denaro che gli serve a patto che faccia uno sforzo per diventare un uomo migliore. Olly incontra Nice, la quale le spiega che suo figlio partir\u00e0 per Londra cos\u00ec che possa ripagare il debito contratto, ma che poi torner\u00e0 a Caselonghe; inoltre le racconta che dodici anni prima, quando lui part\u00ec per Londra, si pag\u00f2 un biglietto in last minute rubando i soldi dalla carta di credito di suo padre, e cos\u00ec Olly intuisce che Vittorio le ha mentito dato che le aveva detto che il biglietto per Londra lo aveva comprato gi\u00e0 da un mese. La cosa strana \u00e8 che Nice aveva trovato la sua camera da letto tutta in disordine, poich\u00e9 a quanto pare aveva preparato la sua valigia di tutta fretta come se stesse partendo verso l'Inghilterra per scappare da qualcosa. Olly raggiunge Vittorio e lo costringe a dirle la verit\u00e0: lui aveva sempre saputo che Emma e Viola sono le sue figlie, ed era sempre stato a conoscenza del fatto che Olly era incinta, infatti quando era uscito dall'armadio della camera da letto di Olly per evitare di farsi trovare da Primo, aveva visto il test di gravidanza; scrisse quel biglietto d'addio sapendo che Olly non gli avrebbe impedito di andarsene, poi lasci\u00f2 Caselonghe non volendo assumersi la responsabilit\u00e0 di diventare padre. Olly capisce che il suo scopo \u00e8 solo quello di scroccare dei soldi a Nice, facendo finta di voler riconoscere Emma e Viola come le sue figlie solo perch\u00e9 rappresenta il modo pi\u00f9 sicuro per farsi dare del denaro da sua madre, facendosi prestare 50.000 sterline sebbene il debito sia di sole (infatti, oltre ai soldi per ripagare i suoi creditori, ne voleva altri per mantenersi); inoltre raggiunta Londra, non torner\u00e0 pi\u00f9 a Caselonghe. Vittorio per\u00f2 desidera stare insieme a Olly e le propone di scappare con lui, mentre Emma e Viola resteranno a Caselonghe e Nice si prender\u00e0 cura di loro; Olly ne rimane disgustata e decide di chiudere definitivamente con lui, il quale le chiede di non fare parola con sua madre delle sue reali intenzioni, con la promessa che le dar\u00e0 parte del denaro che sua madre gli prester\u00e0, ma Olly racconta a Nice tutta la verit\u00e0.\nEros spiega a Vera di aver buttato la droga nel fiume e tira fuori la pistola, ma lo scagnozzo della criminale lo disarma buttando la pistola per terra e picchiandolo; per fortuna arriva Nadia (prontamente avvertita da Primo), che raccoglie la pistola, spara al piede del criminale e scappa via insieme al figlio, tornando a casa insieme. Eros si riconcilia con Olly rivelandole di essere gay. Olly va a casa di Francesco scusandosi con lui, ma Francesco non ha voglia di parlarci n\u00e9 tanto meno di farla entrare in casa sua per\u00f2, dato che \u00e8 tutta bagnata (visto che Eros le aveva tirato addosso una secchiata d'acqua) le d\u00e0 un asciugamano, facendo intendere che forse un giorno la perdoner\u00e0. Nice telefona a Olly dicendole che vuole far parte della vita delle gemelle, sentendo di avere dei doveri nei confronti delle sue nipoti, e diversamente da Vittorio non intende ignorare le sue responsabilit\u00e0. Eros in realt\u00e0 non aveva buttato via la droga, ha deciso di tenersela per s\u00e9 nascondendola nella sua camera da letto.\nPassano sei mesi: Olly torna a casa mentre Emma e Viola sono al mare con Nice, Nadia ed Eros, poi accende la radio e ascolta Vittorio suonare la canzone che Olly gli aveva fatto sentire al pub, ma riarrangiata e diventata una hit. Bench\u00e9 Vittorio non meriti il suo successo, Olly \u00e8 comunque felice per lui visto che finalmente \u00e8 diventato un musicista affermato."}
{"id": "8213839", "revid": "767487", "url": "https://it.wikipedia.org/wiki?curid=8213839", "title": "Yukina Ota", "text": "\u00c8 stata la vincitrice dei Campionati mondiali juniores di pattinaggio di figura nel 2003 e dei Campionati dei Quattro continenti di pattinaggio di figura nel 2004. Si \u00e8 ritirata dalle competizioni nel 2008 in seguito ad un infortunio.\nCarriera.\nPrimi anni.\nYukina Ota ha iniziato a pattinare all'et\u00e0 di quattro anni spinta dai genitori che volevano praticasse qualche sport, e la pista di pattinaggio su ghiaccio era uno degli impianti pi\u00f9 vicini alla loro casa. Dall'et\u00e0 di sei anni ha iniziato ad allenarsi con la famosa allenatrice Mie Hamada. Durante la scuola elementari ha preso anche delle lezioni di balletto, che hanno probabilmente contribuito ad affinare lo stile elegante con cui pattinava i suoi programmi.\nHa iniziato a pattinare a livello competitivo nel 1999, arrivando undicesima ai campionati nazionali giapponesi di categoria juniores. L'anno successivo ha concluso i campionati al sesto posto e nel 2001 ha vinto la medaglia di bronzo.\nStagione 2001-2002.\nDurante la stagione 2001-2002 ha esordito nel circuito Grand prix juniores partecipando alle tappe in Bulgaria e in Svezia. La vittoria nella prima e il quarto posto nella seconda competizione le hanno permesso di qualificarsi per la Finale, che ha concluso al sesto posto.\nDopo aver confermato la medaglia di bronzo ai campionati nazionali juniores \u00e8 stata selezionata per rappresentare il Giappone ai campionati mondiali juniores del 2002, dove \u00e8 arrivata in nona posizione.\nStagione 2002-2003.\nNella stagione successiva Ota ha dominato le scene del circuito juniores: ha vinto entrambe le tappe del Gran Prix juniores a cui ha preso parte e ha conquistato la medaglia d'oro nella Finale davanti a Carolina Kostner e alla connazionale Miki And\u014d.\nAi campionati nazionali di livello senior ha concluso la gara al quarto posto, guadagnandosi il diritto di partecipare ai campionati mondiali juniores del 2003. Nonostante alcuni salti non impeccabili, l'eleganza dell'interpretazione e la cura dei dettagli nelle trottole e nelle sequenze di passi le hanno permesso di conquistare il primo posto mondiale, terminando nuovamente davanti a Miki And\u014d e Carolina Kostner.\nStagione 2003-2004.\nOta ha debuttato a livello senior in campo internazionale nella stagione 2003-2004, partecipando alle tappe del Grand Prinx Skate Canada International, dove \u00e8 arrivata quarta, e NHK Trophy, che ha concluso al sesto posto.\nA gennaio 2004 il terzo posto ottenuto nel programma corto e il secondo posto nel programma libero le hanno permesso di vincere la medaglia d'oro ai Campionati dei Quattro continenti, dove il podio \u00e8 stato completato dalla canadese Cynthia Phaneuf e dalla statunitense Amber Corwin.\nStagioni successive.\nDurante le stagioni successive Ota non \u00e8 riuscita a ripetere i risultati degli anni precedenti, anche a causa di un infortunio alla caviglia destra che ha portato ad una infiammazione ossea profonda. Dopo essere arrivata settimana a Skate America nel 2004 ha saltato tutto il resto della stagione per recuperare dall'infortunio. In seguito \u00e8 arrivata quarta al Golden Spin di Zagabria nella stagione 2007-2008 e settima nei campionati nazionali giapponesi dello stesso anno.\nIl 26 novembre 2008 ha annunciato ufficialmente il proprio ritiro dalle competizioni. In seguito ha completato gli studi all'universit\u00e0, laureandosi in scienze politiche nel 2012, e ha partecipato a numerosi spettacoli di pattinaggio su ghiaccio in giro per il mondo.\nRisultati.\n\"GP: Junior Grand Prix; CS: Challenger Series; JGP: Junior Grand Prix\"; &lt;br&gt;WD: ritirato; TBD: assegnato;"}
{"id": "8213842", "revid": "74173", "url": "https://it.wikipedia.org/wiki?curid=8213842", "title": "Hazzuwan Halim", "text": ""}
{"id": "8213843", "revid": "287204", "url": "https://it.wikipedia.org/wiki?curid=8213843", "title": "Ligue F\u00e9minine de Basket 2018-2019", "text": "Il campionato francese di pallacanestro femminile 2018-2019 (Ligue F\u00e9minine de Basket) \u00e8 stato il ventunesimo (81\u00ba in totale dal 1937).\nIl Lyon ASVEL vince il campionato per la prima volta, sconfiggendo nella finale play-off per 3-2 il Lattes Montpellier.\nRegolamento.\nLe squadre classificate dal primo all'ottavo posto al termine della \"regular season\" si qualificano ai play-off per l'assegnazione del titolo di campione di Francia.\nLe squadre classificate dal nono al dodicesimo posto si qualificano per i play-out, la perdente retrocede in LF2.\nSquadre partecipanti.\nIl campionato \u00e8 costituito da 12 squadre. Nella stagione precedente \u00e8 retrocessa in LF2 il Cavigal Nizza. Il suo posto \u00e8 stato preso dal , vincitrice dei play-off di LF2.\nStagione regolare.\nClassifica.\nLegenda:\nNote:\nPlay-off.\nQuarti di finale.\nGare disputate l'andata il 27 aprile, il ritorno il 20 aprile e l'eventuale spareggio il 23 aprile (FCB Charleville-M\u00e9zi\u00e8res/Roche Vend\u00e9e, Bourges/Landerneau e Basket Montpellier/Basket Landes).\nSemifinali.\nGare disputate l'andata il 27 aprile, il ritorno il 30 aprile.\nFinale.\nSi sono disputate il 6, l'8 e la \"bella\" il 23 maggio Lione, il 14 e il 16 maggio a Lattes.\nPlay-out.\nLe ultime quattro squadre della stagione regolare si incontrano disputando ciascuna 6 partite tra andata e ritorno, mantenendo i risultati che hanno ottenuto tra loro. In conclusione l'ultima classificata \u00e8 l'USO Mondeville, che retrocede."}
{"id": "8213846", "revid": "1573940", "url": "https://it.wikipedia.org/wiki?curid=8213846", "title": "Ceratogymna elata", "text": "Il bucero dal casco giallo (Ceratogymna elata ()) \u00e8 un uccello della famiglia dei Bucerotidi originario dell'Africa occidentale.\nDescrizione.\nDimensioni.\nMisura 60-70\u00a0cm di lunghezza, per un peso di 2100\u00a0g nel maschio e di 1500-2000\u00a0g nella femmina.\nAspetto.\nDi questo grande bucero nero sono degni di nota soprattutto le timoniere esterne completamente bianche e i motivi squamosi che ornano il collo. Nel maschio adulto, il cappuccio e la parte posteriore della testa sono ricoperti da piume nere arruffate. Le piume del collo con la base bianca e l'estremit\u00e0 marrone conferiscono a questa zona un aspetto maculato. Dalla parte anteriore del collo pendono lunghe caruncole blu non dilatabili. Il becco grigio scuro \u00e8 sormontato da un grande casco giallo a forma di campana o di \"abat-son\". La base di quest'ultimo \u00e8 nera. Nel punto dove il becco e il casco si congiungono sono visibili delle scanalature. La pelle nuda che circonda l'occhio e la maggior parte della pelle della gola sono di colore blu scuro. Sulla parte inferiore della gola vi \u00e8 una tasca scarlatta estensibile. L'iride \u00e8 rossa. La femmina \u00e8 pi\u00f9 piccola del maschio; ha il cappuccio e la parte posteriore della testa rossastri e il becco e il casco, notevolmente pi\u00f9 piccolo, di colore giallo-bruno; le caruncole blu, bench\u00e9 presenti, sono pi\u00f9 ridotte. Il collo \u00e8 macchiato di rosso, gli occhi sono marroni. A parte l'aspetto pi\u00f9 longilineo del casco, la sagoma del bucero cascogiallo \u00e8 perfettamente identica a quella del bucero dal casco nero (\"Ceratogymna atrata\").\nBiologia.\nI buceri dal casco giallo percorrono grandi distanze alla ricerca di alberi da frutto. Durante il loro errare o vagabondare, formano gruppi numerosi che possono comprendere fino a 50 esemplari e si appollaiano insieme tra gli alberi palustri ad altezze quasi sempre comprese tra tre e sette metri. I buceri dal casco giallo vanno in cerca di cibo soprattutto nella volta della foresta, tra 20 e 50 metri di altezza dal suolo. Tuttavia, talvolta scendono a terra per raccogliere frutti caduti o per catturare insetti, che in alcuni casi vengono anche catturati in volo. Vivono in coppie o in piccoli gruppi, di solito non superiori ai dodici esemplari. Questi gruppi sono composti da almeno un maschio, una femmina e diversi immaturi. Questi uccelli si associano di frequente ai buceri guancebrune (\"Bycanistes cylindricus\").\nI buceri dal casco giallo mettono in atto una strategia di difesa particolarmente degna di nota. Poich\u00e9 cadono spesso vittima dell'aquila coronata (\"Stephanoaetus coronatus\"), il cui successo nella caccia si basa in gran parte sull'effetto sorpresa, reagiscono affollandosi in gran numero intorno al rapace, lanciando forti grida. Il rapace, sconcertato, decide spesso di lasciare la zona. Ma come fanno i buceri a individuare la presenza del predatore? Studi recenti hanno dimostrato che approfittano della presenza dei cercopitechi diana, che vivono nella stessa regione. In effetti, anche queste scimmie emettono dei richiami di allarme in presenza del rapace. Inoltre, i buceri riescono perfino a distinguere il richiamo di allarme emesso dalle scimmie in presenza dell'aquila da quello prodotto in presenza di un leopardo (una specie che non effettua predazioni sui buceri).\nAlimentazione.\nI buceri dal casco giallo si nutrono principalmente di frutti, in particolare di quelli della palma da olio (\"Elaeis guineensis\"), ma anche di altre specie di palme. All'occasione consumano anche insetti e millepiedi. Il menu di questo uccello \u00e8 composto per il 78% da vegetali e per il restante 22% da prede animali.\nRiproduzione.\nLe abitudini riproduttive sono poco note. La stagione di nidificazione ha luogo probabilmente da settembre a marzo. In questo periodo dell'anno, che corrisponde all'inizio della stagione dei frutti della palma da olio, i maschi si spostano da soli. Il nido \u00e8 collocato nella cavit\u00e0 naturale di un grosso albero, spesso a circa 30 metri dal suolo. La femmina rimane reclusa nella cavit\u00e0 per tutta la durata del ciclo riproduttivo. Durante questo lungo periodo, viene nutrita dal maschio. A parte questo, non abbiamo in mano informazioni sulle dimensioni della covata n\u00e9 sulla durata del periodo di incubazione, cos\u00ec come sulle abitudini riproduttive e sull'et\u00e0 dell'involo dei giovani.\nDistribuzione e habitat.\nI buceri dal casco giallo frequentano le foreste primarie di pianura costituite da alberi sempreverdi. Si incontrano soprattutto ai margini delle paludi. Il loro areale si estende spesso alle foreste secondarie, alle foreste a galleria, alle zone boschive situate lungo i corsi d'acqua e talvolta anche alle piantagioni, dal livello del mare fino ad'altitudine che pu\u00f2 raggiungere i 1000 metri. Questo uccello \u00e8 endemico dell'Africa occidentale, dove occupa una sottile striscia di territorio lungo la costa, dal Senegal occidentale al Camerun sud-occidentale. Il bucero dal casco giallo \u00e8 presente in Guinea, Sierra Leone, Liberia, Costa d'Avorio, Ghana, Togo, Benin e Nigeria. La sua area di distribuzione si spinge appena a poco pi\u00f9 di 100 chilometri nell'entroterra.\nConservazione.\nLa specie non \u00e8 in pericolo di estinzione, ma \u00e8 attualmente considerata \u00abvulnerabile\u00bb (\"Vulnerable\"). La densit\u00e0 di popolazione \u00e8 molto variabile. Abbastanza comune nelle grandi riserve, la specie non \u00e8 rara in Nigeria, sebbene la popolazione sia in diminuzione a causa della distruzione delle foreste. In altre aree, il numero di esemplari \u00e8 diminuito a causa della caccia, che rimane la minaccia principale. \u00c8 un bucero tipico soprattutto delle regioni di pianura che ha difficolt\u00e0 ad adattarsi ad altri tipi di \"habitat\". In Casamance, Costa d'Avorio e Camerun, la specie \u00e8 protetta."}
{"id": "8213847", "revid": "797136", "url": "https://it.wikipedia.org/wiki?curid=8213847", "title": "Khairul Nizam", "text": ""}
{"id": "8213852", "revid": "640389", "url": "https://it.wikipedia.org/wiki?curid=8213852", "title": "Gabriel Quak", "text": ""}
{"id": "8213857", "revid": "767487", "url": "https://it.wikipedia.org/wiki?curid=8213857", "title": "Yasir Hanapi", "text": ""}
{"id": "8213859", "revid": "287204", "url": "https://it.wikipedia.org/wiki?curid=8213859", "title": "Campionati del mondo di atletica leggera 2019 - Salto in alto femminile", "text": "La gara di salto in alto femminile dei Campionati del mondo di atletica leggera 2019 si sono svolte tra il 27 e il 30 settembre.\nSituazione pre-gara.\nRecord.\nPrima di questa competizione, il record del mondo (RM) e il record dei campionati (RC) erano i seguenti.\nCampioni in carica.\nI campioni in carica a livello mondiale e olimpico erano:\nLa stagione.\nPrima di questa gara, gli atleti con le migliori tre prestazioni dell'anno erano:\nRisultati.\nQualificazioni.\nLe qualifiche si sono tenute il 27 settembre dalle ore 18:40.\nQualificazione: gli atleti che raggiungono i 1,94 m (Q) o le migliori 12 misure (q) avanzano alla finale.\nFinale.\nLa finale si \u00e8 tenuta il 30 settembre alle 20:30."}
{"id": "8213877", "revid": "716642", "url": "https://it.wikipedia.org/wiki?curid=8213877", "title": "Sahil Suhaimi", "text": "Carriera.\nClub.\nHa giocato nella prima divisione singaporiana ed in quella malese.\nNazionale.\nTra il 2013 ed il 2019 ha totalizzato complessivamente 22 presenze ed una rete con la nazionale singaporiana."}
{"id": "8213879", "revid": "240277", "url": "https://it.wikipedia.org/wiki?curid=8213879", "title": "Ferrovia Milano-Tirano", "text": ""}
{"id": "8213883", "revid": "46291", "url": "https://it.wikipedia.org/wiki?curid=8213883", "title": "Malva punctata", "text": "Il malvone punteggiato (Malva punctata ) \u00e8 una pianta erbacea annuale appartenente alla famiglia delle Malvacee, diffusa nel bacino del Mediterraneo.\nEtimologia.\nL'epiteto specifico si riferisce alle punteggiature rossastre spesso presenti sui fusti.\nDescrizione.\nIl malvone punteggiato \u00e8 una pianta terofita scaposa che raggiunge in media i 20\u201390 centimetri d'altezza.\nHa fusto eretto e poco ramificato, ricoperto di peli sparsi, mentre le foglie sono alternate, trilobate con il lobo centrale pi\u00f9 grande, picciolate con stipole; le pi\u00f9 basse sono reniformi e leggermente lobate, mentre quelle superiori hanno un profilo pentagonale.\nI fiori sono isolati all'ascella delle foglie con un involucro esterno. Il calice contiene numerosi stami saldati in un tubo ed \u00e8 campanulato, con cinque petali triangolari e rosei con venature violacee di 1.5\u20133\u00a0cm. Il periodo di fioritura si estende da maggio a giugno.\nLo schizocarpo \u00e8 composto di 14-17 mericarpi rugosi, ognuno dei quali contiene un seme.\nDistribuzione ed habitat.\nPianta originaria del bacino del Mediterraneo, \u00e8 distribuita dall'Europa meridionale (Spagna (isole Baleari), Francia, Italia, Albania, Grecia) al Nord Africa (Algeria, Tunisia), spingendosi ad est attraverso la Turchia e il Medio Oriente sino al Turkmenistan.\nQueste piante crescono ad un'altitudine di 0\u2013600 metri sul livello del mare. Preferiscono terreni rocciosi e secchi in zone soleggiate e campi incolti, siepi, letti di torrenti e margini stradali.\nSpecie simili.\nPu\u00f2 essere confusa con \"Malva arborea,\" che per\u00f2 non raggiunge mai le dimensioni di \"M. punctata.\""}
{"id": "8213884", "revid": "797136", "url": "https://it.wikipedia.org/wiki?curid=8213884", "title": "Faris Ramli", "text": ""}
{"id": "8213890", "revid": "1310927", "url": "https://it.wikipedia.org/wiki?curid=8213890", "title": "Zulfahmi Arifin", "text": ""}
{"id": "8213891", "revid": "240277", "url": "https://it.wikipedia.org/wiki?curid=8213891", "title": "Ferrovia Milano-Molteno-Lecco", "text": ""}
{"id": "8213896", "revid": "306856", "url": "https://it.wikipedia.org/wiki?curid=8213896", "title": "Ponte di Badong", "text": "Il Ponte di Badong (in cinese , conosciuto anche come Badong Yangtze River Bridge o Badong Changjiang Highway Bridge in inglese) \u00e8 un ponte strallato che attraversa il Fiume Azzurro nella Contea di Badong, nella provincia di Hubei in Cina. \nStoria.\nIl ponte di Badong \u00e8 il primo attraversamento del Fiume Azzurro a monte della diga delle Tre gole, precedendo il ponte di Wushan, e prende il nome dall'omonima citt\u00e0. I lavori di costruzione dei due grandi piloni ai lati della campata centrale sono iniziati prima che il livello del fiume si alzasse in seguito alla costruzione della diga.\nIl ponte \u00e8 stato aperto al traffico il 1 luglio 2004. \nDescrizione.\nIl ponte di Badong \u00e8 un ponte autostradale che ospita 4 corsie, due per senso di marcia, della China National Highway 209. Il ponte \u00e8 lungo complessivamente 900 metri ed ha una campata centrale di 388 metri. L'impalcato stradale \u00e8 sorretto da quattro ventagli di stralli in acciaio ancorati, due per pilone, a due grandi piloni in calcestruzzo armato a forma di A. Sulla cima di ogni pilone \u00e8 presente una grande sfera di color argento. Il pi\u00f9 alto dei due piloni misura complessivamente 218 metri dalle fondamenta fino alla sfera color argento, anche se gran parte della base delle struttura si trova sott'acqua. \nL'impalcato stradale si trova infatti 147 metri al di sopra del livello originale del fiume, ma la costruzione della diga delle Tre gole ha comportato un notevole aumento del livello del Fiume Azzurro a monte della diga e la luce libera sotto il ponte \u00e8 diminuita di diverse decine di metri. In seguito alla costruzione della diga la profondit\u00e0 del fiume in corrispondenza del ponte raggiunge mediamente i 152 metri."}
{"id": "8213897", "revid": "12109", "url": "https://it.wikipedia.org/wiki?curid=8213897", "title": "Provide Relief", "text": ""}
{"id": "8213899", "revid": "305330", "url": "https://it.wikipedia.org/wiki?curid=8213899", "title": "Classe M29 (monitore)", "text": "La classe M29 comprendeva cinque monitori della Royal Navy, tutti costruiti e varati nel 1915.\nLe unit\u00e0 della classe furono ordinate nel marzo 1915 come parte dell'Emergency War Programme. Il contratto per la costruzione fu garantito alla Harland &amp; Wolff di Belfast, che subappalt\u00f2 la costruzione della \"M29\" e \"M31\" alla Workman, Clark and Company.\nL'armamento principale delle navi era composto due cannoni da 152 mm Mk XII, originariamente intesi per le cinque corazzate classe Queen Elizabeth, ma che erano diventati superflui dopo che la casamatta di poppa delle navi da battaglia si era rivelata inutilizzabile."}
{"id": "8213900", "revid": "26630", "url": "https://it.wikipedia.org/wiki?curid=8213900", "title": "Liang Wenb\u00f3", "text": "Carriera.\nLiang Wenb\u00f3 \u00e8 diventato professionista nel 2005 ed \u00e8 stato uno dei primi cinesi ad entrare a far parte del Main Tour. \nAl suo primo Campionato mondiale disputato in carriera (2008) riesce ad arrivare ai quarti perdendo per 13-7 contro il futuro vincitore Ronnie O'Sullivan. Lo stesso risultato che ha poi conquistato al primo UK Championship giocato (2009).\nNello stesso anno Liang perde contro O'Sullivan la finale dello Shanghai Masters per 10-5.\nIl 17 luglio 2011 vince insieme a Ding Junhui la prima World Cup, risultato che i due cinesi ripeteranno nel 2017. Nel 2015 Liang raggiunge la finale dello UK Championship perdendo poi 10-5 contro Neil Robertson.\nNel 2016 vince per 9-6 il primo titolo Ranking, l'English Open contro Judd Trump diventando il primo vincitore in assoluto dei tornei Home Nations Series.\nLiang inizia la stagione 2019-2020 perdendo la finale della World Cup contro la Scozia insieme a Zhou Yuelong. Raggiunge i quarti di finale allo UK Championship tornando nelle fase finali di un torneo Ranking dopo quasi tre anni; Liang aveva infatti conquistato una semifinale nel World Grand Prix 2017."}
{"id": "8213901", "revid": "1924342", "url": "https://it.wikipedia.org/wiki?curid=8213901", "title": "Playing Games", "text": "Playing Games \u00e8 un singolo della cantante statunitense Summer Walker, pubblicato il 23 agosto 2019 su etichetta discografica LoveRenaissance (LVRN Records), parte della famiglia della Interscope Records, come primo estratto dal suo album di debutto \"Over It\". La versione estesa della canzone vede la partecipazione di Bryson Tiller. Contiene un'interpolazione di \"Say My Name\" delle Destiny's Child."}
{"id": "8213908", "revid": "1123310", "url": "https://it.wikipedia.org/wiki?curid=8213908", "title": "Sale iodato", "text": ""}
{"id": "8213914", "revid": "1924342", "url": "https://it.wikipedia.org/wiki?curid=8213914", "title": "Hot Pink", "text": "Hot Pink \u00e8 il secondo album in studio della rapper statunitense Doja Cat, pubblicato il 7 novembre 2019 dalla Kemosabe Records e dalla RCA Records.\nAntefatti e pubblicazione.\nLa rapper ha annunciato l'album il 2 novembre 2019 su Twitter, confermando nell'occasione titolo, copertina, lista tracce e data di pubblicazione. Doja Cat ha spiegato in diverse occasioni che a lei non \u00e8 davvero piaciuto il suo album di debutto \"Amala\", ritenendolo un \u00abdisco incompleto\u00bb.\nL'edizione giapponese di \"Hot Pink\" \u00e8 uscita l'11 novembre 2020 e presenta, oltre alle tracce dell'edizione stardard, il remix di Jax Jones di \"Say So\", \"Mooo!\", \"Candy\", \"Go to Town\" e \"Tia Tamera\", quest'ultima realizzata con la partecipazione di Rico Nasty.\nDescrizione.\n\"Hot Pink\" \u00e8 stato registrato dal 2018 fino a met\u00e0 2019. \u00c8 stato prodotto dalla stessa Doja Cat con Tyson Trax, Kool Kojak, Tizhimself, Kurtis McKenzie, Yeti Beats, Ben Billions, Salaam Remi, Mike Crook, Fallen, Ari PenSmith, P2J, Blaq Tuxedo, Madmax, JohnG Beats e Troy N\u00f6ka. Dr. Luke ha prodotto cinque brani dell'album sotto lo pseudonimo di Tyson Trax. Doja ha scritto tutte le tracce insieme ai produttori e ad altri autori.\nL'album si apre con \"Cyber Sex\", brano che parla di avere rapporti sessuali tramite FaceTime. La canzone successiva, \"Won't Bite\", \u00e8 la prima collaborazione dell'album: vede la partecipazione del rapper Smino. La canzone presenta molti riferimenti alla cultura pop ed \u00e8 stata paragonata a \"Mooo!\", altro brano virale di Doja Cat. Segue \"Rules\", una canzone prettamente rap influenzata da Kendrick Lamar. La quarta canzone, \"Bottom Bitch\", campiona \"What's My Age Again?\" dei Blink-182 ed \u00e8 stata descritta come una canzone pop tradizionale.\nLa quinta traccia \"Say So\" \u00e8 influenzata fortemente dalla musica anni settanta e il suo un ritmo ispirato alle basi da discoteca. Segue \"Like That\", in collaborazione il rapper Gucci Mane, brano R&amp;B e hip hop. \"Hot Pink\" continua con cinque brani midtempo R&amp;B che includono elementi funk e soul: \"Talk Dirty\", \"Addiction\", \"Streets\", \"Shine\" e \"Better than Me\", i cui testi parlano della libert\u00e0 sessuale della rapper. L'ultima traccia \u00e8 \"Juicy\", inizialmente inclusa nel suo album precedente, \"Amala\". La versione remixata della canzone, che chiude l'album, vede la partecipazione di Tyga.\nAccoglienza.\n\"Hot Pink\" ha ricevuto recensioni generalmente positive dalla critica musicale. Su Metacritic l'album ha un punteggio medio di 73 basato su sei recensioni.\nJordan Bassett del \"NME\" ha assegnato a \"Hot Pink\" una valutazione di quattro stelle su cinque. Lucy Shanker di \"Consequence\" ha elogiato la versatilit\u00e0 della rapper. In un'altra recensione positiva, scritta da Roberta Carro per \"Redbrick\", \u00e8 stato lodato il potere femminile di Doja Cat e l'album \u00e8 stato definito \u00abcreativo, avventuroso e scandaloso\u00bb. Lakin Starling di Pitchfork ha descritto la versatilit\u00e0 di Doja come \u00abun dono\u00bb. Erin Bashford, scrivendo per la rivista \"Clash\", lo ha definito \u00abun album che sa esattamente di cosa sta parlando\u00bb, aggiungendo che \u00ab\u00e8 il lavoro di una star dell'hip hop realizzata e con qualcosa da dimostrare\u00bb.\nRiconoscimenti di fine anno.\n\"Vibe\" ha classificato \"Hot Pink\" nono nella sua lista dei migliori album dell'anno, il \"NME\" l'ha piazzato quarantesimo e Complex quarantanovesimo. Inoltre, \"XXL\" l'ha incluso nel suo elenco dei migliori progetti hip hop del 2019.\nPromozione.\nSingoli.\n\"Juicy\", inciso con il rapper statunitense Tyga, \u00e8 stato pubblicato come singolo apripista dell'album il 15 agosto 2019. Il brano, originariamente una traccia bonus del primo album della rapper \"Amala\", \u00e8 entrato nella Billboard Hot 100 al numero 83, diventando la prima entrata di Doja nella prestigiosa classifica; si \u00e8 poi spinto fino alla 41\u00aa posizione.\n\"Bottom Bitch\" \u00e8 stato pubblicato come secondo singolo il 3 ottobre 2019, accompagnato dal corrispettivo video musicale. Stessa sorte \u00e8 toccata al terzo singolo \"Rules\", estratto il 24 ottobre successivo, che ha raggiunto la 19\u00aa posizione della Bubbling Under Hot 100. \"Cyber Sex\" \u00e8 stato pubblicato come quarto singolo il 6 novembre 2019, ovvero il giorno prima della pubblicazione dell'album.\nSeppur non previsto come singolo, \"Say So\", dopo essere diventato virale su TikTok, \u00e8 stato pubblicato come tale il 24 gennaio 2020. La canzone \u00e8 stata la prima vera hit di successo della rapper, arrivando nella top ten di oltre venti paesi. Grazie al successivo remix con Nicki Minaj, ha conquistato la vetta della Hot 100 statunitense e la numero 2 della classifica dei singoli del Regno Unito.\n\"Like That\", realizzato con la partecipazione del rapper statunitense Gucci Mane, \u00e8 stato pubblicato come sesto singolo l'11 febbraio 2020. Anch'esso come \"Say So\" ha iniziato a ricevere popolarit\u00e0 su TikTok, raggiungendo il numero 50 nella classifica statunitense e il numero 62 in quella britannica.\n\"Streets\", anch'esso non previsto come singolo, \u00e8 stato inviato alle radio britanniche il 29 gennaio 2021 a seguito di una ritrovata popolarit\u00e0 su TikTok e su varie piattaforme di ascolto.\nTour.\nAl fine di promuovere l'album, la rapper sarebbe stata impegnata con l\"Hot Pink Tour\", con concerti in Nord America tra marzo e aprile 2020, ma a causa della pandemia di COVID-19 \u00e8 stato sospeso e rinviato a data sconosciuta.\nSuccesso commerciale.\nCon un solo giorno di conteggio, l'album ha fatto il suo ingresso alla 93\u00aa posizione della Billboard 200 con unit\u00e0 equivalenti. La settimana seguente ha raggiunto la 19\u00aa posizione, registrando oltre unit\u00e0 di vendita. Durante la sua ventisettesima settimana di permanenza, \"Hot Pink\" \u00e8 salito dalla 19\u00aa alla 9\u00aa posizione, grazie a unit\u00e0 equivalenti, registrando cos\u00ec un aumento di vendite del 79% rispetto alla settimana precedente. \u00c8 diventato il disco ad aver impiegato pi\u00f9 tempo a raggiungere la top ten da \"Diamonds\" di Elton John."}
{"id": "8213916", "revid": "124837487", "url": "https://it.wikipedia.org/wiki?curid=8213916", "title": "Ascendance of a Bookworm", "text": ", conosciuta anche con il titolo internazionale Ascendance of a Bookworm, \u00e8 una light novel giapponese di genere \"isekai\", scritta da Miya Kazuki e illustrata da Y\u014d Shiina. \u00c8 stata serializzata online da settembre 2013 a marzo 2017 su Sh\u014dsetsuka ni nar\u014d, sito web specializzato nella pubblicazione di opere create dagli utenti. Successivamente i diritti della serie sono stati acquisiti da TO Books, che ha pubblicato venti volumi a partire da gennaio 2015.\nIl sito web Niconico Seiga ha pubblicato un adattamento manga della prima parte della light novel, tra ottobre 2015 e luglio 2018, con i disegni di Suzuka. Il manga \u00e8 stato raccolto in sette \"tank\u014dbon\" da TO Books. Sia le light novel sia il manga sono pubblicati in lingua inglese dal J-Novel Club.\nNel 2019 lo studio di animazione giapponese Ajia-do Animation Works ha prodotto un adattamento anime in 26 episodi pi\u00f9 2 OVA, trasmesso a partire dal 2 ottobre 2019.\nTrama.\nUrano Motosu \u00e8 una ragazza molto amante dei libri, che lavora come bibliotecaria presso un'universit\u00e0. In seguito ad un terremoto muore travolta dal crollo degli scaffali della biblioteca, ma si risveglia nel corpo di Myne, una bambina molto debole e periodicamente costretta a letto da forti febbri che la colgono all'improvviso. Inizialmente Urano non capisce neppure la lingua del posto, ma riesce ad accedere ai ricordi dei Myne pur conservando anche i suoi ricordi originali e la sua maturit\u00e0. Scopre cos\u00ec di avere 5 anni e di essere la figlia di un soldato che presta servizio presso le mura difensive della citt\u00e0. La sua \"nuova\" famiglia \u00e8 composta oltre che dal padre Gunther, dalla madre Effa e da Tuuli, sua sorella di un anno pi\u00f9 grande. Il mondo in cui si ritrova ha un basso tasso di alfabetizzazione, e i libri sono rari e costosissimi. Dal momento che per lei i libri sono indispensabili, comincia a pensare come fare a crearne lei stessa, con i pochi mezzi a disposizione e con le scarse forze che il suo nuovo corpo ha.\nI suoi primi esperimenti si rivelano fallimentari: per creare i libri occorre infatti prima di tutto produrre la carta, (materiale praticamente sconosciuto in quel mondo, dove i libri sono scritti su pergamena) e lei da sola non \u00e8 inizialmente in grado di arrivare alla tecnologia di produzione. Si rende per\u00f2 conto di essere a conoscenza di tecniche comuni nel mondo da cui proveniva, ma sconosciute nel suo nuovo mondo. Creazione di shampoo partendo da estratti naturali, nuove tipologie di ricette, nuove acconciature e innovativi fermagli per capelli, tutte cose innovative che lei \u00e8 in grado di produrre, vendendo successivamente i diritti di produzione alla gilda dei commercianti, aumentando il suo tenore di vita e di quello della famiglia.\nPurtroppo il suo corpo \u00e8 estremamente debole e soggetto a repentini svenimenti, fino a che capisce di essere affetta da \"magifagia\", una rara malattia causata dal possedere poteri magici che molto velocemente consumano il corpo portando alla morte in pochi anni. Le cure sono molto costose, ben al di l\u00e0 delle capacit\u00e0 di spesa di una famiglia non nobile. Per scampare alla morte potrebbe vendersi come concubina ad un nobile (cosa che lei rifiuta) o prendere servizio presso il Tempio, dove avrebbe potuto tenere sotto controllo la \"magifagia\". Quando scopre che nel Tempio c'\u00e8 una fornitissima biblioteca e che finalmente avrebbe potuto leggere migliaia di libri, prende velocemente la sua decisione di diventare una vestale.\nMedia.\nLight novel.\nMiya Kazuki a partire dal 2013 ha pubblicato gratuitamente l'opera sul sito Sh\u014dsetsuka ni nar\u014d come romanzo web, fino a quando l'editore giapponese TO Books ne ha acquistato i diritti. Dal gennaio 2015 \u00e8 stato pubblicato il primo volume con le illustrazioni di Y\u014d Shiina.\nManga.\nL'editore TO Books ha pubblicato un adattamento manga che segue un formato simile a quello della light novel. La parte 1 , lett. \"Se non ci sono libri, dovr\u00f2 solo crearne alcuni!\" si compone di sette volumetti, \u00e8 stata illustrata da Suzuka ed \u00e8 stata serializzata su \"Comic Corona\" da ottobre 2015 a luglio 2018. Suzuka ha anche illustrato la seconda parte del manga , lett. \"Per i libri diventerai una vestale del santuario!\", che ha iniziato ad essere serializzata in \"Comic Corona\" il 25 aprile 2019 e attualmente si compone di due volumetti. La parte 3 , lett. \"Diffondi il libro sulla tua terra!\" \u00e8 invece illustrato da Ryo Namino e ha iniziato ad essere serializzata in \"Comic Corona\" il 1\u00ba febbraio 2019 nonostante che la parte 1 fosse ancora in corso di realizzazione. La parte 3 attualmente si compone di due volumetti.\nAnime.\nIl 7 marzo 2019 \u00e8 stato annunciato l'adattamento anime da parte dello studio di animazione Ajia-do Animation Works.\nLa serie \u00e8 diretta da Mitsuru Hongo coadiuvato da Yoshiki Kawasaki. La sceneggiatura \u00e8 di Mariko Kunisawa e il character design \u00e8 di Yoshiaki Yanagida e Toshihisa Kaiya. La prima parte della prima stagione di 14 episodi \u00e8 stata trasmessa dal 3 ottobre al 25 dicembre 2019 su WOWOW, Tokyo MX e BS Fuji. Il 5 dicembre 2019 il sito ufficiale dell'anime ha annunciato la seconda parte della stagione per la primavera 2020, che \u00e8 stata trasmessa a partire dal 4 aprile 2020."}
{"id": "8213954", "revid": "118500576", "url": "https://it.wikipedia.org/wiki?curid=8213954", "title": "Mina Fossati", "text": " \nMina Fossati \u00e8 un album collaborativo della cantante italiana Mina e del cantautore italiano Ivano Fossati, pubblicato il 22 novembre 2019 dalla PDU, Il Volatore e distribuito da Sony Music. Il disco \u00e8 composto da 11 tracce, tutte scritte da Fossati appositamente per Mina.\nDescrizione.\nNel 1997 Mina e Fossati avevano pensato di realizzare un album insieme, si erano incontrati in un ristorante di Milano e avevano trovato un accordo sul progetto, che per\u00f2 non and\u00f2 mai in porto, anche a causa della mancanza di entusiasmo dimostrato dai discografici. Come ha raccontato Fossati nella presentazione del disco, nel 2017 Mina lo chiama confessandogli che stava ancora pensando a questo progetto.\nDopo un'iniziale titubanza, dovuta alla sua decisione di ritirarsi definitivamente dalle scene nel 2011, Fossati accetta, spinto anche dalla moglie, la quale gli ha giurato di divorziare se avesse rifiutato la proposta di Mina. Cos\u00ec, dal 2017 fino al 2019, Fossati ha scritto 12 canzoni appositamente per questo progetto, sotto i consigli della Tigre di Cremona, la quale \"non canta qualsiasi cosa\", come ha affermato il cantautore. Tra queste 12 canzoni, solo una \u00e8 stata scartata perch\u00e9 ritenuta da entrambi \"troppo dolciastra\".\nFossati ha rivelato che Mina \u00e8 una persona adorabile, che non ha mai imposto le sue idee, ma anzi, gliele proponeva dicendo: \"secondo me si potrebbe fare cos\u00ec, ma se non vuoi io la canto lo stesso\". A tal proposito, il cantautore ha confessato di non aver dormito due notti per realizzare un suo suggerimento.\nFossati ha anche dichiarato: \u00abLa particolarit\u00e0 di Mina \u00e8 che alla base di ogni sua emissione, ogni sua nota, c'\u00e8 il pensiero. Spesso mi ritrovavo a incidere di nuovo la mia voce dopo aver sentito la registrazione di Mina, non \u00e8 che fosse una gara, \u00e8 chiaro, ma sentire lei mi spingeva continuamente a migliorarmi. Io inoltre ho bisogno di molte sillabe brevi e di note brevi, di una maggiore concentrazione di parole dunque, lei invece al contrario ha bisogno di note lunghe e di meno sillabe: la mia sfida \u00e8 stata lavorare sui concetti per renderglieli pi\u00f9 cantabili. Lei non ha preteso niente, ha un rispetto totale della mia scrittura, ma io volevo fare nel migliore dei modi, a costo di star sveglio due notti ad abbreviare qualche verso per riuscire a non modificare il senso di un passaggio cruciale di una canzone\u00bb.\nIl disco \u00e8 composto da 11 tracce nella versione standard e 14 nella versione deluxe. Si passa dalle ballad al R&amp;B, dal blues al rock, dal funk, soul alle voci robotiche e ai ritmi africani. Il filo conduttore dell'album \u00e8 il tema del presente. Tutte le canzoni sono state scritte da Ivano Fossati, gli arrangiamenti sono di Massimiliano Pani, figlio di Mina, gli archi diretti da Celso Valli. Le immagini del disco sono state realizzate da Mauro Balletti e la grafica \u00e8 stata curata da Giuseppe Spada. Il titolo \u00e8 stato deciso da Mina fin dall'ideazione del progetto. La canzone preferita di Mina \u00e8 \"L'infinito di stelle\", mentre quella di Ivano Fossati \"L'uomo perfetto\".\nEdizioni.\nL'album \u00e8 disponibile in 7 versioni: Digipak, Deluxe Hardcover Book, Vinile (Black), Vinile (Coloured), Special Vinyl Box Set Edition, Streaming e Download digitale. La versione deluxe contiene 3 tracce bonus: due versioni di \"Settembre\", l'originale di Fossati e una interpretata da Mina, e una versione con archi de \"La guerra fredda\".\nPromozione.\nL'album \u00e8 stato annunciato ufficialmente il 24 settembre 2019. Il 6 novembre \u00e8 stato pubblicato il primo estratto \"Tex-Mex\", con relativo videoclip di Mauro Balletti. Nello stesso giorno \u00e8 stato diffuso il nuovo trailer del film \"La dea fortuna\" di Ferzan \u00d6zpetek, in cui fa da colonna sonora il brano \"Luna diamante\" contenuto nel disco e pubblicato successivamente come secondo singolo il 14 dicembre.\nIl 18 novembre \u00e8 stato realizzato un evento di presentazione del disco al Conservatorio di Milano, con la presenza di Ivano Fossati e Massimiliano Pani. Il 24 novembre \u00e8 andato in onda su Rai 1 lo speciale \"Mina Fossati: cos\u00ec vicini, cos\u00ec lontani\" realizzato da Vincenzo Mollica.\nIl 17 gennaio 2020 \u00e8 stato pubblicato il terzo estratto: \"L'infinito di stelle\". Per il rilancio dell'album nell'autunno 2020 si era inizialmente optato per la pubblicazione di una \"special edition\" con nuovi inediti e un secondo disco contenente i successi dei due artisti, ma alla fine si \u00e8 preferito dare spazio ad un nuovo progetto e rilanciare l'album con un quarto singolo: \"Ladro\", pubblicato in radio il 16 ottobre 2020.\nAccoglienza.\nL'album \u00e8 stato accolto positivamente dalla critica e dalla stampa. Nel giorno di pubblicazione, Mina Fossati ha raggiunto la 3\u00aa posizione su iTunes Italia ed \u00e8 entrato nelle classifiche di paesi come Spagna, Francia, Svizzera, Stati Uniti. C'\u00e8 chi lo ha definito \"un progetto destinato a fare scuola e storia\". Rockol ha valutato il disco con 4 stelle su 5, Newcic con 8/10, All Music Italia con un punteggio di 6/10 definendolo un gran disco, di alt\u00e0 qualit\u00e0, con testi interessanti ma che, al suo interno, non contiene nessuna canzone che spicca realmente. La Stampa ha elogiato il disco, in particolare il brano \"Come volano le nuvole\". Famiglia Cristiana lo ha definito \"quasi un capolavoro\"."}
{"id": "8213964", "revid": "767487", "url": "https://it.wikipedia.org/wiki?curid=8213964", "title": "Melih Kor", "text": " \nBiografia.\n\u00c8 nato come Melih K\u00f6roglu il 26 marzo 1994 a Norimberga.\nMelih Kor incarna l'arte elaborata e la musica incantevole. Anche in tenera et\u00e0, ha ascoltato musica elettronica, ad esempio Mr. Oizo negli anni '90 e Daft Punk.\nAlcuni anni fa \u00e8 entrato in produzione e DJ per il suo fascino per la musica elettronica, quindi si \u00e8 avvicinato a questo business per creare il suo stile unico. Le sue principali ispirazioni sono e saranno sempre Daft Punk, Armin van Buuren, Eric Prydz, Paul van Dyk e Above &amp; Beyond."}
{"id": "8213966", "revid": "2142040", "url": "https://it.wikipedia.org/wiki?curid=8213966", "title": "Quinto Rapporto IPCC", "text": "Il Quinto rapporto (AR5) \u00e8 stato prodotto dal Gruppo intergovernativo sul cambiamento climatico (IPCC) nel 2014.\nCome per i precedenti rapporti, l'AR5 \u00e8 stato sviluppato coinvolgendo esperti da tutte le discipline di rilievo sull'argomento e gli utenti dei rapporti, in particolare i rappresentanti dei governi. Ai governi e alle organizzazioni coinvolte nel Quarto Rapporto IPCC \u00e8 stato chiesto di presentare commenti ed osservazioni successivamente analizzate dall'IPCC. Il rapporto \u00e8 stato completato in differenti step, iniziando dal rapporto del primo gruppo di lavoro in merito alle basi fisiche del cambiamento climatico, basati sull'analisi di 9200 studi scientifici sottoposti a revisione paritaria.\nIl sommario per i legislatori fu rilasciato il 27 settembre 2013 per il primo rapporto, il 31 marzo 2014 fu rilasciato il secondo rapporto intitolato \"Impatti, adattamento e vulnerabilit\u00e0\", il terzo rapporto intitolato \"Mitigazione del cambiamento climatico\" fu rilasciato il 14 aprile 2014. Il rapporto di sintesi venne divulgato il 2 novembre 2014 in tempo per le negoziazioni del COP21\nSituazione corrente.\nIl quinto rapporto (AR5) \u00e8 costituito da tre report da parte dei rispettivi gruppi di lavoro (WG) ed un rapporto di sintesi. Il primo report \u00e8 stato pubblicato nel 2013, mentre gli altri sono stati completati nel 2014.\nAR5 fornisce un aggiornamento della conoscenza scientifica, tecnica e degli aspetti socio-economici del cambiamento climatico.\nOltre 800 autori sono stati coinvolti nella scrittura del rapporto.\nIl 14 dicembre 2012 una fuga di notizie caus\u00f2 la pubblicazione delle bozze del rapporto del WG I. Al momento della divulgazione del sommario per i legislatori, avvenuto il 27 settembre 2013, Halld\u00f3r Thorgeirsson, un ufficiale delle Nazioni Unite, evidenzi\u00f2 che, poich\u00e9 delle grandi compagnie si sapeva finanziassero la negazione del cambiamento climatico, gli scienziati dovevano essere preparati per un aumento di pubblicit\u00e0 negativa nel breve termine. \nAutori.\nL'IPCC, nel marzo 2010, ricevette circa 3000 nomine di esperti da tutto il mondo come autori. Durante la sessione tenutasi a Ginevra (19-20 Maggio 2010), i tre gruppi di lavoro presentarono la loro selezione di autori e revisori per l'AR5. Ognuno degli scienziati, specialisti ed esperti selezionati fu nominato, in base alle regole dell'IPCC, da riferimenti nazionali dell'IPCC, da osservatori approvati, o dalla direzione stessa.\nL'IPCC ricevette il 50% in pi\u00f9 di nomine per la partecipazione all'AR5 rispetto a quante ne ricevette per il Quarto Rapporto.\nUn totale di 559 autori e revisori era stato selezionato per il quarto rapporto da 2000 nomine proposte.\nIl 23 giugno 2010 l'IPCC annunci\u00f2 la pubblicazione della lista finale degli autori selezionati, comprendendo 831 esperti selezionati da svariati campi tra cui: meteorologia, fisica, oceanografia, statistica, ingegneria, ecologia, scienze sociali ed economia.\nRispetto al quarto rapporto, la partecipazione da parte di nazioni in via di sviluppo fu incrementata, per effetto degli sforzi di incrementare la copertura locale nel quinto rapporto.\nCirca il 30% degli autori proveniva da nazioni in via di sviluppo o da economie in transizione.\nOltre il 60% degli esperti selezionati era nuovo ai processi dell'IPCC, contribuendo con nuove conoscenze e prospettive.\nSunto del rapporto.\nIl 23 giugno 2010 l'IPCC annunci\u00f2 la pubblicazione della lista finale degli autori selezionati, comprensiva di 831 esperti. \nI rapporti dei gruppi di lavoro sono stati pubblicati tra il 2013 ed il 2014.\nQuesti esperti fornirono anche contributi al rapporto di sintesi pubblicato nel 2014."}
{"id": "8213967", "revid": "6923", "url": "https://it.wikipedia.org/wiki?curid=8213967", "title": "Dendrocnide moroides", "text": "Dendrocnide moroides, nota anche come la pianta dei suicidi, gympie o gympie gympie, \u00e8 una pianta comune nelle aree della foresta pluviale nel nord-est dell'Australia. \u00c8 conosciuta per i peli urticanti che ricoprono l'intera pianta e che rilasciano una potente neurotossina quando vengono toccati. \u00c8 la pi\u00f9 tossica delle specie australiane di \"Dendrocnide\". Il frutto, dopo aver rimosso i peli urticanti che lo ricoprono, risulta commestibile per l'uomo.\nDescrizione.\n\"D. moroides\" di solito cresce come una pianta con un singolo stelo che raggiunge in altezza. Ha grandi foglie cuoriformi lunghe circa e larghe , con margini finemente dentati.\nLa specie \u00e8 unica nel genere \"Dendrocnide\" nell'avere infiorescenze monoiche in cui i pochi fiori maschili sono circondati da fiori femminili. I fiori sono piccoli e, una volta impollinati, il gambo si gonfia per formare il frutto. I frutti sono succosi, simili al gelso e vanno dal rosa brillante al viola. Ogni frutto contiene un singolo seme all'esterno del frutto.\nEcologia.\nLa specie \u00e8 uno dei primi colonizzatori nelle lacune della foresta pluviale; i semi germinano in piena luce solare dopo una agitazione del suolo. Sebbene relativamente comune nel Queensland, la specie \u00e8 rara nella sua fascia pi\u00f9 meridionale ed \u00e8 elencata come specie in via di estinzione nel Nuovo Galles del Sud.\nTossicit\u00e0.\nIl contatto con foglie o ramoscelli fa penetrare i peli cavi e con punta di silice nella pelle. I peli provocano una sensazione di bruciore estremamente dolorosa che pu\u00f2 durare da alcune ore a 1-2 giorni, ricorrendo in misura minore per diversi mesi o pi\u00f9 ogni volta che l'area viene toccata, esposta all'acqua o soggetta a variazioni di temperatura. L'area lesa si ricopre di piccole macchie rosse che si uniscono per formare un bordo rosso e gonfio. Si ritiene inoltre che i peli vengano rilasciati nell'aria quando la pianta viene tagliata o sgombrata in grandi aree. I lavoratori senza una protezione delle vie respiratorie hanno riportato starnuti, naso che cola, lieve sanguinamento nasale e irritazione della gola durante il taglio o la pulizia. Il contatto \u00e8 notoriamente angoscioso. Ernie Rider, che fu schiaffeggiato in faccia e busto con il fogliame nel 1963, disse: Per due o tre giorni il dolore era quasi insopportabile; Non riuscivo a lavorare o dormire, si trasform\u00f2 poi in un brutto dolore per un'altra quindicina di giorni. La puntura persistette per due anni e si ripeteva ogni volta che facevo una doccia fredda. Non c'\u00e8 niente di paragonabile; \u00e8 dieci volte peggio di ogni altra cosa. La puntura non impedisce a diverse piccole specie di marsupiali, tra cui il pademelon dalle zampe rosse, gli insetti e gli uccelli di mangiare le foglie.\nLa moroidina, un octapeptide biciclico contenente un insolito legame C-N tra triptofano e istidina, \u00e8 stata inizialmente isolata dalle foglie e dagli steli di questa pianta, e successivamente si \u00e8 dimostrato il principale composto responsabile della lunga durata delle punture.\nCi sono state prove aneddotiche di alcune piante con i peli, ma non pi\u00f9 urticanti suggerendo un cambiamento chimico della tossina.\nTrattamento.\nIl trattamento raccomandato per la pelle esposta ai peli \u00e8 applicare acido cloridrico diluito (1:10) e rimuovere i peli con una striscia strappacera di epilazione. Se non disponibile, \u00e8 possibile utilizzare una striscia di nastro adesivo e una pinzetta. Bisogna fare attenzione a rimuovere tutti i peli intatti, senza romperli, poich\u00e9 le punte dei peli, se rimangono conficcate, aumenteranno solo il livello di dolore."}
{"id": "8213974", "revid": "1005847", "url": "https://it.wikipedia.org/wiki?curid=8213974", "title": "Elezioni politiche suppletive in Italia del 2020", "text": "Le elezioni politiche suppletive italiane del 2020 sono le elezioni tenute in Italia nel corso del 2020 per eleggere deputati o senatori dei collegi uninominali rimasti vacanti.\nCamera dei deputati.\nCollegio Lazio 1 - 01.\nLe elezioni politiche suppletive nel collegio uninominale Lazio 1 - 01 si sono tenute il 1\u00ba marzo 2020 per eleggere un deputato per il seggio lasciato vacante da Paolo Gentiloni (PD), dimessosi il 2 dicembre 2019, dopo essere stato nominato Commissario europeo per gli affari economici e monetari nella commissione von der Leyen.\nIl collegio elettorale \u00e8 formato da parte del territorio del comune di Roma: Rione Monti, Rione Trevi, Rione Colonna, Rione Campo Marzio, Rione Ponte, Rione Parione, Rione Regola, Rione Sant'Eustachio, Rione Pigna, Rione Campitelli, Rione Sant'Angelo, Rione Ripa, Rione Borgo, Rione Esquilino, Rione Ludovisi, Rione Sallustiano, Rione Castro Pretorio, Rione Celio, Rione San Saba, Rione Testaccio, Rione Trastevere, Quartiere Trionfale, Rione Prati, Quartiere Flaminio, Quartiere Della Vittoria.\nA seguito dell'elezione, \u00e8 risultato eletto deputato Roberto Gualtieri (PD).\nSenato della Repubblica.\nCollegio Campania - 07.\nLe elezioni politiche suppletive nel collegio uninominale Campania - 07 si sono tenute il 23 febbraio 2020 per eleggere un senatore per il seggio lasciato vacante da Franco Ortolani (M5S), deceduto il 22 novembre 2019.\nIl collegio elettorale \u00e8 formato da parte del territorio del comune di Napoli: i quartieri Arenella, Barra, Miano, Piscinola, Poggioreale, Ponticelli, San Carlo all'Arena, San Giovanni a Teduccio, San Pietro a Patierno, Scampia, Secondigliano, Vicaria, Vomero e Zona Industriale.\nA seguito dell'elezione, \u00e8 risultato eletto senatore Sandro Ruotolo (indipendente di sinistra).\nCollegio Umbria - 02.\nLe elezioni politiche suppletive nel collegio uninominale Umbria - 02 si sono tenute l'8 marzo 2020, per eleggere un senatore per il seggio lasciato vacante da Donatella Tesei (Lega), dimessasi il 28 novembre 2019, dopo essere stata eletta Presidente della Regione Umbria.\nIl collegio elettorale \u00e8 formato dal territorio di 60 comuni: Acquasparta, Allerona, Alviano, Amelia, Arrone, Attigliano, Avigliano Umbro, Baschi, Bevagna, Calvi dell'Umbria, Campello sul Clitunno, Cannara, Cascia, Castel Giorgio, Castel Ritaldi, Castel Viscardo, Cerreto di Spoleto, Fabro, Ferentillo, Ficulle, Foligno, Fratta Todina, Giano dell'Umbria, Giove, Gualdo Cattaneo, Guardea, Lugnano in Teverina, Massa Martana, Monte Castello di Vibio, Montecastrilli, Montecchio, Montefalco, Montefranco, Montegabbione, Monteleone di Spoleto, Monteleone d'Orvieto, Narni, Nocera Umbra, Norcia, Orvieto, Otricoli, Parrano, Penna in Teverina, Poggiodomo, Polino, Porano, Preci, San Gemini, San Venanzo, Sant'Anatolia di Narco, Scheggino, Sellano, Spello, Spoleto, Stroncone, Terni, Todi, Trevi, Vallo di Nera, Valtopina.\nA seguito dell'elezione, \u00e8 risultata eletta senatrice Valeria Alessandrini (Lega).\nCollegio Sardegna - 03.\nLe elezioni politiche suppletive nel collegio uninominale Sardegna - 03 si sono tenute il 20 e 21 settembre 2020 per eleggere un senatore per il seggio lasciato vacante da Vittoria Bogo Deledda (M5S), deceduta il 17 marzo 2020.\nIl collegio elettorale \u00e8 formato dal territorio di tutta la provincia di Sassari e dai comuni di Bitti, Galtell\u00ec, Irgoli, Loculi, Lod\u00e8, Lula, Onan\u00ec, Onifai, Orosei, Orune, Osidda, Posada, Siniscola e Torp\u00e8 nella provincia di Nuoro.\nA seguito dell'elezione, \u00e8 risultato eletto senatore Carlo Doria (PSd'Az).\nCollegio Veneto - 09.\nLe elezioni politiche suppletive nel collegio uninominale Veneto - 09 si sono tenute il 20 e 21 settembre 2020 per eleggere un senatore per il seggio lasciato vacante da Stefano Bertacco (FdI), deceduto il 14 giugno 2020.\nIl collegio elettorale \u00e8 formato dal territorio dei comuni di: Albaredo d'Adige, Angiari, Arcole, Bardolino, Belfiore, Bevilacqua, Bonavigo, Boschi Sant'Anna, Bovolone, Bussolengo, Buttapietra, Caldiero, Casaleone, Castagnaro, Castel d'Azzano, Castelnuovo del Garda, Cavaion Veronese, Cerea, Cologna Veneta, Concamarise, Costermano sul Garda, Erb\u00e8, Garda, Gazzo Veronese, Isola della Scala, Isola Rizza, Lazise, Legnago, Minerbe, Mozzecane, Nogara, Nogarole Rocca, Oppeano, Pal\u00f9, Peschiera del Garda, Povegliano Veronese, Pressana, Ronco all'Adige, Roverchiara, Roveredo di Gu\u00e0, Salizzole, San Giovanni Lupatoto, San Pietro di Morubio, Sanguinetto, Sommacampagna, Sona, Sorg\u00e0, Terrazzo, Torri del Benaco, Trevenzuolo, Valeggio sul Mincio, Veronella, Vigasio, Villa Bartolomea, Villafranca di Verona, Zevio, Zimella.\nA seguito dell'elezione, \u00e8 risultato eletto senatore Luca De Carlo (FdI)."}
{"id": "8213978", "revid": "307923", "url": "https://it.wikipedia.org/wiki?curid=8213978", "title": "Canoa/kayak ai Giochi della XX Olimpiade - Slalom K1 maschile", "text": "La competizione dello slalom K1 maschile di Canoa/kayak ai Giochi della XX Olimpiade si \u00e8 disputata il giorno 28 agosto 1972 nel bacino artificiale \"Eiskanal\" ad Augusta."}
{"id": "8213979", "revid": "729019", "url": "https://it.wikipedia.org/wiki?curid=8213979", "title": "Living Proof", "text": "Living Proof si pu\u00f2 riferire a:"}
{"id": "8214001", "revid": "6923", "url": "https://it.wikipedia.org/wiki?curid=8214001", "title": "Canoa/kayak ai Giochi della XX Olimpiade - Slalom C1 maschile", "text": "La competizione dello slalom C1 maschile di Canoa/kayak ai Giochi della XX Olimpiade si \u00e8 disputata il giorno 28 agosto 1972 nel bacino artificiale \"Eiskanal\" ad Augusta."}
{"id": "8214012", "revid": "15756", "url": "https://it.wikipedia.org/wiki?curid=8214012", "title": "Martha Coakley", "text": "\u00c8 stata la prima donna a essere nominata Procuratrice Generale dello Stato del Massachusetts, in servizio dal 17 gennaio 2007 al 21 gennaio 2015. \nPrima di ricoprire tale ruolo, \u00e8 stata procuratore distrettuale della contea di Middlesex, nel Massachusetts, dal 1999 al 2007. \nFu candidata democratica alle elezioni speciali del 2010 per il seggio al Senato degli Stati Uniti, che per lungo tempo era stato occupato da Ted Kennedy (e detenuto nel frattempo da Paul G. Kirk). Coakley ebbe il 47% delle preferenze e fu sconfitta dal repubblicano Scott Brown che ottenne il 52% dei voti. Nel 2010 fu rieletta procuratore generale e, quattro anni dopo, fu candidata dai Democratici alla carica di governatore, vinta dal repubblicano Charlie Baker.\nBiografia.\nMartha Coakley nacque da Edward J. Coakley e Phyllis E. Coakley. Il padre era un piccolo imprenditore, veterano della seconda guerra mondiale e della guerra di Corea, mentre la madre era una casalinga. Quando Coakley aveva un anno, la famiglia si trasfer\u00ec a North Adams, dove la figlia frequent\u00f2 la St. Joseph's School e la Drury High School, completando la formazione superiore nel 1971.\nNel 1975 si laure\u00f2 con lode al Williams College e, quattro anni pi tardi, consegu\u00ec lo \"Juris Doctor\" presso la scuola forense dell'Universit\u00e0 di Boston. Nell'estate del 1978, ancora studentessa di giurisprudenza, trov\u00f2 impiego nello studio legale Donovan e O'Connor, nella citt\u00e0 di Adams, nel Massachusetts. Conclusi gli studi, inizi\u00f2 a lavorare come collaboratrice associata dello studio legale Parker, Coulter, Daley &amp; White e successivamente si esercit\u00f2 presso Goodwin Procter, entrambi a Boston.\nNel 1986 divenne assistente procuratore distrettuale presso l'ufficio del tribunale distrettuale di Lowell, nel Massachusetts. Un anno dopo, fu chiamata dal Dipartimento di Giustizia a unirsi alla task force per la lotta al crimine organizzato, in qualit\u00e0 di avvocato speciale. Nel 1989 riprese il suo ruolo nell'ufficio del procuratore distrettuale e, due anni pi\u00f9 tardi, fu nominata capo dell'Unit\u00e0 di perseguimento degli abusi su minori.\nNel 1997, mentre prestava servizio nella contea di Middlesex, il procuratore distrettuale Tom Reilly insieme a Martha Coakley e Gerry Leone rappresentarono la pubblica accusa contro la diciannovenne inglese Louise Woodward, condannata per la tremenda morte di Matthew Eappen, ucciso al'et\u00e0 di otto mesi a Newton, nel Massachusetts.\nNel 1997, si tenne un'elezione speciale per il sedicesimo distretto del Suffolk di Boston in sostituzione di James T. Brett, che si stava dimettendo. Alla competizione parteciparono cinque candidati, tutti residenti nel quartiere di Ward 16, tra i quali \"un'assistente riflessiva, ma sconosciuta, di nome Martha Coakley\", che fu sconfitta da Marty Walsh, ricevendo l'11,7% dei voti.\nProcuratore distrettuale.\nA dicembre del 1997, rassegn\u00f2 le dimissioni per sostenere la campagna referendaria del candiato procuratore distrettuale nella contea di Middlesex.\nNel 2001, Coakley fece pressioni con successo sulla governatrice Jane Swift, perch\u00e9 non concedesse provvedimenti di clemenza a Gerald Amirault, condannato per abusi su un bambino di 4 anni nella Fells Acres Day School di Malden. La madre e la sorella del minore, accusate da Amirault, erano gi\u00e0 state rilasciate dalla custodia cautelare. Il Parole Board del Massachusetts aveva approvato all'unamit\u00e0 la domanda di clemenza. Secondo Dorothy Rabinowitz, membro del comitato editoriale del Wall Street Journal, non sarebbero esistite prove certe e che il perseguimento del caso da parte della Coakley sarebbe stato un esempio discutibile di abuso della funzione giurisdizionale.\nNel 2005, aspre polemiche emersero in merito alla conduzione dell'azione penale del procutore del distretto in un caso di abuso sessuale su una ragazza di 23 mesi. Coakley, che supervisionava la giuria popolare, non accus\u00f2 immediatamente Keith Winfield, un ufficiale di polizia di Somerville. Winfiel fu incriminato solamente il 1\u00ba agosto 2006, quando fu paventata la minaccia di una denuncia penale da Larry Frisoli, avvocato della madre single della vittima, e candidato repubblicano che correva contro la Coakley per la carica di procuratore generale. Martha Coakley chiese che fosse rilasciato senza cauzione in contanti. Il procuratore generale, che le succedette, ottenne la condanna di Winfield a due ergastoli. La Coakley in seguito giustific\u00f2 la propria condotta, sostenendo di aver agito in modo appropriato e in base alle prove disponibili al momento.\nNel 2012, il produttore cinematografico Steve Audette stava realizzando un documentario sull'incriminazione, la condanna di Winfield e la sua continua proclamazione di innocenza. A marzo del 2013, fu negato ad Audette l'accesso agli atti processuali.\nProcuratore generale.\nAlle elezioni politiche del 2006, Martha Coakley fu eletta procuratore generale col Partito Democratico, sconfiggendo il repubblicano Larry Frisoli con il 73% dei voti. Il 17 gennaio 2007 a prestato giuramento, prima donna a servire come procuratore generale nel Massachusetts.\nQuand a gennaio del 2007 centinaia di agenti di Boston scambiarono per ordigno esplosivo improvvisato i cartelloni pubblicitari della serie animata \"Aqua Teen Hunger Force\", la Coakley difese l'operato dei servizi di emergenza della citt\u00e0, il blocco del traffico di due ponti stradali e l'interdizione al traffico marittimo sui fiume Charles. Afferm\u00f2 che i cartelli illuminati a LED avevano \"un aspetto molto sinistro, avevano una batteria dietro e fili\".\nI due colpevoli dello scherzo si scusarono pubblicamente e furono assegnati ai servizi sociali della comunit\u00e0.\nA maggio del 2007, sostenne l'approvazione di una legge nazionale per la creazione di una \"zona cuscinetto\" di sicurezza lunga 35 piedi attorno agli ingressi e ai vialetti delle strutture sanitarie nelle quali si praticava l'aborto. La legge fu firmata dal governatore Deval Patrick ed entr\u00f2 in vigore il 13 novembre 2007, ma, a seguito del ricorso degli oppositori, fu successivamente ribaltata da una decisione unanime della Corte Suprema. che la consider\u00f2 in contrasto col Primo Emendamento.\nIl mese successivo, pubblic\u00f2 una Guida al credito al consumo e attiv\u00f2 numero verde per aiutare le persone in difficolt\u00e0 finanziarie, oggetto di azioni esecutive da parte dei creditori.\nA settembre del 2008, avvi\u00f2 una collaborazione con la Apple Inc. e la National Federation of the Blind per far riprogettare il software iTunes secondo una modalit\u00e0 operativa conforme alle prescrizioni tecniche del Federal Americans with Disabilities Act e del Massachusetts Equal Rights Act.\nA novembre del 2008, discusse senza vincere il caso Melendez-Diaz v. Massachusetts davanti alla Corte suprema degli Stati Uniti.\nIl 5 febbraio 2009, fu a capo di una coalizione di 18 Stati, di cui erano parte anche l'avvocato generale dello Stato di New York e il responsabile dell'ufficio legale di Baltimora, sollecitando l'Agenzia per la protezione dell'ambiente ad attivarsi in risposta alla sentenza della Corte Suprema del 2007 nel caso \"Massachusetts vs EPA\". Sebbene la Corte suprema avesse stabilito che l'EPA aveva l'autorit\u00e0 di regolamentare le emissioni di gas impattanti sull'effetto serra ai sensi del Clean air Act, l'Agenzia non aveva ancora assunto una decisione ufficiale in merito alla pericolosit\u00e0 per la salute o per il benessere pubblico di tali emissioni.\nCome procuratore generale, nel 2007 eredit\u00f2 dal uscente Tom Reilly il contenzioso per il crollo di un blocco da 24 tonnellate di cemento armato dal soffitto del Big Dig sul tunnel stradale Fort Point Channel. Il 26 marzo 2009, gli otto procedimenti legali relativi all'incidente si conclusero col recupero di 610,625 milioni di dollari a favore del Commonwealth del Massachusetts.\nSempre nel 2009, rifiut\u00f2 di avviare un procedimento penale nei confronti di un collaboratore di Thomas Menino, sindaco di Boston, per la presunta violazione delle leggi sulla distruzione dei registri di posta elettronica pubblici, definendo la richiesta come viziata da un fine politico.\nL'8 luglio 2009, il Massachusetts fu il primo Stato a sollevare la questione di costituzionalit\u00e0 avverso il Defense of Marriage Act. L'istanza, predisposta dalla Coakley, affermava che il Congresso aveva \"valicato la sua autorit\u00e0, minato gli sforzi degli Stati di riconoscere i matrimoni tra coppie dello stesso sesso e codificato un'ostilit\u00e0 rispetto alle persone gay e lesbiche\". \nSul finire dell'anno, vinse risarcimenti compensativi per 60 milioni di dollari da Goldman Sachs, per gli abusi comessi durante la crisi dei prestiti e dei mutui subprime.\nNel 2010, contribu\u00ec alla stesura di una legge del Massachusetts che regolava le oscenit\u00e0 su Internet. Un giudice federale annull\u00f2 la legge, a seguito del ricorso presentato da una coalizione di librai e titolari di siti Web, che la ritenevano incostituzionale poich\u00e9 avrebbe reso penalmente perseguibile qualsiasi gestore di un sito Web contenente nudit\u00e0 o materiale sessuale, non riuscendo a discriminare fra contenuti osceni e siti web aperti, ad esempio di contenuti artistici o medici, come accade in siti che forniscono informazioni sulla gravidanza o promuovono il controllo delle nascite. Il giudice federale Rya W. Zobel afferm\u00f2 che i querelanti avevano dimostrato \"senza dubbio che la legge aveva violato il primo emendamento, infrangendo o inibendo la [il diritto alla] libert\u00e0 di parola\".\nCampagne elettorali.\nAlle elezioni del 1997 per i rappresentanti dello Stato del Massachusetts risult\u00f2 terza col 12% dei voti in gara contro il futuro sindaco di Boston Marty Walsh che ebbe il 33% delle preferenze, l'attivista di quartiere Charles Tevnan (16%) e Edward Regal (10%).\nNel 1998, vinse col 48% dei voti le primarie democratiche contro Michael A. Sullivan (28%) e Timothy Flaherty (25%), cui segu\u00ec la vittoria col 71% delle preferenze contro il repubblicano Lee Johnson, durante le elezioni del procuratore generale.\nNel 2002 non si present\u00f2 n\u00e9 alle elelzioni primarie n\u00e9 a quelle generali per la carica di procuratore distrettuale. Quattro anni pi\u00f9 tardi, fu eletta procuratore generale, ottenendo il 73% dei voti contro il candidato repubblicano Larry Frisoli.\nPer il Senato degli Stati Uniti nel 2010.\nIl 1\u00ba settembre 2009, Coakley fu la prima a candidarsi all'elezione speciale per il Senato degli Stati Uniti del successore del defunto Edward M. Kennedy. Due giorni dopo, annunci\u00f2 ufficialmente la sua candidatura dal proprio sito web. Vinte le primarie del Partito Democratico l'8 dicembre 2009, i suoi avversari politici divennero il repubblicano Scott Brown e il libertario Joseph L. Kennedy. \nSostenuta dal \"The Boston Globe\" il 14 gennaio 2010, nel suo ultimo dibattito televisivo, svoltosi tre giorni prima nella sede di Boston dell'Universit\u00e0 del Massachusetts, quando le fu chiesto delle prospettive di vittoria in Afghanistan, dichiar\u00f2: \nQuesta dichiarazione suscit\u00f2 le critiche di Scott Brown e dei suoi sostenitori, tra i quali Rudy Giuliani.\nUn certo numero di gaffe furono commesse durante la campagna. Quando venne criticata per aver lasciato lo Stato per partecipare a una raccolta fondi a Washington invece di presenziare alla campagna elettorale, rispose: \"Avrei dovuto rimanere fuori a Fenway Park? A battere i denti dal freddo?\" Barack Obama, riflettendo sulla sua presidenza, disse che questo commento era stato un fattore determinante per la sconfitta elettorale della Coakley, nonch\u00e9 di impedimento per l'approvazione del Patient Protection and Affordable Care Act.\nUna seconda gaffe fu commessa nei confronti di Curt Schilling, lanciatore di baseball dei Boston Red Sox e sostenitore del rivale Scott Brown, definendolo come \"l'ennesimo fan degli Yankees\".\nCoakley ammise di aver trasmesso un'errata informativa patrimoniale durante la sua corsa al Senato, sostenendo di non avere beni personali, quando in realt\u00e0 aveva un conto corrente intestato al marito con oltre dollari di depositi, oltre a un piano pensionistico individuale (IRA) di circa .\nIl 19 gennaio 2010, Coakley fu sconfitta da Brown nelle elezioni speciali (52% contro 47%). I voti furono cos\u00ec distribuiti: voti per Brown, per Martha Coakley, voti per Joseph L. Kennedy.\nCome Procuratore Generale del Massachusetts nel 2010.\nPerse le elezioni al Senato, vinse il suo principale sfidante, il candidato repubblicano Jim McKenna, e fu rieletta procuratore generale del Massachusetts per un secondo mandato.\nCome governatore del Massachusetts nel 2014.\nIl 15 settembre 2013, l'emittente WCVB-TV venne a conoscenza dell'intenzione di Martha Coakley di candidarsi per il governatorato del Massachusetts, allo scadere del mandato del democratico Deval Patrick nel 2014. La scadenza per la presentazione ufficiale della candidatura era il luned\u00ec successivo.\nVinta la nomination democratica il 9 settembre 2014, alle elezioni generali del 4 novembre fu sconfitta per una manciata di voti dal repubblicano Charlie Baker, eletto governatore con il supporto mediatico del \"Boston Globe\", lo stesso che quattro anni prima aveva appoggiato Martha Coakley per il Senato federale.\nA elezioni concluse, il giornale scrisse che la Coakley era stata \"riscattata, anche con una sconfitta\", aggiungendo che:\nLasciata la vita pubblica, dal 2015 all'inizio del 2019, lavor\u00f2 come avvocato e lobbista per lo studio legale Foley Hoag, con sede a Boston. Ad aprile del 2019, fu annunciato che era stata assunta a tempo pieno dal produttore di sigarette elettroniche Juul, nell'ambita della gestione degli affari governativi.\nVita privata.\nMartha Coakley risiede a Medford. \u00c8 sposata col vice sovrintendente di polizia Thomas F. O'Connor Jr."}
{"id": "8214016", "revid": "663330", "url": "https://it.wikipedia.org/wiki?curid=8214016", "title": "The Loudest Voice", "text": ""}
{"id": "8214019", "revid": "436907", "url": "https://it.wikipedia.org/wiki?curid=8214019", "title": "Cheyenne (Francesca Michielin)", "text": "Cheyenne \u00e8 un singolo della cantante italiana Francesca Michielin, pubblicato il 15 novembre 2019 come primo estratto dal quarto album in studio \"Feat (stato di natura)\".\nDescrizione.\nIl brano \u00e8 stato scritto da Alessandro Raina, Davide Simonetta, Mahmood e Charlie Charles, ed \u00e8 stato prodotto da quest'ultimo.\nVideo musicale.\nIl videoclip, diretto da Jacopo Farina, \u00e8 stato pubblicato il 21 novembre 2019 e mostra la cantante divertirsi ad una festa. In alcune scene appare anche Charlie Charles."}
{"id": "8214020", "revid": "1718976", "url": "https://it.wikipedia.org/wiki?curid=8214020", "title": "Madeline (serie animata)", "text": ""}
{"id": "8214021", "revid": "436907", "url": "https://it.wikipedia.org/wiki?curid=8214021", "title": "Tha Supreme", "text": "Biografia.\nFratello minore della cantautrice Mara Sattei, Tha Supreme inizia a produrre all'et\u00e0 di 14 anni, cominciando a creare versioni strumentali di brani di artisti che ascoltava. Due anni dopo ha abbandonato la scuola per dedicarsi completamente alla musica.\nSale alla ribalta nel 2017, quando produce il singolo \"Perdonami\" per Salmo, che ha debuttato in vetta alla Top Singoli. In concomitanza con la sua attivit\u00e0 da produttore, il 5 ottobre dello stesso anno pubblica il suo primo singolo da rapper, \"6itch\". Altre produzioni di successo sono \"Gameboy Color\" e \"La La La La La\" per il rapper Dani Faiv.\nIl 9 febbraio 2018 pubblica il suo secondo singolo da solista \"5olo\" e produce sia il singolo \"Chairaggione\" di Nitro sia alcuni brani per l'album \"Fruit Joint\" di Dani Faiv. L'8 giugno \u00e8 stata la volta del terzo singolo \"Scuol4\", certificato in seguito disco d'oro dalla Federazione Industria Musicale Italiana per le oltre copie vendute. Successivamente, in collaborazione con il rapper Nayt, pubblica il singolo \"Oh 9od\", certificato disco di platino; nello stesso anno collabora con Dani Faiv al singolo \"Yung\", da lui prodotto.\nNel luglio 2019 \u00e8 tra i principali autori del mixtape \"Machete Mixtape 4\", cantando e producendo diversi brani in esso contenuti. Appare poi, con la traccia \"Fuori e dentro\", nell'album \"Scatola nera\" di Gemitaiz e MadMan. Successivamente collabora con Marracash e Sfera Ebbasta al brano \"Supreme - L'ego\", tratto da \"Persona\": nonostante non sia stato pubblicato come singolo, esso ha raggiunto la vetta della classifica italiana dei singoli. Il 7 novembre 2019 ha pubblicato il singolo \"Blun7 a Swishland\", che ha debuttato in vetta alla Top Singoli e ha mantenuto tale posizione per cinque settimane consecutive. Il brano ha inoltre anticipato di una settimana l'uscita dell'album di debutto \"23 6451\". Distribuito dalla Sony Music, il disco si compone di venti brani, di cui alcuni realizzati con la partecipazione di Fabri Fibra, Salmo, Mahmood, Marracash, Lazza, Nitro, Dani Faiv, Gemitaiz e Madman.\nIl 13 maggio 2020 pubblica, in collaborazione con Carl Brave e la sorella Mara Sattei, il singolo \"Spigoli\", che nella seconda settimana di pubblicazione ha raggiunto la vetta della Top Singoli. Il 31 luglio viene pubblicato il singolo \"0ffline\", realizzato in collaborazione con il rapper canadese Bbno$ e integrato nella lista tracce della riedizione digitale di \"23 6451\". Il 2 ottobre esce il mixtape \"Bloody Vinyl 3\", realizzato in collaborazione con i produttori Slait, Young Miles e Low Kidd. Composto da quindici tracce, il disco presenta svariati ospiti, tra cui Salmo, Nitro, Lazza, Fabri Fibra, Gu\u00e9 Pequeno, Capo Plaza e Massimo Pericolo. Al termine del 2020 risulta essere l'artista pi\u00f9 ascoltato in Italia su Spotify.\nIl 16 gennaio 2021 \u00e8 stato pubblicato il singolo \"Warzonata\", realizzato insieme allo youtuber Zano mentre, il 30 luglio successivo, viene pubblicato \"Una direzione giusta,\" cover del brano \"Lontano dal tuo sole\" di Neffa, in collaborazione proprio con quest'ultimo."}
{"id": "8214022", "revid": "1305772", "url": "https://it.wikipedia.org/wiki?curid=8214022", "title": "Living Proof (Camila Cabello)", "text": "Living Proof \u00e8 un singolo della cantante statunitense Camila Cabello, pubblicato il 15 novembre 2019 come quinto estratto dal secondo album in studio \"Romance\".\nPubblicazione.\nCamila Cabello ha menzionato \"Living Proof\" per la prima volta nel febbraio 2019, per poi annunciarla ufficialmente il 13 novembre 2019. Ha affermato che \u00e8 una delle sue tracce preferite che ha scritto per \"Romance\".\nDescrizione.\nIl testo della canzone usa l'immaginario religioso per descrivere la relazione della cantante con il suo amante. Inoltre, il ritornello \u00e8 cantato interamente in falsetto. Il brano \u00e8 stato scritto dalla stessa cantante insieme ad Alexandra Tamposi, Justin Tranter, Mattias Larsson e Robin Fredriksson.\nEsibizioni dal vivo.\nCamila Cabello ha presentato \"Living Proof\" dal vivo per la prima volta il 24 novembre 2019 agli American Music Awards.\nVideo musicale.\nIl videoclip del singolo \u00e8 stato reso disponibile il 24 novembre 2019."}
{"id": "8214035", "revid": "599013", "url": "https://it.wikipedia.org/wiki?curid=8214035", "title": "Cecilia Garc\u00eda", "text": "Carriera.\nCon la ha disputato i Campionati europei del 1983."}
{"id": "8214036", "revid": "300067", "url": "https://it.wikipedia.org/wiki?curid=8214036", "title": "Cecilia Garcia", "text": ""}
{"id": "8214037", "revid": "124123", "url": "https://it.wikipedia.org/wiki?curid=8214037", "title": "Susana Garc\u00eda", "text": "Carriera.\nCon la ha disputato i Campionati europei del 1978."}
{"id": "8214038", "revid": "300067", "url": "https://it.wikipedia.org/wiki?curid=8214038", "title": "Susana Garcia", "text": ""}
{"id": "8214039", "revid": "767487", "url": "https://it.wikipedia.org/wiki?curid=8214039", "title": "Vasil\u012bs Bouzas", "text": "Carriera.\nClub.\nHa giocato nella massima serie dei campionati greco ed egiziano."}
{"id": "8214040", "revid": "436907", "url": "https://it.wikipedia.org/wiki?curid=8214040", "title": "Ci siamo capiti male", "text": "Ci siamo capiti male \u00e8 un singolo del cantautore italiano Biagio Antonacci, pubblicato il 15 novembre 2019 come primo estratto dal quindicesimo album in studio \"Chiaramente visibili dallo spazio\".\nVideo musicale.\nIl videoclip, diretto da Mauro Russo, \u00e8 stato girato presso la Villa Malliana di Almenno San Bartolomeo con la partecipazione della nazionale italiana di nuoto sincronizzato."}
{"id": "8214049", "revid": "599013", "url": "https://it.wikipedia.org/wiki?curid=8214049", "title": "Carmen Famadas", "text": "Carriera.\nCon la ha disputato i Campionati europei del 1974."}
{"id": "8214059", "revid": "1305772", "url": "https://it.wikipedia.org/wiki?curid=8214059", "title": "Love Me Anyway", "text": "Love Me Anyway \u00e8 un singolo della cantautrice statunitense Pink, pubblicato il 17 settembre 2019 come quarto estratto dall'ottavo album in studio \"Hurts 2B Human\".\nIl brano, scritto dalla stessa cantante con Allen Shamblin e Thomas Douglas e prodotto da Sal Oliveri e Simon Gooding, ha visto la collaborazione del cantautore statunitense Chris Stapleton.\nPromozione.\nNonostante avesse gi\u00e0 ricevuto abbastanza passaggi radiofonici da entrare nelle classifiche country statunitensi nella primavera del 2019, \"Love Me Anyway\" \u00e8 stato mandato ufficialmente in rotazione radiofonica a partire dal successivo 17 settembre. I due interpreti hanno eseguito il pezzo dal vivo ai Country Music Association Awards il 13 novembre 2019."}
{"id": "8214060", "revid": "124123", "url": "https://it.wikipedia.org/wiki?curid=8214060", "title": "Pilar Rubiales", "text": "Carriera.\nCon la ha disputato i Campionati europei del 1978."}
{"id": "8214061", "revid": "104458", "url": "https://it.wikipedia.org/wiki?curid=8214061", "title": "Daniel Ericsson", "text": "Biografia.\nAttivo in gare FIS dal febbraio del 2003, Ericsson ha esordito in Coppa Europa il 7 febbraio 2007 a Sarentino in discesa libera (53\u00ba). In Coppa del Mondo ha debuttato il 13 gennaio 2008 a Wengen in discesa libera (51\u00ba) e ha ottenuto il suo miglior piazzamento il 4 dicembre 2009 a Beaver Creek in supercombinata (31\u00ba); ha bissato tale risultato a Wengen nella medesima specialit\u00e0 il 18 gennaio 2013.\nSi \u00e8 ritirato al termine della stagione 2012-2013; la sua ultima gara in Coppa del Mondo \u00e8 stata il supergigante di Kvitfjell del 3 marzo (43\u00ba), mentre la sua ultima gara in carriera \u00e8 stata lo slalom gigante dei Campionati svedesi 2013, disputato a Fun\u00e4sdalen il 22 marzo e chiuso da Ericsson all'8\u00ba posto. In carriera non ha preso parte a rassegne olimpiche o iridate.\nPalmar\u00e8s.\nAustralia New Zealand Cup.\nAustralia New Zealand Cup - vittorie.\nLegenda:\nSG = supergigante\nSC = supercombinata"}
{"id": "8214062", "revid": "599013", "url": "https://it.wikipedia.org/wiki?curid=8214062", "title": "Jimmy McRae", "text": "Carriera.\nHa vinto cinque volte il British Rally Championship, negli anni 1981, 1982, 1984, 1987 e 1988. Ha preso parte anche allo European Rally Championship nel 1982 e al WRC, dove il suo miglior piazzamento \u00e8 stato un quindicesimo posto nel 1983. Jimmy ha avuto da sua moglie Margaret tre figli, Colin McRae, Alister McRae e Stuart McRae.\nInizi\u00f2 la sua carriera all'et\u00e0 di 31 anni guidando la sua Ford Cortina Lotus Mk1 equipaggiata con motore Lotus, per poi passare ad una Ford Escort Twin Cam. \nDurante la sua carriera, McRae ha guidato con numerose squadre, tra cui Vauxhall, Opel e Ford raggiungendo l'apice quando fu ingaggiato dal Rothmans Rally Team, al volante di una Opel Manta 400. Durante la sua permanenza nel team Rothmans, i suoi compagni di squadra furono Ari Vatanen, Walter R\u00f6hrl e Henri Toivonen. Poi pass\u00f2 alla guida di una MG Metro 6R4."}
{"id": "8214063", "revid": "108875226", "url": "https://it.wikipedia.org/wiki?curid=8214063", "title": "British Rally Championship", "text": ""}
{"id": "8214065", "revid": "599013", "url": "https://it.wikipedia.org/wiki?curid=8214065", "title": "Elena Moreno", "text": "Carriera.\nCon la ha disputato i Campionati europei del 1983."}
{"id": "8214070", "revid": "1573940", "url": "https://it.wikipedia.org/wiki?curid=8214070", "title": "Ceratogymna atrata", "text": "Il bucero dal casco nero (Ceratogymna elata ()) \u00e8 un uccello della famiglia dei Bucerotidi originario dell'Africa occidentale e centrale.\nDescrizione.\nDimensioni.\nMisura 60-70\u00a0cm di lunghezza, per un peso di 1069-1600\u00a0g nel maschio e di 907-1182\u00a0g nella femmina.\nAspetto.\nIl piumaggio \u00e8 interamente nero, con riflessi metallici sulla parte superiore del corpo. L'estremit\u00e0 delle timoniere esterne \u00e8 bianca. La sommit\u00e0 del capo \u00e8 ricoperta da un ciuffo ispido particolarmente disordinato e il becco nero \u00e8 sormontato da una protuberanza cilindrica dello stesso colore. La pelle \u00e8 nera su entrambi i lati della testa, mentre la pelle nuda della gola \u00e8 blu cobalto. La femmina, di dimensioni pi\u00f9 piccole, ha la testa e il collo bruno-rossastri e il becco bruno-nerastro sormontato da un casco molto pi\u00f9 sottile. I giovani somigliano soprattutto alla femmina, diversamente a quanto accade nelle specie asiatiche.\nBiologia.\nI buceri dal casco nero abbandonano i loro posatoi all'alba in piccole truppe per andare alla ricerca di cibo. Preferiscono rimanere sulla sommit\u00e0 degli alberi a 50 o 60 metri dal suolo. \u00c8 loro necessaria una grande quantit\u00e0 di cibo e per soddisfare il loro appetito si dirigono verso gli alberi carichi di frutti. Per raggiungere il loro scopo, sono in grado di percorrere lunghe distanze e ispezionare vaste distese di foresta. Le ali arrotondate rendono il loro volo difficile e particolarmente rumoroso per un uccello. Molti esemplari non smettono di lanciare i loro richiami quando sono in aria, emettendo dei segnali sonori particolarmente potenti. Le coppie rimangono unite durante tutto l'anno e, anche dopo la stagione della nidificazione, i maschi continuano spesso a nutrire le loro compagne.\nAlimentazione.\nIl loro menu \u00e8 composto principalmente da frutti o da noci delle palme \"Calamus\" o \"Raphia vinifera\", ma consumano anche una grande variet\u00e0 di insetti e di piccoli crostacei e talvolta effettuano razzie nelle colonie di gendarmi (\"Ploceus cucullatus\") per catturare i nidiacei. Si stima che la dieta di questa specie di bucero sia per l'85% vegetariana e per il restante 15% costituita da sostanze di origine animale. Generalmente gli insetti sembrano costituire una parte irrisoria della dieta, ma diventano una fonte significativa di nutrimento durante la stagione delle piogge, quando emergono dai loro nidi formiche alate e termiti.\nRiproduzione.\nCome tutti i buceri (eccetto i bucorvi), questi uccelli nidificano nelle cavit\u00e0 degli alberi e alcuni nidi a volte si trovano a pi\u00f9 di 20 metri dal suolo. La stagione riproduttiva inizia quando la disponibilit\u00e0 di risorse alimentari \u00e8 maggiore. La nidificazione pu\u00f2 avere successo solo se vi \u00e8 abbondanza di cibo. Nelle annate di penuria, i buceri depongono un numero minore di uova o semplicemente rinunciano alla riproduzione. \u00c8 la femmina a dedicarsi alla cova delle uova in un nido il cui ingresso \u00e8, come sempre in queste specie, chiuso con l'aiuto di materiali vari quali fango, alimenti inumiditi o escrementi consolidati con la saliva. Il maschio si occupa di alimentarla attraverso una piccola apertura lasciata nella parte anteriore. I giovani crescono lentamente e lo sviluppo della protuberanza cilindrica, appena visibile nei piccoli, \u00e8 eccessivamente lungo, raggiungendo il pieno sviluppo dopo diversi anni.\nDistribuzione e habitat.\nQuesta specie, appartenente al gruppo dei grandi buceri africani, occupa un areale particolarmente vasto, che si estende su quasi 2.100.000 chilometri quadrati in Africa occidentale, dalla Liberia alla Repubblica Democratica del Congo e all'Angola. I suoi rappresentanti si tengono lontani dalla costa e vivono nelle foreste pluviali e nelle foreste a galleria fino a 1250 metri di altitudine."}
{"id": "8214073", "revid": "111519863", "url": "https://it.wikipedia.org/wiki?curid=8214073", "title": "Hyperspace", "text": "Hyperspace \u00e8 il quattordicesimo album in studio del musicista statunitense Beck, pubblicato il 22 novembre 2019 sotto l'etichetta Capitol Records.\nL'album, prodotto da Beck insieme a Pharrell Williams, \u00e8 stato preceduto dall'uscita dei singoli \"Saw Lightning\" pubblicato il 15 aprile 2019, \"Uneventful Days\" del 17 ottobre 2019, \"Dark Places\" del 7 novembre 2019 e \"Everlasting Nothing\" del 14 novembre 2019.\nIl 10 ottobre 2019 Beck ha pubblicato la copertina, con il titolo dell'album scritto con l'alfabeto katakana (\u30cf \u30a4 \u30d1 \u30fc \u30b9 \u30da \u30fc \u30b9, Haip\u0101sup\u0113su)."}
{"id": "8214084", "revid": "6923", "url": "https://it.wikipedia.org/wiki?curid=8214084", "title": "Hwang Sun-mi", "text": "\u00c8 famosa soprattutto per la sua favola \"La gallina che sognava di volare\", adattata in Corea del Sud nel film d'animazione di successo \"Leafie - La storia di un amore\".\nBiografia.\nHwang \u00e8 nata nel 1963 ed era la seconda di cinque figli. Non ha potuto frequentare la scuola media a causa della povert\u00e0 ma, grazie ad un'insegnante che le ha dato la chiave di una classe, poteva andare a scuola e leggere libri quando voleva. Si \u00e8 iscritta al liceo sostenendo un esame di maturit\u00e0 e si \u00e8 laureata alla facolt\u00e0 di scrittura creativa del Seoul Institute of the Arts and Gwangju University e alla Chung-Ang University. Vive a Seul.\nHwang \u00e8 docente a contratto presso la facolt\u00e0 di lettere del Seoul Institute of the Arts. La sua carriera di scrittrice \u00e8 iniziata nel 1995 e da allora ha pubblicato quasi 30 libri di vario genere. \u00c8 famosa soprattutto per il suo libro \"La gallina che sognava di volare\" che, dalla sua pubblicazione nel 2000, \u00e8 diventato un classico istantaneo, restando nelle classifiche dei bestseller per dieci anni, vendendo oltre 2 milioni di copie e ispirando il film d'animazione omonimo coreano con i pi\u00f9 alti incassi della storia coreana, guadagnando quasi 7 miliardi di won nel suo primo mese di uscita. \u00c8 stato anche adattato in un fumetto, un'opera teatrale e un musical ed \u00e8 stato tradotto in 27 lingue. La scrittrice ha detto in un'intervista che ha basato il suo libro sulla triste e difficile vita da contadino del padre.\nL'opera di Hwang si concentra sulle intersezioni tra tradizione e modernit\u00e0, l'ecologia e la ricerca della libert\u00e0. \u00c8 famosa soprattutto per le sue opere fantasy e ha vinto l'SBS Media Literary Award nel 2001 e il 36\u00b0 Sejong Children's Literature Prize nel 2003."}
{"id": "8214085", "revid": "588403", "url": "https://it.wikipedia.org/wiki?curid=8214085", "title": "Birin\u015fi L\u00efga 2009", "text": "La Birin\u015fi L\u00efga 2009 \u00e8 stata la 15\u00aa edizione della seconda serie del campionato kazako di calcio. \nStagione.\nNovit\u00e0.\nAl termine della stagione 2008, il e il sono salite in Qazaqstan Prem'er Ligasy. Dalla Qazaqstan Prem'er Ligasy sono retrocesse , e . Quest'ultima ha cambiato successivamente denominazione in . L' \u00e8 stato invece rinominato , mentre il Karasay Sarbazdary ha cambiato nome in .\n, , e non hanno preso parte a questa edizione del torneo. Al loro posto sono state ammesse , OS\u015e\u00cfOSD, Twrkistan.\nFormula.\nLe quattordici squadre si affrontano in un girone all'italiana con partite di andata e ritorno.\nClassifica.\nLegenda:\nNote:"}
{"id": "8214163", "revid": "729019", "url": "https://it.wikipedia.org/wiki?curid=8214163", "title": "Parco statale di Chugach", "text": "Il parco statale di Chugach (in inglese \"Chugach State Park\") \u00e8 un'area naturale protetta statale che copre una superficie di 2 004 chilometri quadrati, situato nell'Alaska centro-meridionale. \nSebbene si estenda principalmente nel comune di Anchorage, una piccola porzione del parco (a nord dell'area del lago Eklutna in prossimit\u00e0 del Pioneer Peak) si trova all'interno del distretto Matanuska-Susitna. Istituito il 6 agosto 1970 dall'allora governatore dell'Alaska Keith Miller, questo parco \u00e8 stato creato per proteggere il valore paesaggistico dei monti Chugach e garantire la sicurezza dell'approvvigionamento idrico per Anchorage.\nIl parco, gestito dall'Alaska State Parks, \u00e8 il terzo parco statale pi\u00f9 grande degli Stati Uniti ed \u00e8 costituito da aree geograficamente disparate ognuna con attrazioni e strutture diverse. La caccia e la pesca sono consentite in base alle norme stabilite dal Dipartimento per la pesca e la caccia dell'Alaska. La pratica del bersaglio non \u00e8 consentita all'interno dei confini del parco."}
{"id": "8214174", "revid": "120634071", "url": "https://it.wikipedia.org/wiki?curid=8214174", "title": "Chiesa di San Leonardo (Tesero)", "text": "La chiesa di San Leonardo \u00e8 una chiesa sussidiaria di Tesero, in val di Fiemme, Trentino. Fa parte della zona pastorale di Fiemme e Fassa dell'arcidiocesi di Trento e risale forse al XVIII o pi\u00f9 probabilmente al XV secolo. \nStoria.\nLa tradizione vuole che la chiesa facesse parte di un monastero intitolato a san Gottardo e san Leonardo, gestito alle origini da monaci camaldolesi che vi accoglievano i malati, svolgendo un servizio importante allora per la popolazione locale.\nNon \u00e8 certo il periodo della sua fondazione, che potrebbe essere il 1294. Risulterebbe da un documento che papa Bonifacio VIII diede al priore del convento di San Martino di Castrozza diritti sulla scelta del priore del convento di San Leonardo a Tesero.\nNel 1418 il convento venne soppresso da papa Martino V ed una prima citazione chiara di questa chiesa \u00e8 presente in testamento registrato da un notaio di Cavalese nel 1440. Sulla base di questo atto si pensa che san Leonardo possa essere stato costruito entro l'inizio del XV secolo.\nLe parti pi\u00f9 antiche dell'edificio, databili al periodo, sono le trifore sul campanile.\nLa consacrazione solenne avvenne nel 1474, officiata da Albertino, frate minore e suffraganeo del principe vescovo Giovanni Hinderbach.\nNel periodo della consacrazione venne affrescata parte del presbiterio con immagini di san Leonardo e altre immagini vennero dipinte sul fianco meridionale dell'edificio.\nNel XVI secolo venne notevolmente ampliata, in stile gotico, e si procedette ad ulteriori decorazioni sia del presbiterio sia della navata. \nDurante il secolo successivo si procedette con restauri alla facciata ed alla costruzione della sacrestia, inoltre la torre campanaria, in pietra, venne intonacata.\nNel XVIII secolo fu decorata la facciata.\nDescrizione.\nPosizionata sulla strada che unisce Tesero a Stava, \u00e8 orientata verso est.\nIl prospetto principale a capanna con due spioventi ha anteriormente un portico. Sotto il portico vi si trova l'accesso principale, due grandi finestre ed alcuni affreschi.\nLa torre campanaria sorge accanto alla zona presbiteriale, a sud.\nLa navata interna \u00e8 unica e suddivisa in tre campate.\nAspetti artistici e storici.\nIl grande dipinto raffigurante \"L'Addolorata\", opera di Antonio Longo, venne trasferito nella sala della chiesa dalla sua precedente sistemazione nella Chiesa della Palanca dove si trovava sin dal 1819. La facciata a sud \u00e8 arrucchita da un grande affresco raffigurante \"San Cristoforo\" oltre a \"San Bernardo\" e \"Sant'Antonio\".\nCimitero di San Leonardo.\nDal 1985, dopo il disastro della Val di Stava, il cimitero della chiesa ospita una parte delle 268 vittime di quella tragedia in un settore a loro dedicato. Papa Giovanni Paolo II vi si rec\u00f2 in visita il 17 luglio 1988."}
{"id": "8214176", "revid": "122246", "url": "https://it.wikipedia.org/wiki?curid=8214176", "title": "Vittoria Prandi", "text": "Carriera.\nClub.\nLa carriera di Vittoria Prandi inizia nelle giovanili del : con la stessa squadra, nelle annate 2011-12 e 2012-13, ottiene qualche convocazione in prima squadra, in Serie A1. Nella stagione 2013-14 \u00e8 sempre nella massima divisione italiana vestendo la maglia della di Modena.\nNell'annata 2014-15 entra a far parte del progetto federale del , in Serie A2: tuttavia a met\u00e0 stagione viene ceduta al di Pavia, sempre in serie cadetta.\nNella stagione 2015-16 si accasa all' di Villaverla, in Serie A1, mentre in quella successiva \u00e8 al , in Serie A2, con cui, al termine della stagione 2017-18 conquista la promozione in massima serie. Nell'annata successiva resta in serie cadetta alla .\nPer il campionato 2019-20 difende i colori del , in Serie A1, dove resta per due annate, per poi accordarsi con il per la stagione 2021-22, in Serie A2."}
{"id": "8214178", "revid": "827882", "url": "https://it.wikipedia.org/wiki?curid=8214178", "title": "Cioccolata (personaggio)", "text": ""}
{"id": "8214179", "revid": "827882", "url": "https://it.wikipedia.org/wiki?curid=8214179", "title": "Secco (Le bizzarre avventure di JoJo)", "text": ""}
{"id": "8214180", "revid": "339392", "url": "https://it.wikipedia.org/wiki?curid=8214180", "title": "Secco (I Simpson)", "text": ""}
{"id": "8214187", "revid": "1313191", "url": "https://it.wikipedia.org/wiki?curid=8214187", "title": "Corymbia polycarpa", "text": "Corymbia polycarpa \u00e8 una pianta appartenenta alla famiglia delle Myrtaceae, endemica dell'Australia settentrionale.\nGli australiani indigeni di diversi gruppi linguistici hanno nomi diversi per l'albero. I popoli Nungali conoscono l'albero come narrga o gunjid, i Mulluk-Mulluk lo conoscono come dawart, gli Yangman lo conoscono come bodog, i popoli Gurindji come jadburru e i Wagiman come jagatjjin.\nDescrizione.\n\u00c8 un albero di medie dimensioni che pu\u00f2 raggiungere da 5 a 25 m in altezza. La corteccia ruvida \u00e8 tessellata, fragile e di colore brunastro, la corteccia pi\u00f9 vecchia \u00e8 di colore grigio-marrone e la corteccia pi\u00f9 recente \u00e8 di colore rosso-marrone. Le foglie pi\u00f9 giovani sono ellittiche-lanceolate, di color verde brillante e raggiungono da 5 a 8\u00a0cm in lunghezza e da 2 a 2.5\u00a0cm in larghezza, mentre le foglie adulte vanno dai 10 ai 20\u00a0cm da 1 a 3\u00a0cm e sono maggiormente lanceolate. La fioritura avviene da dicembre ad agosto e i fiori, color bianco o crema, raggiungono fino a 2\u00a0cm di diametro. Ogni infiorescenza composta nella parte terminale \u00e8 formata da sette o nove gemme per ombrella. I germogli maturi sono obovoidali-piriformi, con una lunghezza che va dai 0.9 fino a 1.4\u00a0cm e una larghezza che va da 0.5 a 0.8\u00a0cm e tra 0.5 0.8\u00a0cm di profondit\u00e0. I boccioli hanno una superficie squamosa biancastra dovuta alla frammentazione della cuticola di gomma e un opercolo leggermente arrotondato a forma conica. I frutti pedicellati che si formano successivamente hanno una forma allungata a \"botte\" e vanno da 1.5 a 3.5\u00a0cm di lunghezza e da 0.8 to 1.6\u00a0cm di larghezza, separandosi lungo le nervature si dividono in 4 parti chiuse. I semi marroni all'interno hanno una forma ellissoidale con un'ala terminale e una lunghezza da 8 a 13\u00a0mm.\nDistribuzione e habitat.\n\"C. polycarpa\" \u00e8 endemica dell'Australia occidentale, del Territorio del Nord, del Queensland e del Nuovo Galles del Sud; pi\u00f9 specificamente si trova in tutta l'Australia settentrionale e nel nord-ovest del Nuovo Galles del Sud. La specie \u00e8 abbastanza comune tra Broome e Derby nell'Australia occidentale attraverso la regione di Kimberley nell'Australia occidentale che si estende ad est sull'estremit\u00e0 superiore del territorio settentrionale, comprese le isole vicine e attraverso il Golfo di Carpentaria e la penisola meridionale di Cape York, nel Queensland. Si trova nei pressi di corsi d'acqua, nelle depressioni o su pianure alluvionali che crescono in alluvionale sabbioso o limoso e meno comunemente nelle argille di cracking e scheletrico arenaria o lateritic terreni.\nTassonomia.\nLa specie \u00e8 stata per la prima volta descritta formalmente come \"Eucalyptus polycarpa\" dal botanico Ferdinand von Mueller nel 1859 come parte del lavoro \"Monograph of the Eucalypti of tropical Australia\", pubblicato sul \"Journal of the Proceedings of the Linnean Society, Botany\" . \u00c8 stato riclassificato nel genere \"Corymbia\" nel 1995 da Ken Hill e Lawrence Alexander Sidney Johnson nel lavoro \"Systematic studies in the eucalypts.\" \"A revision of the bloodwoods, genus Corymbia (Myrtaceae)\" pubblicata sulla rivista \"Telopea\" . Altri sinonimi includono \"Eucalyptus pyrophora\" var. \"Policarpa\", \"Eucalyptus erubescens\", \"Eucalyptus terminalis\" var. \"carnosa\" ed \"eucalyptus derbyensis\" .\nUsi.\nIl legname dell'albero \u00e8 molto resistente, con una durata superiore a 40 anni. Il legname \u00e8 vulnerabile all'attacco delle termiti e l'alburno non trattato \u00e8 soggetto a danni da parte dei trivellatori di lyctine. \u00c8 un legno duro e difficile da lavorare con utensili manuali. \u00c8 usato principalmente come legname tondo piuttosto che da legname segato a causa delle numerose venature di kino. \u00c8 stato utilizzato come palo, traversina ferroviaria, supporto per estrazione mineraria, per recinzioni e trave per le fondamenta di case. Gli australiani indigeni hanno usato medicalmente la sua gomma, un liquido antisettico per trattare tagli, piaghe, ustioni, ulcere e imbardate ."}
{"id": "8214196", "revid": "110157", "url": "https://it.wikipedia.org/wiki?curid=8214196", "title": "Museo \u00c9dith-Piaf", "text": "Il museo \u00c9dith-Piaf \u00e8 aperto al pubblico su richiesta, al numero 5 di rue Crespin-du-Gast dell'XI \"arrondissement\" di Parigi, quartiere di M\u00e9nilmontant.\nDescrizione.\nIl museo \u00c9dith-Piaf \u00e8 un museo privato, gestito dall'associazione \"Les Amis d'\u00c9dith Piaf\", dedicato alla memoria della cantante \u00c9dith Piaf. Il Museo \u00e8 stato creato da Bernard Marchois, autore di biografie su \u00c9dith Piaf. Esso espone ricordi dell'artista: fotografie, lettere, spartiti, manifesti, vestioti da scena e da citt\u00e0, registrazioni, sculture, dipinti, una collezione di porcellane etc."}
{"id": "8214216", "revid": "1124164", "url": "https://it.wikipedia.org/wiki?curid=8214216", "title": "Pieve di Campanile", "text": ""}
{"id": "8214218", "revid": "112623200", "url": "https://it.wikipedia.org/wiki?curid=8214218", "title": "Marquardo Susanna", "text": " Lodato dai suoi contemporanei per la sua conoscenza giuridica, svolse incarichi per la Serenissima e pubblic\u00f2 due opere di argomento religioso.\nBiografia.\nNacque intorno al 1508 a Udine, figlio di Cristoforo Susanna e Lucrezia Antonini. Dopo avere studiato in giovent\u00f9 nella citt\u00e0 natale sotto Gregorio Amaseo, G.B. Privitellio e Francesco Alunno, si trasfer\u00ec presso l'Universit\u00e0 di Padova, dove consegu\u00ec il dottorato in giurisprudenza nel 1522. Tornato a Udine, si spos\u00f2 con Samaritana Biancone ed esercit\u00f2 la professione di avvocato, sia nelle cause civili sia presso il tribunale ecclesiastico.\nPer conto della Repubblica di Venezia oper\u00f2 nel 1563 all'interno di un gruppo di giureconsulti che affiancarono i commissari veneti per dirimere il problema dei confini con la Provincia Austriaca, governata dagli arciduchi Carlo e Ferdinando d'Austria. Ebbe incarichi politici nei domini di Terraferma della Serenissima, tra i quali nel 1565 quello di vicario di Giambattista Contarini, podest\u00e0 della citt\u00e0 di Padova.\nMarquardo Susanna scrisse varie opere riguardanti la propria attivit\u00e0 giuridica, ma pubblic\u00f2 (a Venezia) solo due trattati di tema religioso, il \"De iudaeis et aliis infidelibus\" nel 1558 (dedicandolo a papa Paolo IV) e il \"De coelibatu sacerdotum non abrogando\" nel 1565 (dedicato a papa Pio IV). Nel \"De iudaeis\" raccoglie le tesi antigiudaiche in voga nel tempo e scrive che, pur avendo diritto di cittadinanza, gli ebrei possono essere espulsi se imputati di gravi crimini e macchinazioni, citando come caso esemplare la diffusione della peste di Udine del 1556, quando gli ebrei furono cacciati dalla citt\u00e0.\nMor\u00ec a settant'anni nel 1578."}
