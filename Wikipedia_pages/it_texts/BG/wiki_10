{"id": "7951524", "revid": "547034", "url": "https://it.wikipedia.org/wiki?curid=7951524", "title": "Jafrabad (stato)", "text": "Lo Stato di Jafrabad (o stato di Jafarabad) fu uno stato principesco del subcontinente indiano, avente per capitale la citt\u00e0 di Jafrabad.\nStoria.\nLo stato di Jafrabad venne fondato attorno al 1650. Il 6 dicembre 1733 il regnante dello stato di Jafarabad sigl\u00f2 un trattato difensivo e offensivo con la Compagnia britannica delle Indie orientali.\nNel 1759, gli stati di Jafrabad e Janjira entrarono in unione personale. Infine nel 1834 lo stato di Jafrabad divenne un protettorato britannico.\nAttorno al 1731 quando l'Impero moghul dovette rinunciare alla propria sovranit\u00e0 sul Gujarat, il locale \"Thanedar\" (governante) che era alleato dei moghul divenne un sovrano indipendente. Il \"Thanedar\" e la popolazione locale dei Koli erano votati alla pirateria, attaccando ripetutamente le navi di passaggio e disturbando i traffici commerciali provenienti da Surat. Sidi Hilal, il principe della dinastia di Janjira che regnava all'epoca su Surat, attacc\u00f2 quindi i Kolis, distruggendo le loro navi e richiedendo pesanti riscatti per la liberazione dei prigionieri. Il Thanedar di Jafarabad non riusc\u00ec a pagare quanto richiesto da Jafarabad e pertanto vendette l'intero stato a Sidi Hilal nel 1759.\nSidi Hilal ben presto realizz\u00f2 di non poter mantenere il controllo sulla citt\u00e0 appena ottenuta in una situazione di mancanza di leggi come era per la penisola di Kathiawar e pertanto nel 1762 trasfer\u00ec Jafrabad al Nawab di Janjira, che pag\u00f2 i debiti restanti e venne nominato governatore.\nSotto il protettorato britannico i nawab di Janjira vennero considerati governanti di seconda classe tra i regnanti della penisola di Kathiawar, ma vennero in seguito promossi alla prima classe. Durante il XIX secolo i governanti locali mantennero una forza militare di 123 uomini.\nLo stato di Jafrabad entr\u00f2 a far parte dell'Unione indiana l'8 marzo 1948."}
{"id": "7951525", "revid": "1543377", "url": "https://it.wikipedia.org/wiki?curid=7951525", "title": "Coppa Radivoj Kora\u0107 2018", "text": "La Coppa Radivoj Kora\u0107 2018 \u00e8 la 16\u00aa Coppa di Serbia di pallacanestro maschile (la 12\u00aa con il nome di Coppa di Serbia).\nSquadre.\nLe squadre qualificate sono le quattro squadre partecipanti alla Lega Adriatica 2017-18, le prime due classificate al termine del girone di andata della Ko\u0161arka\u0161ka liga Srbije 2017-2018, pi\u00f9 le due squadre finaliste della Coppa di Serbia del secondo livello. "}
{"id": "7951526", "revid": "12109", "url": "https://it.wikipedia.org/wiki?curid=7951526", "title": "Storia dell'Azerbaijan", "text": ""}
{"id": "7951528", "revid": "104810038", "url": "https://it.wikipedia.org/wiki?curid=7951528", "title": "Teresa Manzoni Stampa Borri", "text": ""}
{"id": "7951536", "revid": "1305772", "url": "https://it.wikipedia.org/wiki?curid=7951536", "title": "Malerkotla (stato)", "text": "Lo Stato di Malerkotla (o stato di Maler Kotla) fu uno stato principesco del subcontinente indiano, avente per capitale la citt\u00e0 di Malerkotla.\nStoria.\nLo stato precedente venne fondato nel 1454 dallo sceicco Sadruddin-i-Jahan, un uomo pio della tribu di Sherwani dell'area dell'Afghanistan, e venne governato dai suoi discendenti.\nLa tradizione locale riporta che Behlol Lodhi (1451\u20131517), il re afghano che ebbe gran parte dell'India occidentale sotto il proprio controllo, desiderava annettere ai propri domini anche Delhi ma lungo il percorso venne colto da una tempesta di sabbia. Nell'oscurit\u00e0 il re intravide la debole luce di una lampada che continuava ad ardere malgrado il vento. Questa era la tenda dello sceicco Sadruddin e quando il re la raggiunse chiese al sant'uomo di pregare perch\u00e9 lui potesse giungere alla vittoria finale. Durante il 1451 ed il 1452, il re marit\u00f2 sua figlia Taj Murassa allo sceicco Sadruddin dopo aver raggiunto vittoriosamente Delhi, e concesse l'area di Malerkotla come feudo (\"jagir\"). I discendenti dello sceicco Sadruddin si divisero in due gruppi. Uno inizi\u00f2 a governare lo stato col titolo di \"Nawab\". L'altro ramo della casata si port\u00f2 a vivere attorno al santuario di Shaikh Sadruddin, controllandone le rendite.\nLo stato di Malerkotla venne ufficialmente fondato invece nel 1657 da Bayazid Khan. Dopo aver salvato la vita all'imperatore mughal Aurangzeb attaccato da una tigre, Bayazid Khan ottenne il privilegio di costruire un forte, che chiam\u00f2 Malerkotla da cui anche il nome dello stato. Il 3 maggio 1809 Maler Kotla divenne un protettorato britannico e venne incluso negli stati Cis-Sutlej sino al 1862. Malerkotla venne indicato al 12\u00ba posto tra gli stati del Punjab al durbar del 1890. Durante le rivolte del 1947 per l'indipendenza dell'India, mentre il Punjab era in fiamme, lo stato di Malerkotla non ebbe un solo episodio di violenza, rimanendo un'isola felice di pace.\nL'area era nota come un'oasi di autentica pace sin dal 1705, quando Sahibzada Fateh Singh e Sahibzada Zorawar Singh, i figli del 10\u00b0 guru sikh Guru Gobind Singh, vennero murati vivi dal governatore di Sirhind, Wazir Khan. Un loro stretto parente, Sher Mohammed Khan, Nawab di Malerkotla, era presente a corte e protesto veementemente contro questo trattamento inumano, contrario persino alle leggi dell'islam. Wazir Khan ad ogni modo fece torturare e poi murare i due che altro non erano che bambini. All'udire di queste parole il Nawab di Malerkotla usc\u00ec dalla corte per protesta. Guru Gobind Singh che pure seppe di come questi si era comportato per i figli di un altro, lo benedisse e lo ringrazi\u00f2 per l'impegno dimostrato. Il luogo si distinse dunque come posto del perdono.\nDopo l'indipendenza e la firma dell'ingresso nell'Unione Indiana nel 1948, Malerkotla entr\u00f2 a far parte del Patiala and East Punjab States Union (PEPSU) sino alla sua unione col Punjab nel 1956.\nRegnanti di Malerkotla.\nI regnanti avevano il titolo di 'Nawab'."}
{"id": "7951554", "revid": "1603714", "url": "https://it.wikipedia.org/wiki?curid=7951554", "title": "Deposizione del corpo di Cristo nel sepolcro (Giambattista Tiepolo)", "text": "La Deposizione del corpo di Cristo nel sepolcro \u00e8 un dipinto ad olio su tela eseguito da Giambattista Tiepolo. \nSi tratta di una delle ultime opere dell'artista veneziano, realizzata nel 1770 a Madrid, citt\u00e0 dove egli mor\u00ec improvvisamente il 27 marzo del medesimo anno.\nIl quadro, appartenuto per molto tempo alla famiglia portoghese Pinto-Basto, dal 2008 \u00e8 conservato nella pinacoteca del Museo nazionale d'arte antica di Lisbona."}
{"id": "7951557", "revid": "2115763", "url": "https://it.wikipedia.org/wiki?curid=7951557", "title": "Mike Bernard (calciatore)", "text": "Carriera.\nBernard si forma nella squadra della sua citt\u00e0, lo , prima di venire ingaggiato nel 1965 dallo . Con i biancorossi ha vinto la Football League Cup 1971-1972, battendo in finale il .\nNell'estate 1967 con il suo club disput\u00f2 il campionato statunitense organizzato dalla United Soccer Association: accadde infatti che tale campionato fu disputato da formazioni europee e sudamericane per conto delle franchigie ufficialmente iscritte al campionato, che per ragioni di tempo non avevano potuto allestire le proprie squadre. Lo Stoke City rappresent\u00f2 i , e chiuse al secondo posto nella Eastern Division, non qualificandosi per la finale del torneo.\nNel 1972, Bernard passa all' per la cifra record per il club di 140.000 sterline, con cui gioca sino al 1977. Miglior piazzamento con il club di Liverpool fu il quarto posto nella First Division 1974-1975 e raggiunse la finale della Football League Cup 1976-1977, persa contro l'. Gioc\u00f2 anche un incontro nella Coppa UEFA 1975-1976, ovvero il pareggio a reti bianche nella partita di andata dei trentaduesimi di finale contro gli italiani del ; a causa della sconfitta nella gara di ritorno, in cui per\u00f2 Bernard non gioc\u00f2, i \"Toffees\" vennero eliminati dalla competizione.\nNel 1977 passa ai cadetti dell', con cui giocher\u00e0 sino al 1979, anno del suo ritiro a causa dell'aggravarsi di un infortunio.\nLasciato il calcio giocato, dopo aver gestito un pub e lavorato nel settore commerciale del e dello Stoke City, si trasfer\u00ec in Portogallo."}
{"id": "7951560", "revid": "729019", "url": "https://it.wikipedia.org/wiki?curid=7951560", "title": "Forze armate yemenite", "text": "Le Forze armate yemenite (in arabo: \u0627\u0644\u0642\u0648\u0627\u062a \u0627\u0644\u0645\u0633\u0644\u062d\u0629 \u0627\u0644\u064a\u0645\u0646\u064a\u0629) sono le forze armate dello Yemen. Sono composte dall'Esercito yemenita (inclusa la Guardia repubblicana), la Marina militare yemenita (inclusi i Marines), la 1\u00aa Divisione corazzata e la Al-Quwwat al-Jawwiyya al-Yamaniyya (\"Forza Aerea Yemenita\", che include la forza di difesa aerea). Le forze armate yemenite sono sotto una continua riorganizzazione. Le forze aeree le forze di difesa aeree sono ora sotto un unico comando. La marina militare \u00e8 concentrata ad Aden.\nStoria.\nLa Repubblica Araba dello Yemen e la Repubblica Democratica Popolare dello Yemen si sono riunificate il 22 maggio del 1990.\nLo Yemen ha usato bambini soldato tra il 2001 e il 2004. Bambini soldato sono usati anche dalle milizie tribali come risulta dal 2011.\nSin dalla guerra civile nel 2014, Le forze armate yemenite si sono divise in lealiste fedeli al presidente 'Ali 'Abd Allah Saleh e pro-governative fedeli al presidente 'Abd Rabbih Mansur Hadi.\nStruttura.\nIl comandante supremo delle forze armate yemenite \u00e8 il Feldmaresciallo 'Abd Rabbih Mansur Hadi, il presidente dello Yemen dal 2012.\nIl numero del personale militare attivo nello Yemen \u00e8 piuttosto alto, sommando, lo Yemen ha la forza militare pi\u00f9 numerosa nella Penisola arabica dopo l'Arabia Saudita. Nel 2012, il numero di truppe attive era stimato in 66.700 uomini nell'Esercito, 7000 marinai e 5000 piloti. Nel settembre del 2007, il governo yemenita ha annunciato la reintroduzione della leva obbligatoria. Il budget di difesa dello Yemen, che nel 2006 rappresentava approssimativamente il 40% del budget totale del governo yemenita rimarr\u00e0 alto finch\u00e9 ci saranno minacce alla sicurezza interna dello Yemen."}
{"id": "7951567", "revid": "767487", "url": "https://it.wikipedia.org/wiki?curid=7951567", "title": "The Widow's Might (film 1918)", "text": "The Widow's Might \u00e8 un film muto del 1918 diretto da William C. de Mille; il soggetto e la sceneggiatura erano firmati da Marion Fairfax. Prodotto dalla Jesse L. Lasky Feature Play Company, \u00e8 considerato un film perduto. Interpretato da Florence Vidor, Gustav von Seyffertitz, Mayme Kelso, aveva come protagonista Julian Eltinge, un attore che proveniva dal teatro ed era famoso per i suoi ruoli di drag queen.\nTrama.\nDick Tavish \u00e8 di New York ma ha acquistato nel West un ranch. Il suo sogno \u00e8 quello di trovare una ragazza il cui ritratto compare su un calendario. La incontra il giorno in cui va in un resort alla moda, dove lei - che si chiama Irene Stuart - si \u00e8 recata in vacanza insieme alla zia, la signora Pomeroy Pomfret. Dick si trova l\u00ec per affrontare Horace Hammer, un milionario che rivendica la propriet\u00e0 delle sue terre e che lui e i suoi vicini sospettano di raggiro. Hammer per\u00f2 ignora le minacce di Dick e lui tenta di rubargli i documenti che gli servirebbero per avere le prove delle sue malversazioni. Interrotto durante il tentativo di furto, Dick scappa via attraverso la scala antincendio entrando nella stanza della signora Pomfret. Per mascherarsi, si mette una parrucca e il mantello della donna, costringendola poi a presentarla agli altri ospiti come principessa Martini. Dick, vestito da donna, affascina tutti gli uomini, compreso Hammer. Nel frattempo, una cameriera lascia un bambino sulla soglia della camera, volendo ricattare Irene. La falsa principessa, allora, si prende cura del piccolo e, quando viene rivelata la vera identit\u00e0 di Dick, la cameriera dichiara che \u00e8 lui il padre del bimbo, cos\u00ec Dick viene espulso dell'albergo. Riesce per\u00f2 ad avere dal valletto di Hammer i documenti incriminanti, facendolo arrestare. Dick, ritornato al ranch, porta con s\u00e9 Irene e anche il piccolo che, nel frattempo, ha adottato.\nProduzione.\nIl film fu prodotto dalla Jesse L. Lasky Feature Play Company.\nDistribuzione.\nIl copyright del film, richiesto dalla Jesse L. Lasky Feature Play Co., fu registrato il 26 dicembre 1917 con il numero LP11880.\nNegli Stati Uniti, il film - presentato da Jesse L. Lasky - fu distribuito dalla Paramount Pictures e Famous Players-Lasky Corporation il 28 gennaio 1918. In Danimarca usc\u00ec il 23 febbraio 1920 con il titolo \"Den mystiske enke\", in Svezia fu distribuito come \"Den glada \u00e4nkan\".\nNon si conoscono copie ancora esistenti della pellicola che viene considerata presumibilmente perduta."}
{"id": "7951574", "revid": "104458", "url": "https://it.wikipedia.org/wiki?curid=7951574", "title": "Nora Brand", "text": "Biografia.\nAttiva in gare FIS dal novembre del 2016, la Brand ha esordito in Coppa Europa il 9 febbraio 2017 a Bad Wiessee in slalom speciale (39\u00aa). Non ha debuttato in Coppa del Mondo n\u00e9 preso parte a rassegne olimpiche o iridate."}
{"id": "7951576", "revid": "92723", "url": "https://it.wikipedia.org/wiki?curid=7951576", "title": "Alexander Zverev Sr.", "text": ""}
{"id": "7951578", "revid": "228587", "url": "https://it.wikipedia.org/wiki?curid=7951578", "title": "Ex caserma dei carabinieri (Villarosa)", "text": ""}
{"id": "7951581", "revid": "228587", "url": "https://it.wikipedia.org/wiki?curid=7951581", "title": "Ex Caserma del Littorio (Ferrara)", "text": ""}
{"id": "7951582", "revid": "6923", "url": "https://it.wikipedia.org/wiki?curid=7951582", "title": "Th\u00e9odore-Augustin Forcade", "text": "Primo vicario apostolico della Chiesa giapponese nel 1846, l'anno seguente divenne vice-prefetto apostolico di Hong Kong fino al 1852.\nNel 1853 fu nominato vescovo di Vescovo di Basse-Terre e, sette anni pi\u00f9 tardi, vescovo di Nevers. Nel 1873 divenne arcivescovo di Aix-en-Provence, incarico che ricopr\u00ec fino alla morte nel 1885.\nBiografia.\nNacque il 2 marzo 1816 a Versailles da Augustine Jos\u00e9phine Alexandrine Giroust e da suo marito Auguste-Louis Forcade, impiegato nel dipartimento di Seine-et-Oise. Studi\u00f2 al seminario locale, dove il 16 marzo 1839 viene avviato al sacerdozio. Per circa un anno detiene la cattedra di filosofia nel seminario maggiore, mentre sostituisce il sacerdote titolare di una parrocchia locale, che era malato.\nIl biografo e storico francese Honor\u00e9 Fisquet (1818-1883) attest\u00f2 la sua vocazione missionaria, che matur\u00f2 probabilmente in questo periodo.\nIl 16 marzo 1839 fu ordinato sacerdote nella Societ\u00e0 per le missioni estere di Parigi e, tre anni pi\u00f9 tardi, venne inviato in Estremo Oriente.\nA partire dal 1640, il Giappone pose in atto una politica isolazionistica, che proib\u00ec l'ingresso degli stranieri nel Paese, mentre i decreti di Toyotomi Hideyoshi nel 1587 e dello Shogunato Tokugawa fra il 1602 ed il 1610 determinarono l'interdizione della pratica cristiana dal suolo nazionale. Al contrario, dal 1830 la Cina apr\u00ec progressivamente i suoi porti alle potenze europee che iniziarono a progettare una penetrazione nel mercato giapponese, forti della supremazia militare inglese e dell'interesse commerciale con l'ultima dinastia del Dragone.\nIl 30 aprile 1844 il diplomatico Th\u00e9odore de Lagren\u00e9 (1800-1862) e il cinese Keying, governatore manci\u00f9 della provincia di Guandong, sottoscrissero il trattato commerciale di Whampoa, a seguito del quale la Societ\u00e0 delle Missioni Estere di Parigi invi\u00f2 Forcade nell'arcipelago giapponese di Ry\u016bky\u016b, avanposto strategico conteso la Cina.\nForcade fu il primo missionario cristiano a tentare una nuova opera evangelizzatrice del Giappone, interrotta da almeno due secoli, durante i due pi\u00f9 lunghi soggiorni noti da parte di occidentali nell'isola di Okinawa fino a quel momento, erano stati quelli del capitano Murray Maxwell e di Basil Hall nel 1816, che non superano le sei settimane di permanenza.\nLa fama del carattere mite e ospitale degli isolani lo convinsero a scegliere Ry\u016bky\u016b come primo luogo per l'evangelizzazione del Giappone, che qui progred\u00ec per due anni, malgrado l'opposizione delle autorit\u00e0 locali. Forcade riteneva di poterla superare con la pressione di forze esterne, idea non condivisa dal suo successore Leturdu che utilizz\u00f2 il territorio come punto di primo approdo nel quale i missionari europei potevano apprendere la lingua nipponica, prima di muovere verso la terraferma.\nVicario apostolico del Giappone e Prefetto di Hong-Kong.\nDal 1832 le isole di Ry\u016bky\u016b appartenevano al Vicariato di Corea e nel 1846 confluirono nella neocostituita diocesi del Giappone, della quale il 27 marzo 1846 Forcade divenne il primo capo. Lo stesso giorno fu nominato anche vescovo titolare di Samo, \"in partibus infidelium\". Egli non mostr\u00f2 mai un particolare interesse per la cultura locale, limitandosi a leggere alcune opere storiche in lingua francese come la \"Histoire du christianisme dans l'empire du Japon\" e l\"'Histoire et description g\u00e9n\u00e9rale du Japon\", rispettivamente pubblicate nel 1715 e nel 1736 da Pierre-Fran\u00e7ois-Xavier de Charlevoix. Non si rec\u00f2 mai a Tokyo. In una lettera del 1845 attest\u00f2 che gli abitanti delle isole Ry\u016bky\u016b e i giapponesi parlavano sostanzialmente la stessa lingua, e si mise al lavoro per pubblicare il primo dizionario europeo di lingua giapponese, che con le sue 6.000 voci divenne una base di studio introduttiva per i missionari destinati alla terra nipponica.\nIl 1\u00ba maggio 1846 una nave francese, comandata dall'ammiraglio C\u00e9cille, lo prelev\u00f2 dal'isola e fece sbarcare a Lieou Kieou. A Zhoushan incontr\u00f2 il missionario francese Mathieu Adnet (1813-1848), ex sacerdote di Verdun, che lo introdusse a Pierre-Marie Leturdu, prima di stabilirsi a Lieou-Kieou.\nFrate Feliciani, procuratore francescano e prefetto nella Curia, era per anni rimasto in contatto con Don Carlos Curter\u00f2n (1810-1881), suo referente ad Hong Kong, ex marinaio spagnolo e primo missionario cattolico inviato nel Borneo. Quando questi si trasfer\u00ec a Roma per studiare da sacerdote, Feliciani cerc\u00f2 di far nominare i suoi assistenti -frate Girolamo Mangieri e frate Luigi Ambrosi- rispettivamente procuratore della Congregazione per le missioni in Cina e Paesi limitrofi, e vicario apostolico di Hong Kong. Papa Pio IX decise di affidarsi alla Societ\u00e0 delle Missioni Estere di Parigi, nominando Forcade vicario apostolico del Giappone. Su pressione del cardinale Barnab\u00f2, capo di Propaganda Fide, fu incaricato temporaneamente della Prefettura di Hong Kong.\nAssunto il nome di \"Augustine\", il 21 marzo 1847 divenne il primo vescovo di Hong Kong. Secondo la biografia di Honor\u00e9 Fisquet, Forcade accett\u00f2 i titoli di vicario del Giappone e di vescovo di Hong-Kong, ma non esercit\u00f2 mai il suo ministero in questi luoghi, essendo presente in Europa dal 1847. Tuttavia, non vengono presentate motivazioni plausibili per questa scelta.\nForcade era convinto assertore dell'importanza strategica di Hong Kong per l'evangelizzazione del Giappone e propose al Pontefice di stabilire una gerarchia cattolica in Cina. Le pressioni di Feliciani riuscirono a fargli revocare l'incarico di prefetto di Hong Kong, che infine fu assegnato assegnarlo ai Gesuiti.\nAncora vescovo \"in partibus\" di Samo, nell'ottobre del 1850 rispose favorevolmente alla lettera indirizzata da Pio IX a tutti i vescovi per conoscere il loro parere sulla proclamazione del dogma dell'Immacolata Concezione di Maria Vergine. Giustific\u00f2 il suo ritardo a causa del pi\u00f9 lungo periodo di malattia della sua vita.\nVescovo di Basse-Terre.\nIl 6 aprile 1853 fu nominato vescovo di Basse-Terre e Pointe-\u00e0-Pitre, col benestare dell'imperatore. Presenzi\u00f2 al concistoro provinciale di Bordeaux tenutosi a La Rochelle, a luglio del 1853. Il 7 agosto successivo, partecip\u00f2 alla cerimonia di incoronazione episcopale di Vital-Honor\u00e9 Tirmarche, \"in partibus\" vescovo di Adraso, tenutasi nel Palazzo delle Tuileries, nuova residenza di Napoleone III.\nTrascorse otto anni a Guadalupa, dove istitu\u00ec due seminari minori e alcune borse di studio per coloro che proseguivano gli studi nelle sedi parigine della Congregazione di Santo Spirito. Da essi attinse i sacerdoti per far fronte ala carenza di vocazioni nella diocesi, affidandogli le parrocchie di Saint-Martin e di Saint-Barth\u00e9lemy, le cui rendite economiche non erano a sufficienza attrattivi per il clero secolare. Nel 1854 fond\u00f2 una scuola agraria, chiusa due anni dopo. Il 16 febbraio 1855, consacr\u00f2 la Chiesa di Nostra Signora dell'Assunzione a Pointe-Noire.\nPrefer\u00ec non assentarsi dall'arcipelago, inviando un proprio delegato al concistoro di P\u00e9rigueux, tenutosi nell'agosto del 1856.\nSi allontan\u00f2 dalla diocesi solamente in due occasioni: il 25 agosto 1856 a Dominica, per le esequie funebri di Michel Vesque, vescovo di Roseau; e dall'8 al 18 settembre 1859 per il 4\u00b0 concistoro provinciale di Bordeaux, durante il quale fu consacrata la Basilica di Nostra Signora del Buon Incontro dal cardinale Donnet.\nL'11 agosto venne insignito della Legione d'onore e il 20 dicembre fu nominato conte, titolo confermato definitivamente il 18 agosto 1861.\nVescovo di Nevers.\nL'11 dicembre 1860, all'et\u00e0 di 44 anni, fu nominato vescovo di Nevers, succedendo a Dominique-Augustin Duf\u00eatre. Dopo il concistoro del 18 marzo 1861, il 28 aprile prest\u00f2 giuramento al cospetto dell'imperatore e il 16 maggio fu solennemente insediato nella diocesi.\nInizi\u00f2 le visite pastorali a partire dalla parrocchia di Fourchambault il 23 giugno 1861. A seguito di un uragano che il giorno precedente devast\u00f2 i comuni di Moulins-Engilbert, Fours e Luzy, fece appello alla carit\u00e0 pubblica dei fedeli e il 2 luglio consacr\u00f2 la Chiesa di La Celle-sur-Loire.\nL'8 dicembre 1864, papa Pio IX pubblic\u00f2 l'enciclica \"Quanta cura\", che suscit\u00f2 la reazione del ministro della giustizia Pierre Jules Baroche, fautore di una politica accentratrice e di orientamento marcatamente conservatore. Baroche comunic\u00f2 ai vescovi francesi la sua intenzione di sottoporre al Consiglio di Stato una proposta di parziale censura del'enciclica, applicando il Concordato del 1801. Fra le numerose proteste del clero, anche Forcade invi\u00f2 una lettera a Baroche il 10 gennaio 1866: \"Mi dispiace profondamente di essere obbligato a dirti che siamo tutti tanto affranti quanto urtati. Non temiamo nulla per la Chiesa. Ha promesse di immortalit\u00e0; ma queste promesse sono solo per la Chiesa. [...] [Noi] non possiamo dimenticare che in circostanze molto simili lo Spirito Santo non ha ispirato [gli Apostoli] con altre risposte e non ha mostrato loro alcuna altra regola di condotta che questa: \"Obedire oportet Deo magis quam hominibus\". \"\nSi trattava n\u00e9 pi\u00f9 n\u00e9 meno che di una minaccia di disobbedienza. Contestualmente, Baroche pubblic\u00f2 una lettera su \"Journal de la Ni\u00e8vre\", per portare i lettori al corrente dell'applicazione della legge, da lui giudicata negativamente.\nBernadette Soubirous.\nDurante il suo episcopato a Nevers, incontr\u00f2 pi\u00f9 volte Bernadette Soubirous che gli rifer\u00ec di essere stata testimone di diciotto apparizioni, fra febbraio e luglio del 1858. Il 25 settembre 1863, la incontr\u00f2 alla scuola degli indigenti a Lourdes e le promise una dispensa che l'avrebbe esonerata dal pagamento della dote per divenire suora, e, malgrado le precarie condizioni di salute, incaric\u00f2 le Figlie della Carit\u00e0 del convento di Nevers, diretto dalla madre superiora Louise Ferrand, di seguire la sua istruzione in tale luogo\nNel 1873 divenne vescovi di Aix-en-Provence, Arles ed Embrun fino alla morte nel 1885. Fu il primo prelato ad avere il titolo di Assistente al soglio Pontificio\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "7951583", "revid": "767487", "url": "https://it.wikipedia.org/wiki?curid=7951583", "title": "Toyland Broadcast", "text": "Toyland Broadcast \u00e8 un film del 1934 diretto da Rudolf Ising. \u00c8 un cortometraggio d'animazione della serie \"Happy Harmonies\", distribuito negli Stati Uniti il 22 dicembre 1934. Il film presenta diverse istanze di riutilizzo di animazione da corti della serie \"Merrie Melodies\" a cui Harman e Ising avevano lavorato, tra cui \"Mi ha preso ancora\" (1932) e \"La capanna dove vive Babbo Natale\" (1933).\nTrama.\nUn gruppo di giocattoli trasmette per radio una rivista musicale intitolata \"Spettacolo dei giocattoli\". Il primo numero presentato dal maestro di cerimonia \u00e8 una canzone del trio Doll Sisters, a cui si uniscono dei giocattoli caricature di Bing Crosby e Kate Smith. Il secondo brano \u00e8 suonato da un'orchestra jazz in forma di carillon diretta dal Grande Maestro (una caricatura di Paul Whiteman), a cui segue un numero improvvisato da una coppia di bambole che danza sui tasti di un pianoforte. Il brano successivo viene suonato da un giocattolo violinista e cantato da un gruppo di cani di pezza. Dopo che l'ultimo numero (una danza tribale) si \u00e8 concluso, l'orchestra jazz riprende a suonare per chiudere la trasmissione, ma salta in aria.\nDistribuzione.\nEdizione italiana.\nIl doppiaggio italiano fu eseguito negli anni ottanta dal Gruppo Trenta. Non essendo stata registrata una colonna internazionale, fu sostituita la musica presente duranti i dialoghi e le canzoni.\nEdizioni home video.\nIl corto \u00e8 stato inserito nella VHS \"Tom &amp; Jerry: La vigilia di Natale\", distribuita in America del Nord dalla MGM/UA Home Video nel 1991 e in Italia dalla Warner Home Video l'11 dicembre 2002. In America del Nord il corto \u00e8 stato anche distribuito in laserdisc dalla MGM/UA Home Video il 9 luglio 1994 nel cofanetto \"Happy Harmonies\" e in DVD dalla Warner Home Video il 12 febbraio 2008, come extra nel terzo disco del cofanetto \"Joan Crawford Collection Volume 2\" (dedicato a \"Tormento\"). In VHS e DVD fu inclusa una versione censurata del corto, priva della sequenza della danza tribale."}
{"id": "7951585", "revid": "224230", "url": "https://it.wikipedia.org/wiki?curid=7951585", "title": "5\u00aa Armata", "text": ""}
{"id": "7951586", "revid": "228587", "url": "https://it.wikipedia.org/wiki?curid=7951586", "title": "Ex Caserma Pastrengo (Ferrara)", "text": ""}
{"id": "7951590", "revid": "104458", "url": "https://it.wikipedia.org/wiki?curid=7951590", "title": "Luisa Mangold", "text": "Biografia.\nAttiva in gare FIS dal novembre del 2016, la Mangold ha esordito in Coppa Europa il 9 febbraio 2017 a Bad Wiessee in slalom speciale e in Coppa del Mondo il 21 novembre 2020 a Levi nella medesima specialit\u00e0, in entrambi i casi senza completare la gara. Non ha preso parte a rassegne olimpiche o iridate."}
{"id": "7951591", "revid": "22475", "url": "https://it.wikipedia.org/wiki?curid=7951591", "title": "Linus Spacehead's Cosmic Crusade", "text": "Linus Spacehead's Cosmic Crusade \u00e8 un videogioco del 1992 sviluppato da Codemasters per Nintendo Entertainment System. Seguito di \"Linus Spacehead\", del gioco \u00e8 stato realizzato un remake per Sega Mega Drive, Sega Master System e Game Gear con il titolo Cosmic Spacehead."}
{"id": "7951592", "revid": "22475", "url": "https://it.wikipedia.org/wiki?curid=7951592", "title": "Cosmic Spacehead", "text": ""}
{"id": "7951593", "revid": "599013", "url": "https://it.wikipedia.org/wiki?curid=7951593", "title": "Carolin Lippert", "text": "Biografia.\nAttiva in gare FIS dal novembre del 2015, la Lippert ha esordito in Coppa Europa il 9 febbraio 2017 a Bad Wiessee in slalom speciale (40\u00aa). Non ha debuttato in Coppa del Mondo n\u00e9 preso parte a rassegne olimpiche o iridate."}
{"id": "7951616", "revid": "92723", "url": "https://it.wikipedia.org/wiki?curid=7951616", "title": "Nikolaj Musienko", "text": ""}
{"id": "7951618", "revid": "228587", "url": "https://it.wikipedia.org/wiki?curid=7951618", "title": "Errante (famiglia)", "text": ""}
{"id": "7951620", "revid": "92723", "url": "https://it.wikipedia.org/wiki?curid=7951620", "title": "Ljudmila Naro\u017eilenko", "text": ""}
{"id": "7951623", "revid": "228587", "url": "https://it.wikipedia.org/wiki?curid=7951623", "title": "Gangbusters", "text": ""}
{"id": "7951625", "revid": "228587", "url": "https://it.wikipedia.org/wiki?curid=7951625", "title": "Furchi (Caltanissetta)", "text": ""}
{"id": "7951627", "revid": "287204", "url": "https://it.wikipedia.org/wiki?curid=7951627", "title": "Campionati africani di atletica leggera 2012 - Salto con l'asta maschile", "text": "Il concorso del salto con l'asta ai campionati africani di atletica leggera di Porto-Novo 2012 si \u00e8 svolto il 30 giugno presso lo Stade Charles de Gaulle di Porto-Novo, in Benin.\nLa gara \u00e8 sta vinta dal marocchino Mouhcine Cheaouri."}
{"id": "7951629", "revid": "599013", "url": "https://it.wikipedia.org/wiki?curid=7951629", "title": "Lamine Ghezali", "text": "Caratteristiche tecniche.\n\u00c8 un'ala destra.\nCarriera.\nCresciuto nel settore giovanile del , ha esordito in prima squadra il 23 aprile 2017 disputando l'incontro di Ligue 1 pareggiato 1-1 contro il .\nIl 16 marzo 2019 ha trovato la prima rete fra i professionisti, segnando all'85' il gol del momentaneo 4-0 nella sfida vinta 5-0 contro il .\nStatistiche.\n\"Statistiche aggiornate all'11 maggio 2019\"."}
{"id": "7951630", "revid": "287204", "url": "https://it.wikipedia.org/wiki?curid=7951630", "title": "Campionati africani di atletica leggera 2012 - Salto triplo maschile", "text": "Il concorso del salto triplo ai campionati africani di atletica leggera di Porto-Novo 2012 si \u00e8 svolto il 30 giugno presso lo Stade Charles de Gaulle di Porto-Novo, in Benin.\nLa gara \u00e8 sta vinta dal nigeriano Tosin Oke."}
{"id": "7951631", "revid": "124123", "url": "https://it.wikipedia.org/wiki?curid=7951631", "title": "Kimberly Willis Holt", "text": "Biografia.\nNata nel 1960 a Pensacola, in Florida, vive e lavora ad Amarillo, in Texas.\nFiglia del manager Julian Ray e dell'insegnante Brenda, ha studiato alla Universita di New Orleans e all'Universit\u00e0 statale della Louisiana.\nDopo aver vissuto in giro per gli Stati Uniti e per il mondo, prima d'intraprendere la carriera di scrittrice \u00e8 stata, tra gli altri lavori, decoratrice d'interni e direttrice di news alla radio.\nAutrice di libri illustrati e romanzi per giovani-adulti, la sua opera \"Il ragazzo cannone\" ha vinto nel 1999 il National Book Award per la letteratura per ragazzi e ha fornito il soggetto per il film \"\u00c8 arrivato Zachary\" del 2003."}
{"id": "7951649", "revid": "1573940", "url": "https://it.wikipedia.org/wiki?curid=7951649", "title": "Klais guimeti", "text": "Il colibr\u00ec testaviola (Klais guimeti ()) \u00e8 un uccello della famiglia Trochilidae. \u00c8 l'unica specie nota del genere Klais .\nDescrizione.\n\u00c8 un colibr\u00ec di piccola taglia, lungo 7,5\u20138,5\u00a0cm, con un peso di 2,7\u20132,9\u00a0g.\nBiologia.\n\u00c8 una specie prevalentemente nettarivora che visita i fiori di molteplici specie (\"Inga, Warszewiczia, Hamelia, Hampea, Vismia\").\nDistribuzione e habitat.\nLa specie \u00e8 diffusa in America centrale (Costa Rica, Honduras, Nicaragua, Panama) e Sud America (Bolivia, Brasile, Colombia, Ecuador, Per\u00f9, Venezuela).\nTassonomia.\nSono note le seguenti sottospecie:"}
{"id": "7951650", "revid": "287204", "url": "https://it.wikipedia.org/wiki?curid=7951650", "title": "Football Club des Girondins de Bordeaux 1983-1984", "text": "Questa voce raccoglie le informazioni riguardanti il Football Club des Girondins de Bordeaux nelle competizioni ufficiali della stagione 1983-1984.\nStagione.\nA met\u00e0 del girone di andata il Bordeaux si propose assieme al come principale candidata alla vittoria del titolo, ingaggiando un duello che caratterizz\u00f2 l'intera durata del campionato: malgrado la sconfitta nello scontro diretto, i girondini ebbero la meglio sugli avversari e arrivarono al giro di boa con due punti di vantaggio sui monegaschi, consolidando successivamente il proprio primato. A causa di una flessione nella parte finale del torneo, culminata con la seconda sconfitta nel confronto diretto, il Bordeaux si fece sorpassare dal Monaco per poi riagganciarlo alla penultima giornata. Al termine del campionato la situazione di parit\u00e0 rimase invariata, ma contando una miglior differenza reti il Bordeaux pot\u00e9 festeggiare il secondo titolo nazionale.\nIn Coppa UEFA i girondini vennero eliminati ai trentaduesimi di finale, subendo una doppia sconfitta contro il , mentre in Coppa di Francia la squadra giunse sino agli ottavi di finale, in cui uscirono per mano del .\nMaglie.\nLo sponsor tecnico per la stagione 1983-1984 \u00e8 Adidas, mentre lo sponsor ufficiale \u00e8 Malardeau per il campionato e RTL per la Coppa di Francia."}
{"id": "7951651", "revid": "92723", "url": "https://it.wikipedia.org/wiki?curid=7951651", "title": "Aliona Dubitskaya", "text": ""}
{"id": "7951652", "revid": "1310927", "url": "https://it.wikipedia.org/wiki?curid=7951652", "title": "Mauro Albertengo", "text": "Biografia.\n\u00c8 fratello di Lucas Albertengo.&lt;ref name=\"Joined Rafaela/Brother of Lucas Albertengo\"&gt;&lt;/ref&gt;\nCarriera.\nMauro Albertengo, come il fratello Lucas, ha iniziato nelle giovanili dell'Atl\u00e9tico de Rafaela, militando nelle sue file per nove anni prima di accasarsi al San Isidro nel 2011. Successivamente ha giocato con il Brown San Vicente, l'Argentino de Quilmes e il San Jorge tra il 2012 e il 2016.&lt;ref name=\"Quilmes/San Jorge spells\"&gt;&lt;/ref&gt; Nel febbraio 2016, Albertengo si \u00e8 ricongiunto con l'Atl\u00e9tico de Rafaela militante nella Primera Divisi\u00f3n argentina e ha fatto il suo debutto con l'Atl\u00e9tico de Rafaela il 3 marzo 2016 nella partita persa contro il San Mart\u00edn (SJ). Nella stagione successiva, 2016-2017, Albertengo ha segnato il suo primo gol con la squadra in una vittoria contro il gi\u00e0 citato San Mart\u00edn il 29 novembre. La stagione si \u00e8 conclusa con la retrocessione dell'Atl\u00e9tico de Rafaela."}
{"id": "7951655", "revid": "767487", "url": "https://it.wikipedia.org/wiki?curid=7951655", "title": "Jules Bourcier", "text": ""}
{"id": "7951656", "revid": "21880", "url": "https://it.wikipedia.org/wiki?curid=7951656", "title": "Klais", "text": ""}
{"id": "7951657", "revid": "110157", "url": "https://it.wikipedia.org/wiki?curid=7951657", "title": "Campionati norvegesi di sci alpino 2019", "text": "I Campionati norvegesi di sci alpino 2019 si sono svolti a Hemsedal dal 22 al 29 marzo. Il programma ha incluso gare di discesa libera, supergigante, slalom gigante, slalom speciale e combinata, tutte sia maschili sia femminili. La gara di slalom parallelo femminile \u00e8 stata annullata.\nTrattandosi di competizioni valide anche ai fini del punteggio FIS, vi hanno partecipato anche sciatori di altre federazioni, senza che questo consentisse loro di concorrere al titolo nazionale norvegese. \nRisultati.\nUomini.\nDiscesa libera.\nData: mercoled\u00ec 27 marzo 2019\nLocalit\u00e0: Hemsedal\nOre: \nPista: \nPartenza: 1\u00a0280\u00a0m\u00a0s.l.m.\nArrivo: 690\u00a0m\u00a0s.l.m.\nDislivello: 590\u00a0m\nTracciatore: Stefan Johnsen Havnelid\nSupergigante.\nData: luned\u00ec 25 marzo 2019\nLocalit\u00e0: Hemsedal\nOre: \nPista: \nPartenza: 1\u00a0280\u00a0m\u00a0s.l.m.\nArrivo: 690\u00a0m\u00a0s.l.m.\nDislivello: 590\u00a0m\nTracciatore: \u00d8yvind Haraldsen\nSlalom gigante.\nData: sabato 23 marzo 2019\nLocalit\u00e0: Hemsedal\n1\u00aa manche:\nOre: \nPista: \nPartenza: 1\u00a0065\u00a0m\u00a0s.l.m.\nArrivo: 690\u00a0m\u00a0s.l.m.\nDislivello: 375\u00a0m\nTracciatore: Hallgeir Vognhill\n2\u00aa manche:\nOre: \nPista: \nPartenza: 1\u00a0065\u00a0m\u00a0s.l.m.\nArrivo: 690\u00a0m\u00a0s.l.m.\nDislivello: 375\u00a0m\nTracciatore: Haukur Bjarnason\nSlalom speciale.\nData: domenica 24 marzo 2019\nLocalit\u00e0: Hemsedal\n1\u00aa manche:\nOre: \nPista: \nPartenza: 945\u00a0m\u00a0s.l.m.\nArrivo: 745\u00a0m\u00a0s.l.m.\nDislivello: 200\u00a0m\nTracciatore: Andreas Kollenborg\n2\u00aa manche:\nOre: \nPista: \nPartenza: 945\u00a0m\u00a0s.l.m.\nArrivo: 745\u00a0m\u00a0s.l.m.\nDislivello: 200\u00a0m\nTracciatore: Sverre Melby\nCombinata.\nData: gioved\u00ec 28 marzo 2019\nLocalit\u00e0: Hemsedal\n1\u00aa manche:\nOre: \nPista: \nPartenza: 1\u00a0280\u00a0m\u00a0s.l.m.\nArrivo: 690\u00a0m\u00a0s.l.m.\nDislivello: 590\u00a0m\nTracciatore: Stefan Johnsen Havnelid\n2\u00aa manche:\nOre: \nPista: \nPartenza: \nArrivo: \nDislivello: \nTracciatore: Thomas Erhard\nDonne.\nDiscesa libera.\nData: mercoled\u00ec 27 marzo 2019\nLocalit\u00e0: Hemsedal\nOre: \nPista: \nPartenza: 1\u00a0280\u00a0m\u00a0s.l.m.\nArrivo: 690\u00a0m\u00a0s.l.m.\nDislivello: 590\u00a0m\nTracciatore: Stefan Johnsen Havnelid\nSupergigante.\nData: luned\u00ec 25 marzo 2019\nLocalit\u00e0: Hemsedal\nOre: \nPista: \nPartenza: 1\u00a0280\u00a0m\u00a0s.l.m.\nArrivo: 690\u00a0m\u00a0s.l.m.\nDislivello: 590\u00a0m\nTracciatore: \u00d8yvind Haraldsen\nSlalom gigante.\nData: sabato 23 marzo 2019\nLocalit\u00e0: Hemsedal\n1\u00aa manche:\nOre: \nPista: \nPartenza: 1\u00a0065\u00a0m\u00a0s.l.m.\nArrivo: 690\u00a0m\u00a0s.l.m.\nDislivello: 375\u00a0m\nTracciatore: Oscar Anderson\n2\u00aa manche:\nOre: \nPista: \nPartenza: 1\u00a0065\u00a0m\u00a0s.l.m.\nArrivo: 690\u00a0m\u00a0s.l.m.\nDislivello: 375\u00a0m\nTracciatore: Asbj\u00f8rn Skorpen\nSlalom speciale.\nData: domenica 24 marzo 2019\nLocalit\u00e0: Hemsedal\n1\u00aa manche:\nOre: \nPista: \nPartenza: 945\u00a0m\u00a0s.l.m.\nArrivo: 745\u00a0m\u00a0s.l.m.\nDislivello: 200\u00a0m\nTracciatore: Vidar Bachman\n2\u00aa manche:\nOre: \nPista: \nPartenza: 945\u00a0m\u00a0s.l.m.\nArrivo: 745\u00a0m\u00a0s.l.m.\nDislivello: 200\u00a0m\nTracciatore: Sami Tikkanen\nCombinata.\nData: gioved\u00ec 28 marzo 2019\nLocalit\u00e0: Hemsedal\n1\u00aa manche:\nOre: \nPista: \nPartenza: 1\u00a0280\u00a0m\u00a0s.l.m.\nArrivo: 690\u00a0m\u00a0s.l.m.\nDislivello: 590\u00a0m\nTracciatore: Stefan Johnsen Havnelid\n2\u00aa manche:\nOre: \nPista: \nPartenza: \nArrivo: \nDislivello: \nTracciatore: Perry Sohier\nSlalom parallelo.\nLa gara, prevista il 25 marzo, \u00e8 stata annullata."}
{"id": "7951658", "revid": "149485", "url": "https://it.wikipedia.org/wiki?curid=7951658", "title": "Mamadou Ch\u00e9rif Dia", "text": "Biografia.\nHa rappresentato il ai Giochi olimpici estivi di ."}
{"id": "7951661", "revid": "1543377", "url": "https://it.wikipedia.org/wiki?curid=7951661", "title": "Volleybalclub Zwolle 2018-2019 (femminile)", "text": "Questa voce raccoglie le informazioni riguardanti il Volleybalclub Zwolle nelle competizioni ufficiali della stagione 2018-2019.\nOrganigramma societario.\nArea direttiva\nArea organizzativa\nArea tecnica\nArea sanitaria"}
{"id": "7951662", "revid": "92723", "url": "https://it.wikipedia.org/wiki?curid=7951662", "title": "Daniil Tsyplakov", "text": ""}
{"id": "7951663", "revid": "73843", "url": "https://it.wikipedia.org/wiki?curid=7951663", "title": "Oumar Tour\u00e9 (nuotatore)", "text": "Biografia.\nHa partecipato ai campionati mondiali di nuoto di Barcellona 2013 gareggiando nei 50 e 100 metri farfalla. In entrambi i casi \u00e8 stato eliminato nelle batterie.\nHa rappresentato il ai Giochi olimpici di nel concorso dei 100 metri farfalla, concludendo al quarantunesimo posto, eliminato in batteria.\nAi mondiali di Budapest 2017 \u00e8 stato squalificato nella gara dei 50 metri farfalla. Nelle batterie dei 100 metri farfalla ha terminato al terzo posto nella sua batteria con il tempo di 57\"52, che tuttavia non gli ha permesso di accedere alle semifinali."}
{"id": "7951673", "revid": "767487", "url": "https://it.wikipedia.org/wiki?curid=7951673", "title": "Cirkus Fandango", "text": "Cirkus Fandango \u00e8 un film del 1954, diretto da Arne Skouen. \u00c8 stato presentato al Festival di Cannes del 1954. \nTrama.\nNel circo di Fandango la giovane Tove si esibisce come bersaglio umano per Harmandez, il tiratore di fucile. Una sera, quando quest'ultimo \u00e8 troppo ubriaco, Tove si rifiuta di andare in pista, e viene sostituita da un giovane che si trova casualmente sul posto, Jannik, un imitatore di voci umane e animali, attratto dalla vita del circo. Il giorno seguente Jannik si unisce agli artisti circensi nel loro girovagare. Fra lui e Tove si stabilisce un'intesa amorosa, sotto la protezione della persona pi\u00f9 autorevole del circo, il clown Papa, anziano e cos\u00ec acciaccato da non coricarsi mai da 10 anni, preferendo dormire su una poltrona per paura che la sua artrite non gli consenta di rialzarsi quando deve andare in scena.\nUna sera, durante uno spettacolo, Tove viene ferita da un colpo maldestro di Harmandez. Viene ricoverata in ospedale, e qui Papa decide che la giovane coppia \u00e8 degna di ricevere da lui un segreto che egli ha custodito per una vita intera: il \"mistero di Houdini\".\nPapa sta meditando da tempo di ritirarsi dalla vita nomade del circo e di ricoverarsi in una casa di riposo: la sua esibizione, una sera, \u00e8 cos\u00ec particolare che tutti i colleghi si accorgono che egli sta dando l'addio al circo, e, quando si ritira dietro le quinte, emozionati gli rendono omaggio. Poi, in pista, Jannik esegue la sua versione del \"mistero di Houdini\": fa chiudere Tove dentro una cassa ben sigillata, e, posto un paravento davanti ad essa, in pochi secondi la ragazza ne esce, libera, mentre Jannik prende i suo posto.\nLo spettacolo non \u00e8 ancora finito quando Papa entra nella casa di riposo, dalla quale vede il tendone del circo, e, dopo 10 anni, si stende sul letto."}
{"id": "7951674", "revid": "149485", "url": "https://it.wikipedia.org/wiki?curid=7951674", "title": "Oumar Toure (nuotatore)", "text": ""}
{"id": "7951680", "revid": "92723", "url": "https://it.wikipedia.org/wiki?curid=7951680", "title": "Yuri Kuznetsov", "text": ""}
{"id": "7951681", "revid": "92723", "url": "https://it.wikipedia.org/wiki?curid=7951681", "title": "V\u2033ja\u010deslav Le\u0161\u010duk", "text": ""}
{"id": "7951687", "revid": "92723", "url": "https://it.wikipedia.org/wiki?curid=7951687", "title": "Sergej Nagornyj", "text": ""}
{"id": "7951702", "revid": "767487", "url": "https://it.wikipedia.org/wiki?curid=7951702", "title": "Il grande spirito", "text": "Il grande spirito \u00e8 un film del 2019 diretto e interpretato da Sergio Rubini.\nIl trailer \u00e8 stato pubblicato il 17 aprile 2019 e il film \u00e8 uscito nelle sale cinematografiche italiane il 9 maggio 2019.\nTrama.\nUn piccolo malvivente decide di appropriarsi del bottino di una rapina effettuata a Taranto. Inseguito dai suoi ex complici, ferito, si rifugia in una terrazza dove vive Renato, un uomo con problemi psichici, che si crede un Sioux e si fa chiamare Cervo Nero.\nNasce cos\u00ec un sodalizio e un'amicizia che aiuta entrambi a sopravvivere in un mondo reale pi\u00f9 triste e violento del far west immaginato da Renato."}
{"id": "7951703", "revid": "92723", "url": "https://it.wikipedia.org/wiki?curid=7951703", "title": "Aleksandr Kol\u010dinskij", "text": ""}
{"id": "7951708", "revid": "767487", "url": "https://it.wikipedia.org/wiki?curid=7951708", "title": "Kalde spor", "text": "Kalde spor \u00e8 un film del 1962, diretto da Arne Skouen. Il film \u00e8 stato selezionato come candidatura norvegese per l'Oscar al miglior film in lingua straniera dei Premi Oscar 1963, senza tuttavia ottenere una nomination; \u00e8 stato presentato anche al Festival cinematografico internazionale di Mosca 1963 ."}
{"id": "7951719", "revid": "92723", "url": "https://it.wikipedia.org/wiki?curid=7951719", "title": "Tat'jana Proro\u010denko", "text": ""}
{"id": "7951725", "revid": "729019", "url": "https://it.wikipedia.org/wiki?curid=7951725", "title": "Bestseller (azienda)", "text": "Bestseller \u00e8 una societ\u00e0 di abbigliamento danese a conduzione familiare con sede a Brande in Danimarca. La societ\u00e0, che \u00e8 stata fondata nel 1975 da Troels Holch Povlsen, \u00e8 di propriet\u00e0 di Anders Holch Povlsen.\nOriginariamente l'azienda si concentrava sulla moda femminile. Introdusse abbigliamento per bambini nel 1986 e abbigliamento maschile nel 1988. L'azienda impiega circa 15 000 dipendenti.\nBestseller possiede negozi nella maggior parte dei paesi europei, Medio Oriente, India, Cina, Uruguay e Canada (oltre 45 paesi in totale). Bestseller possiede in Cina pi\u00f9 di 1 200 negozi.\nBestseller, tramite la sua controllata Heartland, \u00e8 il maggiore azionista al 29,5% della societ\u00e0 di e-commerce britannica ASOS.com e detiene il 10% di Zalando. Nel luglio 2018, attraverso la Heartland ha investito 300 milioni di dollari nella startup di moda tedesca About You.\nNel novembre 2012, Bestseller ha acquistato il 10% della societ\u00e0 di e-commerce SmartGuy Group, quando essa \u00e8 stata quotata alla borsa danese Nasdaq OMX."}
{"id": "7951731", "revid": "1564499", "url": "https://it.wikipedia.org/wiki?curid=7951731", "title": "Camomilla romana", "text": ""}
{"id": "7951743", "revid": "92723", "url": "https://it.wikipedia.org/wiki?curid=7951743", "title": "Miloslav Rolko", "text": ""}
{"id": "7951744", "revid": "92723", "url": "https://it.wikipedia.org/wiki?curid=7951744", "title": "Maryna Jur\u010denja", "text": ""}
{"id": "7951755", "revid": "125651378", "url": "https://it.wikipedia.org/wiki?curid=7951755", "title": "Non sono un assassino", "text": "Non sono un assassino \u00e8 un film del 2019 diretto da Andrea Zaccariello, ispirato al romanzo omonimo scritto da Francesco Caringella.\nTrama.\nFrancesco, vice-questore a Bari, incontra dopo quasi due anni il suo migliore amico, il giudice Giovanni Mastropaolo, che gli chiede aiuto in quanto minacciato dalla criminalit\u00e0. Il 27 ottobre il giudice Mastropaolo chiama Francesco dalla sua villa di Santa Caterina di Nard\u00f2 e fissa con lui un appuntamento, Francesco percorre circa 200\u00a0km, si reca nella villa di questi in anticipo per ascoltare una storia che alla fine si concluder\u00e0 con una domanda e con una risposta secca, dopo di che riprende l'auto e ritorna subito a casa.\nLa mattina seguente, per\u00f2, il giudice viene trovato morto, ucciso con un colpo di pistola alla testa. Francesco si ritrova nei guai perch\u00e9 \u00e8 l\u2019ultimo ad averlo visto e in casa ci sono solo le sue impronte.\nPer dimostrare la sua innocenza, Francesco sceglie come difensore Giorgio, anche lui amico di vecchia data, avvocato che attraversa un periodo di depressione e alcolismo a seguito di un amore non corrisposto mentre l'indagine \u00e8 svolta dal pubblico ministero Paola Maralfa. Francesco rivela che il suo amico giudice voleva un parere da lui su un uomo politico che voleva arrestare, ma di cui Francesco non sa il nome.\nFrancesco ha condotto una vita dispendiosa, ha distrutto la sua famiglia con numerosi tradimenti ed \u00e8 solito mentire. Tutto questo fa aumentare i sospetti su di lui da parte degli investigatori.\nQuando tutto sembra puntare contro di lui, al processo l'avvocato riesce a dimostrare l'inaffidabilit\u00e0 del testimone e a far assolvere Francesco, ma il colpo di scena arriva in extremis, quando si scoprir\u00e0 che l'autore del delitto \u00e8 proprio Francesco, che \u00e8 stato avvicinato da un misterioso boss, chiamato \"professore\" e che ha sabotato la cattura di un pericoloso malavitoso ricercato da Mastropaolo. Quando il giudice lo convoca nella sua villa gli chiede se lascer\u00e0 la polizia, facendo intendere di sapere del suo tradimento e Francesco lo uccide, bruciando le carte che lo condannerebbero. Per anni i tre amici si sono continuamente scambiati una misteriosa chiave, che Francesco scopre aprire uno scomparto segreto nella scrivania del giudice. Ci trova un biglietto con la frase: \"Perch\u00e9 hai ceduto al diavolo?\", segno che l'amico sapeva da sempre che prima o poi Francesco avrebbe tradito anche lui. Dopo l'assoluzione Francesco incontra il \"Professore\", che evita di farsi vedere in faccia e che tramite il suo portavoce, proprio il testimone che aveva accusato Francesco e che poi ne ha decretato l'assoluzione, gli chiede di sparire dalla circolazione, per il periodo che sarebbe rimasto via se fosse stato condannato. Il film si chiude con Francesco che abita in una lontana localit\u00e0 di mare, dove riceve la visita della figlia.\nPromozione.\nIl trailer \u00e8 stato pubblicato il 9 aprile 2019.\nDistribuzione.\nIl film \u00e8 uscito nelle sale cinematografiche italiane il 30 aprile 2019."}
{"id": "7951773", "revid": "767487", "url": "https://it.wikipedia.org/wiki?curid=7951773", "title": "Encyclop\u00e6dia Universalis", "text": "L'Encyclop\u00e6dia Universalis \u00e8 un'enciclopedia generalista scritta in lingua francese pubblicata dalla Encyclop\u00e6dia Britannica Inc.\nL'enciclopedia \u00e8 stata pubblicata in sette edizioni, di cui l'ultima composta da 30 volumi cartacei fino al 2012, per poi essere disponibile solo sul proprio sito internet.\nL'enciclopedia conta circa 34 500 voci, caratterizzati da 30 000 fra illustrazioni, disegni, tabelle e fotografie. Inclusa in essa, vi sono anche 400 carte geografiche e un dizionari con 122 000 lemmi.\nStoria.\n\u00c8 stata pubblicata per la prima volta nel 1968-74, edita da Claude Gr\u00e9gory e di propriet\u00e0 del French Book Club e dell'Enciclopedia Britannica (dal 2005 esclusivamente da Encyclop\u00e6dia Britannica, Inc.). Questa enciclopedia, ispirata all'Encyclop\u00e9die, si concentra su argomenti importanti, in particolar modo inerente alle scienze e alle tecnologie moderne.\nNel 1995 viene resa disponibile anche attraverso supporto digitale su cd-rom. Nel 1999 viene resa disponibile a pagamento attraverso un sito web apposito. Tra gli anni 80 e 90 i volumi di vendita si attestavano su una vendita di 20 000 copie annue. Nel 2011 il giro d'affari si era ridotto di dieci volte, attestandosi a poco pi\u00f9 di 2 000 esemplari annui.\nNel 2012 viene resa disponibile solo on-line, non essendo pi\u00f9 stampata in volumi cartacei."}
{"id": "7951785", "revid": "1702319", "url": "https://it.wikipedia.org/wiki?curid=7951785", "title": "Chiesa di Santa Maria Assunta (Ranzanico)", "text": " \nLa chiesa di Santa Maria Assunta \u00e8 la parrocchiale di Ranzanico, in provincia e diocesi di Bergamo; fa parte del vicariato di Borgo di Terzo-Casazza.\nStoria.\nLa primitiva chiesa di Ranzanico era di piccole dimensioni e fu eretta a parrocchiale dal vescovo Lodovico Don\u00e0 il 16 agosto 1476 smembrandola dalla pieve di Mologno. Dalla relazione della visita pastorale dell'arcivescovo di Milano Carlo Borromeo del 1575, s'apprende che la chiesa era compresa nella vicaria di Mologno. Grazie ad un documento del 1666 noi oggi conosciamo che, allora, filiali della parrocchiale di Ranzanico erano gli oratori dei Santi Fermo e Rustico e di San Bernardino, siti nella medesima localit\u00e0. L'attuale parrocchiale venne edificata tra il 1786 ed il 1791 inglobando la chiesetta medievale, che fu ridotta a presbiterio. Nel 1826 la torre campanaria venne sopraelevata e furono aggiunte alle tra campane esistenti altre due. Dal 1861 l'oratorio di San Bernardino \u00e8 attestato come unica filiale della chiesa di Santa Maria Assunta. \nL'edificio venne ampliato nel 1894 in seguito al considerevole aumento della popolazione locale. Nel 1947 la facciata fu modificata e, nel 1963, si procedette al restauro dell'interno della chiesa. Nel 1971 la vicaria di Mologno venne soppressa e la chiesa entr\u00f2 a far parte della zona pastorale XV, per poi essere aggregata al neo-costruito vicariato di Borgo di Terzo-Casazza nel 1979. Infine, tra il 1983 ed il 2011 la parrocchiale sub\u00ec a pi\u00f9 riprese dei lavori di ristrutturazione."}
{"id": "7951798", "revid": "767487", "url": "https://it.wikipedia.org/wiki?curid=7951798", "title": "Tai Orathai", "text": ""}
{"id": "7951819", "revid": "287204", "url": "https://it.wikipedia.org/wiki?curid=7951819", "title": "Mandi (stato)", "text": "Lo Stato di Mandi fu uno stato principesco del subcontinente indiano, avente per capitale la citt\u00e0 di Mandi.\nGeografia.\nLo stato di Mandi era collocato nei pressi della catena montuosa dell'Himalaya, confinando ad ovest, nord ed est con il distretto di Kangra; a sud con Suket ed a sudovest con Bilaspur.\nStoria.\nAttorno al 1290 il \"rana\" di Banglaor succedette anche al trono di Siokot e unific\u00f2 i due paesi in un solo dominio che solo dal 1527 prese il nome appunto di Mandi, dal nome della nuova capitale da poco fondata. Il nome significava letteralmente \"mercato degli Hindi\" per l'intensa attivit\u00e0 commerciale che qui si teneva periodicamente. Esso giunse ad includere 3625 villaggi.\nL'ultimo regnante di Mandi sigl\u00f2 l'ingresso all'Unione indiana il 15 aprile 1948.\nSuccessivamente lo stato sigl\u00f2 il The Himachal Pradesh and Mandi (New State) Act, nel 1954, e lo stato di Mandi venne disciolto il 1 luglio 1954 e incorporato nello stato di Himachal Pradesh come distretto di Mandi.\nGovernanti di Mandi.\nI regnanti di Mandi avevano il titolo di \"raja\"."}
{"id": "7951834", "revid": "767487", "url": "https://it.wikipedia.org/wiki?curid=7951834", "title": "La rosa velenosa", "text": "La rosa velenosa (\"The Poison Rose\") \u00e8 un film statunitense del 2019 diretto da George Gallo, Francesco Cinquemani e Luca Giliberto.\nTrama.\nAnni \u201970. Carson Philips \u00e8 un investigatore privato intento a scappare da alcuni scagnozzi di Los Angeles, dopo aver strappato Violet, figlia del boss locale, dalle grinfie del padre. Per sfuggire da chi lo vorrebbe morto, accetta un caso lontano da Los Angeles, nella sua citt\u00e0 natale in Texas. Sta cercando Barbara Van Poole, una paziente scomparsa. Una volta raggiunta la struttura psichiatrica che la ospita, nota il nervosismo di tutto il personale quando chiede di lei, ed il dottor Miles proprietario dell\u2019ospedale, non collabora fornendo risposte evasive ed eludendo le richieste.\nIncontra la sua ex Jayne (il film ci presenta una lunga serie di flashback ambientati negli anni 50 nei quali i due si conoscono e diventano amanti) e la sua figlia Becky, (frutto del loro amore di vent\u2019anni prima) sposata con Happy il quarterback della squadra della citt\u00e0. Una notte durante una partita, Happy muore improvvisamente e la polizia sospetta fortemente di Becky: il movente \u00e8 la denuncia di Becky contro Happy per gli abusi subiti (accuse che la polizia locale non ha mai preso in considerazione perch\u00e9 Happy era la star della squadra) per questo motivo Jayne chiede aiuto a Carson.\nSono molte le resistenze che Carson incontra durante lo svolgimento delle indagini per scagionare dai sospetti Becky, Doc il boss della citt\u00e0 lo invita a soprassedere dicendogli che Barbara Van Poole \u00e8 morta e sepolta nel giardino della clinica psichiatrica, confermando anche la torbida storia di scommesse clandestine e di anfetamine. Si salva anche da un\u2019imboscata, in seguito della quale scopre che il dottor Miles lasciava morire i propri pazienti continuando per\u00f2 a riscuotere i soldi della retta per il loro mantenimento, investendo i profitti in un laboratorio di anfetamine che riforniva anche Happy. Nel successivo scontro a fuoco, il dottor Miles viene ucciso da una paziente e finalmente la polizia scagiona Becky.\nCarson si riconcilia e trascorre la notte con Jayne. Al risveglio, Carson trova in casa di Jayne delle pillole per la cura del cancro, della stessa sostanza trovata nel sangue di Happy. Jayne conferma che dato il poco tempo che le restava da vivere avrebbe fatto qualunque cosa, pur di proteggere la figlia destinata a morte certa per via dei continui maltrattamenti. Becky, a sua volta, assiste alla confessione della madre, ma alla fine la perdona.\nCarson afferma di voler tornare a casa, ma ora la sua casa \u00e8 li con sua figlia Becky.\nProduzione e distribuzione.\nLa pellicola, che vede protagonista John Travolta e Morgan Freeman, \u00e8 stata scritta da Francesco Cinquemani, Luca Giliberto e Richard Salvatore; \u00e8 basata sull'omonimo romanzo di quest'ultimo. Le riprese principali si sono svolte a Savannah, in Georgia, nel giugno 2018 e sono proseguite a Roma nell'autunno dello stesso anno.\nIl trailer \u00e8 stato pubblicato il 24 aprile 2019.\nIl film \u00e8 stato distribuito il 24 maggio 2019 dalla Lionsgate. \nIn Italia il film \u00e8 uscito direttamente sulle piattaforme digitali l'11 settembre 2020. La colonna musicale \u00e8 di Marcus Sjowall, con musiche aggiunte di Aldo Shllaku ed Eugenio Tassitano.\nAccoglienza.\nIl film \u00e8 stato generalmente stroncato dal pubblico nella piattaforma Rottentomatoes. Anche la critica cinematografica ha stroncato il film, definendolo uno dei possibili film pi\u00f9 brutti dell'anno 2021."}
{"id": "7951835", "revid": "104814914", "url": "https://it.wikipedia.org/wiki?curid=7951835", "title": "The Poison Rose", "text": ""}
{"id": "7951855", "revid": "181699", "url": "https://it.wikipedia.org/wiki?curid=7951855", "title": "Fiume Skeena", "text": ""}
{"id": "7951857", "revid": "125708548", "url": "https://it.wikipedia.org/wiki?curid=7951857", "title": "Crepuscule", "text": "Crepuscule, noto anche col titolo in inglese Twilight , \u00e8 un film del 1969 diretto da Norodom Sihanouk.\nSihanouk, re di Cambogia, ne \u00e8 regista e interprete principale, oltre ad averne composto la colonna sonora.\nAcclamata dalla critica, la pellicola fu presentata alla quarta edizione dell'International Film Festival of India, e ottenne un premio speciale al Phnom Penh International Film Festival, dove era stata proiettata fuori concorso.\nTrama.\nUn principe Khmer, di salute cagionevole, si innamora di una giovane indiana."}
{"id": "7951861", "revid": "767487", "url": "https://it.wikipedia.org/wiki?curid=7951861", "title": "Sirmur (stato)", "text": "Lo Stato di Sirmur (indicato talvolta nelle varianti Sirmor, Sirmaur, Sirmour o Sirmoor) fu uno stato principesco del subcontinente indiano, avente per capitale la citt\u00e0 di Nahan, motivo per cui esso \u00e8 noto storicamente anche come Stato di Nahan.\nGeografia.\nLo stato di Sirmur era circondato dagli stati di Balsan e Jubbal a nord, dal distretto di Dehradun a est, dal distretto di Ambala a sudovest, e dagli stati di Patiala e Keonthal a nordovest.\nStoria.\nL'antico stato, denominato Nahan dal nome della capitale, venne fondato da Soba Rawal, che assunse il nome regnante di \"raja\" Subans Prakash. La nuova capitale venne fondata nel 1621 dal \"raja\" Karam Prakash, e lo stato venne chiamato quindi Sirmur.\nLa storia pi\u00f9 antica di Sirmur \u00e8 praticamente sconosciuta. Si narra che uno dei primi regnanti dell'area fu Kiarda Dun, sottoposto all'autorit\u00e0 del re Suraj Bansi. La leggenda narra che un giorno una donna era desiderosa di mostrare al raja le proprie abilit\u00e0 acrobatiche e lui la sfid\u00f2 ad attraversare pi\u00f9 volte il fiume Giri camminando su una corda, promettendole met\u00e0 del suo regno se fosse riuscita nell'impresa. La donna riusc\u00ec a passare il fiume una prima volta, ma mentre stava tornando un cortigiano, per salvare il regno dalla divisione, tagli\u00f2 la corda e la donna per\u00ec tra i flutti. Per questo atto di tradimento il fiume si ribell\u00f2 quindi spazzando via la citt\u00e0 di Sirmur, facendo morire anche il raja e tutti i suoi famigliari, motivo per cui lo stato poi, distrutto, si ritrov\u00f2 anche senza erede al trono.\nPoco dopo questo evento, un principe di Jaisalmer visit\u00f2 Haridwar da pellegrino, e venne invitato da uno dei menestrelli del regno di Sirmur a divenire il nuovo sovrano. Egli si accord\u00f2 per inviare una manipolo di uomini al comando di suo figlio, il principe Sobha, il quale plac\u00f2 i disordini che stavano tormentando lo stato e divenne poi il primo raja di Sirmur.\nIl nuovo regno cos\u00ec fondato ebbe inizialmente capitale a Rajban dal 1095. L'ottavo raja conquist\u00f2 Ratesh, ultima parte dello stato di Keonthal, attorno al 1150 ed il suo successore soggiog\u00f2 Jubbal, Balsan, Kumharsain, Ghond, Kot e Theog, espandendo cos\u00ec i propri domini verso il Sutlej. Molti di questi stati rimasero feudatari dello stato, ma la sua capitale venne spostata a K\u00e4lsi, a Dehra Dun, ed i raja del XIV secolo si impegnarono particolarmente nella fortificazione del confine nord. \nNel 1621 Karm Parkash fond\u00f2 Nahan, la moderna capitale. Il suo successore, Mandhata, venne chiamato ad aiutare Khalil-ullah, il generale dell'imperatore Shah Jahan, nella sua invasione di Garhw\u00e3l, ed il suo successore, Sobhag Park\u00e3sh, ricevette come ricompensa per i propri servizi il territorio di Kotaha. Sotto Aurangzeb questi ader\u00ec a nuove operazioni militari contro Garhw\u00e3l. La sua amministrazione port\u00f2 grandi sviluppi nel campo dell'agricoltura dello stato. \nBudh Park\u00e3sh, il regnante successivo, riprese Pinjaur allo stato. Il \"raja\" Mit Parksh ospit\u00f2 il guru sikh Gobind Singh, permettendogli di fortificare Paonta nel Kiarda Dun; fu proprio a Bhangani nel Kiarda Dun che il guru sconfisse i raja di Kahlur e Garhw\u00e4l nel 1688. Nel 1710 Kirat Park\u00e4sh, dopo aver sconfitto il \"raja\" di Garhwal, cattur\u00f2 Naraingarh, Morni, Pinjaur e altri territori ai sikh e concluse un'alleanza con Amar Singh, \"raja\" di Patiala, che a sua volta lo aveva aiutato a reprimere una ribellione interna; combatt\u00e9 inoltre in alleanza col \"raja\" di Kahlur quando Ghul\u00e4m K\u00e3dir Khan, Rohilla, invase il suo stato. Support\u00f2 il raja di Garhw\u00e3l nella sua resistenza all'invasione dei Gurkha, e, di fronte alla diserzione del suo alleato, fu in grado da solo di costringere i Gurkha a porre il confine tra i loro domini al Gange. Suo figlio, Dharm Parksh, respinse il capo di Nalagarh e un tentativo di invasione del raja di Garhw\u00e3l, cadendo in combattimento contro il raja Sans\u00e3r Chand di Kangra che aveva invaso lo stato di Kalhur nel 1793. \nVenne succeduto al trono da suo fratello, Karm Park\u00e3sh, un governante debole la cui cattiva condotta provoc\u00f2 una grave rivolta. Per sopprimerla venne invocato l'aiuto dei Gurkha, i quali prontamente colsero l'occasione per invadere Sirmur, espellendo Ratn Parkash, che i ribelli avevano posto sul trono, e rifiutandosi quindi di restaurare Karm Parkash. a moglie, la principessa di Goler nonch\u00e9 donna di grande coraggio e dalle mille risorse, prese le redini dello stato e convoc\u00f2 gli inglesi in aiuto. Il suo appello coincise con la dichiarazione di guerra al Nepal che gli inglesi mossero e pertanto questi ultimi decisero di inviare una forza militare per espellere i Gurkha da Sirmur. A conclusione della Guerra di Gurkha il governo inglese pose Fateh Parkash, figlio minore di Karm Park\u00e3sh, sul trono, annettendo tutti i territori ad est di Jumna con Kotaha e la Ki\u00e3rda Dan. L'area di Dun, ad ogni modo, venne restaurata allo stato nel 1833 dietro il pagamento di 50.000 rupie. Nel corso della prima guerra anglo-afghana il \"raja\" support\u00f2 gli inglesi con un contingente di truppe e nel corso della prima guerra anglo-sikh fece lo stesso, distinguendosi a Hari-ka-pattan. Sotto il governo di \"raja\" Sir Shamsher Parksh (1856\u201498), lo stato fece rapidi progressi. Il lavoro forzato venne abolito, vennero realizzate nuove strade, oltre al miglioramento della gestione delle tasse e delle foreste, giungendo a creare strutture utili come una fonderia, un dispensario, un ufficio di poste e telegrafi. Nel 1857 il raja si distinse anche in campo militare affiancando gli inglesi nella soppressione dei moti indiani e nel 1880 prese parte alla seconda guerra anglo-afghana verso la frontiera nordoccidentale. Gli zappatori ed i minatori di sirmur accompagnarono il secondogenito del raja, il maggiore Bir Bikram Singh, nella spedizione di Tir\u00e3h a cui i militari indiani presero parte nel 1897.\nGovernanti di Sirmur.\nI regnanti di Sirmur ebbero il titolo di \"raja\" sino al 1918, venendo poi promossi al rango di \"maharaja\"."}
{"id": "7951862", "revid": "762947", "url": "https://it.wikipedia.org/wiki?curid=7951862", "title": "Albert Marshman Palmer", "text": "Biografia.\nAlbert Marshman Palmer nacque a North Stonington nel 1838,figlio di Albert Gallatin Palmer, pastore, nato l'11 maggio 1813, ordinato religioso nel 1834 e predicatore, per quasi tutta la sua vita ministeriale, per la chiesa battista nel distretto di Stonington. Oltre a un gran numero di sermoni pubblicati, Albert Gallatin Palmer fu autore di un \"Discorso storico (centenario)\" (\"Historical (Centennial) Discourse\", 1872), di numerose poesie e del volume \"Salmi di fede e canzoni di vita\" (\"Psalms of Faith and Songs of Life\", 1884).\nAlbert Marshman Palmer studi\u00f2 giurisprudenza all'Universit\u00e0 di New York, laureandosi nel 1860, dopo di che lavor\u00f2 come bibliotecario presso la Mercantile Library, a New York, dal 1869 al 1872, e poi per dieci anni gest\u00ec l'Union Square Theatre.\nDopo aver viaggiato in Europa, torn\u00f2 a New York nel 1884 per occuparsi del Madison Square Theatre e successivamente anche del Palmer's Theatre a Broadway. Richard Mansfield recit\u00f2 per un certo periodo sotto la sua direzione, cos\u00ec come Clara Morris e molti altri personaggi importanti del palcoscenico.\nCome organizzatore teatrale ebbe il merito di diffondere le opere teatrali a grandi masse di pubblico, grazie a testi facili e corrivi, come \"Le due orfanelle\" (1874), rappresentati con pregevole gusto all'Union Square Theatre.\nLe sue compagnie realizzarono le opere teatrali \"Jim the Penman\", \"Saints and Sinners\", \"A Pair of Spectacles\" e \"Elaine\", che diventarono note in tutto il paese. \nAl Madison Square Theatre diresse le rappresentazioni di \"Anselma\" (1885), \"Dr. Jekyll and Mr. Hide\" (1887), \"Partners\" (1888), \"Beau Brummell\" (1890), \"Alabama\" (1891), \"lady Windermere's Fan\" (1893), \"New Blood\" (1894), \"Trilby\" (1895), \"His Absent Boy\" (1896). \nTra i commediografi che ha lanciato si possono menzionare Bronson Howard, Augustus Thomas, G. F. Rowe, Steele MacKaye, William Dean Howells e Brander Matthews.\nGli studi in giurisprudenza risultarono utili quando, gi\u00e0 conosciutissimo impresario teatrale, si impegn\u00f2 perch\u00e9 fosse perfezionata in America la legge sui diritti d'autore.\nPer quattordici anni, Albert Marshman Palmer fu il presidente dell'Actors' Fund of America, fondato nel 1882."}
{"id": "7951867", "revid": "767487", "url": "https://it.wikipedia.org/wiki?curid=7951867", "title": "Marchesa de Merteuil", "text": "La Marchesa de Merteuil \u00e8 una dei personaggi principali del romanzo epistolare di Choderlos de Laclos \"Le relazioni pericolose\" (1782). Donna di grande fascino, intelligenza e crudelt\u00e0, il piano della Marchesa di umiliare il suo vecchio amante, il conte di Gercourt, dar\u00e0 il via alle azioni della trama, che alla fine porteranno alla disfatta sociale la Merteuil stessa ed il suo alleato, il Visconte di Valmont. Nelle sue lettere al Visconte, la Marchesa non gli suggerisce solo un piano d'azione, ma stende anche le linee guida del libertinaggio della Francia del XVIII secolo.\nIl personaggio crudele e libertino della Marchesa, cos\u00ec come tutto il romanzo, fu un motivo di scandalo al momento della pubblicazione del libro. L'attrice e scrittrice Marie Jeanne Riccoboni accus\u00f2 de Laclos di aver scritto la Marchesa de Merteuil come un personaggio poco plausibile e addirittura offensivo per le lettrici, una vera e propria caricatura di iniquit\u00e0 femminile. De Laclos rispose tuttavia di essersi limitato a presentare la natura con \"exactitude et fid\u00e9lite\", ritenendo ipocrita negare che donne come la Marchesa esistono realmente.\nNel romanzo.\nNella lettera LXXXI del romanzo, la Marchesa ripercorre brevemente la sua vita, raccontando di non essere stata educata in convento, come invece avveniva per gran parte delle giovani aristocratiche, e di essere stata maritata giovanissima a Merteuil. Rimasta vedova in giovane et\u00e0, la Marchesa rifiut\u00f2 le tre opzioni che le si offrivano - il convento, risposarsi o trasferirsi dalla madre - per dedicarsi invece a un profondo e attento studio dei classici filosofici e del libertinaggio, oltre che a un'attenta analisi dell'animo umano che aveva gi\u00e0 cominciato da adolescente. La giovane Marchesa infatti aveva sviluppato un talento per l'ascolto e l'impassibilit\u00e0 che le permise di passare inosservata e imperturbata fino ad arrivare al cuore stesso dell'alta societ\u00e0 parigini, di cui conosceva tutti gli scandali senza che ne conoscessero i suoi. Consapevole del ruolo precario che una donna ricopre in societ\u00e0, la Merteuil sapeva che un solo scandalo rovinerebbe una nobildonna per sempre, mentre per un libertino dell'altro sesso sarebbe solo motivo di vanto. Di conseguenza, la Marchesa prendeva ogni precauzione possibile per evitare che la sua vera natura venisse liberata, non scriveva mai lettere di proprio pugno ai suoi amanti e preservava pubblicamente un'impressione di grande moralit\u00e0. Dietro alla facciata inattaccabile, la Marchesa nascondeva per\u00f2 un'intensa ricerca del piacere erotico, ma anche una mente acuta capace di rovinare i suoi oppositori e umiliare chiunque volesse con i suoi piani sottili. Parlando delle sue capacit\u00e0, il critico Aram Vartarian ha definito i tratti salienti del personaggio come il suo \"squisito machiavellismo, la lucidit\u00e0 diabolica e l'incredibile padronanza di s\u00e9\".\nDopo alcuni piccoli scandali dopo il ritorno in societ\u00e0 in seguito alla morte del marito, la Marchesa mantenne una reputazione irreprensibile e veniva considerata addirittura l'unica donna in grado di potersi intrattenere con il Visconte di Velmont senza farsi traviare dall'influenza del pi\u00f9 celebre libertino di Parigi. In realt\u00e0, in due erano stati amanti - nella lettera CIII la Marchese definisce la loro avventura come vero e proprio \"amore\", usando la parola per la prima volta nel romanzo - e al termine della loro relazioni si era instaurata tra loro una solida amicizia e una fitta corrispondenza epistolare, un rapporto nato per i simili interessi e mentalit\u00e0 ma anche perch\u00e9 ciascun membro della coppia sapeva abbastanza dell'altro da poter rovinarlo pubblicamente. Dal tempo della sua relazione con Velmont all'inizio del romanzo, la Marchesa ebbe una lunga lista di amanti, tra cui il conte di Gercourt, che l'abbandon\u00f2 perch\u00e9 preferiva le bionde alle brune - attribuendo loro una maggior modestia - e cercando nella sua amante un'educazione in convento che alla Marchesa mancava. Per vendicarsi dell'oltraggio subito, la Marchesa decide di umiliarlo pubblicamente facendo traviare da Velmont la sua promessa sposa, per poi rivelare tutti i dettagli dopo il matrimonio, esponendo cos\u00ec il conte al pubblico ludibrio a cose fatte. La promessa di Gercourt, la giovanissima Cecilia Volanges, si innamor\u00f2 invece del Cavaliere Danceny e, dato il rifiuto di Valmont a cooperare con lei perch\u00e9 intento in altre attivit\u00e0, la Marchesa decise di aiutare i due giovani a consumare il proprio amore, dato che l'esito sarebbe stato comunque quello desiderato. La sua reputazione ineccepibile la mise nella posizione ideale per manovrare tutti gli interessati a suo piacimento, dato che sia Cecilia, che Danceny, che la madre di lei, la Signora Volanges, le affidavano le loro confidenze e chiedevano il suo consiglio.\nNel corso del romanzo, la Marchesa inizialmente ha una relazione con il cavaliere Belleroche, di cui si stanca presto e da cui tenta di farsi lasciare a pi\u00f9 riprese, spesso pentendosi e tornando sui propri passi. Per sancire definitivamente una rottura con lui, la Marchese invita l'inconsapevole Belleroche per un fine settimana in campagna, con l'intenzione di circondarlo e soffocarlo cos\u00ec tanto d'amore da spingerlo lontano da s\u00e9. Il piano riesce e la Marchesa intraprende una relazione con lo stesso Danceny, approfittando dell'assenza di Cecilia e della vicinanza formatasi tra i due in quanto sua confidente. Il Visconte non vede di buon occhio la relazione con Danceny, un fatto che fa irritare la Marchesa e porta lentamente alla rottura dei due storici alleati: la Marchesa infatti non tollera i toni autoritari e quasi maritali che il Visconte ha adottato con lei, ribadendo infatti che il motivo per cui non ha voluto sposarsi \u00e8 per evitare che un uomo le desse ancora ordini. Contribuisce alla rottura tra i due anche un accordo preso in precedenza da loro: la Marchesa avrebbe concesso al Visconte un'ultima, gloriosa notte insieme, a condizione che il libertino le presentasse una prova scritta di essere riuscito a far innamorare e rendere infedele la castissima e morigerata presidentessa de Tourvel. Nel farlo per\u00f2, il Visconte si era effettivamente innamorato della donna, ingelosendo la Marchesa e facendola sentire un ripiego. Alle insistenze di Velmont di rispettare la sua parte del patto e disfarsi di Danceny altrimenti sarebbe stata guerra aperta tra i due, la Marchesa aveva rifiutato il compromesso e dichiarato guerra aperta al suo ex amante.\nPer punire Velmont, la Marchesa consegn\u00f2 a Danceny le lettere in cui il Visconte scriveva di aver sedotto e messo incinta Cecilia, una rivelazione che spinse il Cavaliere a sfidare il visconte a duello. Ferito mortalmente, Velmont consegn\u00f2 al suo assassino le lettere della Marchesa chiedendogli di divulgarle. Tutta la corrispondenza tra il Visconte e la Marchesa fu resa pubblica, incluso la famigerata lettera LXXXI, e l'intera citt\u00e0 venne a conoscenza dell'anima crudele e libertina che l'aristocratica aveva tenuto nascosto a lungo sotto la maschera della moralit\u00e0. Umiliata in pubblico alla Commedia Italiana, la Marchesa contrae il vaiolo che le sfigura orribilmente il viso, rendendola, a detta dei parigini, brutta fuori quanto dentro. Dopo aver perso anche la causa per l'eredit\u00e0 del marito, la Marchesa, in rovina, scappa in carrozza con gli averi rimasti verso un destino ignoto, probabilmente in Olanda."}
{"id": "7951869", "revid": "305330", "url": "https://it.wikipedia.org/wiki?curid=7951869", "title": "Borracina maggiore", "text": ""}
{"id": "7951886", "revid": "62748", "url": "https://it.wikipedia.org/wiki?curid=7951886", "title": "Encyclopaedia Universalis", "text": ""}
{"id": "7951892", "revid": "1305772", "url": "https://it.wikipedia.org/wiki?curid=7951892", "title": "Martin Luther (disambigua)", "text": ""}
{"id": "7951898", "revid": "287204", "url": "https://it.wikipedia.org/wiki?curid=7951898", "title": "Trattato di Brno", "text": ""}
{"id": "7951909", "revid": "110157", "url": "https://it.wikipedia.org/wiki?curid=7951909", "title": "Campionato sudamericano per club 2019 (pallavolo maschile)", "text": "Il campionato sudamericano per club 2019 si \u00e8 svolto dal 26 febbraio al 2 marzo 2019 a Belo Horizonte, in Brasile: al torneo hanno partecipato sei squadre di club sudamericane e la vittoria finale \u00e8 andata per la sesta volta, la quarta consecutiva, al .\nRegolamento.\nFormula.\nLe squadre hanno disputato una prima fase a gironi con formula del girone all'italiana; al termine della prima fase:\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:"}
{"id": "7951913", "revid": "212348", "url": "https://it.wikipedia.org/wiki?curid=7951913", "title": "Ulik (personaggio)", "text": ""}
{"id": "7951915", "revid": "212348", "url": "https://it.wikipedia.org/wiki?curid=7951915", "title": "Un amore leggendario (film 1996)", "text": ""}
{"id": "7951920", "revid": "212348", "url": "https://it.wikipedia.org/wiki?curid=7951920", "title": "Une colombe (C\u00e9line Dion)", "text": ""}
{"id": "7951921", "revid": "212348", "url": "https://it.wikipedia.org/wiki?curid=7951921", "title": "URSA", "text": ""}
{"id": "7951928", "revid": "767487", "url": "https://it.wikipedia.org/wiki?curid=7951928", "title": "Castello di Borthwick", "text": "Il castello di Borthwick (in inglese: \"Borthwick Castle\") \u00e8 castello fortificato del villaggio scozzese di Borthwick, nel Midlothian, costruito nel 1430 per volere di Sir William Borthwick. Annoverato tra le fortezze scozzesi del XV secolo meglio conservate, \u00e8 ora adibito ad hotel.\nStoria.\nLa costruzione del castello di Borthwick risale al 1430 e fu voluta dal nobile William Borthwick, al quale era stato concessa da Giacomo I di Scozia una licenza speciale per realizzare una fortezza circondata da fossato dopo aver acquistato la propriet\u00e0 terriera da Sir William Hay di Yester. La fortezza originaria, che sostitu\u00ec una torre preesistente, era in pietra squadrata e misurava 74 piedi in lunghezza e 68 piedi in larghezza e in altezza.\nSi racconta che i prigionieri venissero fatti saltare con le mani legate tra le torri del castello, che distanziavano 4 metri l'una dall'altra.\nNel 1567, il castello di Borthwick ospit\u00f2 la regina Maria Stuarda, in fuga assieme al terzo marito, dopo essere stata accusata di aver assassinato il secondo marito, Lord Danley. Cos\u00ec, l'11 giugno di quell'anno, l'edificio fu circondato da un esercito di 1000 uomini guidato da baroni scozzesi che ne chiedevano l'arresto; la regina Maria riusc\u00ec a fuggire attraverso una finestra, ma sarebbe stata catturata alcuni giorni dopo nel castello di Loch Leven.\nNel 1650, nel corso della guerra civile inglese, il castello sarebbe stato assediato dalle truppe parlamentari guidate da Sir Oliver Cromwell e il X signore di Borthwick sarebbe stato costretto ad abbandonare il castello.\nIn seguito, il castello fu disabitato fino al 1810, quando venne riacquistato da J. Borthwick di Crookston.\nTra il 1890 e il 1914, venne intrapresa un'ampia opera di restaturo del castello, che nel 1973 fu convertito in hotel.\nArchitettura.\nIl castello possiede un torrione dell'altezza di 90 piedi.\nAl primo piano si trova la sala principale, che misura 40 piedi in lunghezza."}
{"id": "7951929", "revid": "212348", "url": "https://it.wikipedia.org/wiki?curid=7951929", "title": "William Wales (astronomo)", "text": ""}
{"id": "7951931", "revid": "736476", "url": "https://it.wikipedia.org/wiki?curid=7951931", "title": "Borthwick Castle", "text": ""}
{"id": "7951932", "revid": "287204", "url": "https://it.wikipedia.org/wiki?curid=7951932", "title": "Gerbido", "text": ""}
{"id": "7951936", "revid": "212348", "url": "https://it.wikipedia.org/wiki?curid=7951936", "title": "Yesterday's Thoughts (Art Farmer)", "text": ""}
{"id": "7951943", "revid": "104816252", "url": "https://it.wikipedia.org/wiki?curid=7951943", "title": "Se sapessi come fai/Un giorno dopo l'altro", "text": ""}
{"id": "7951946", "revid": "287204", "url": "https://it.wikipedia.org/wiki?curid=7951946", "title": "Thomas Bellamy", "text": ""}
{"id": "7951966", "revid": "767487", "url": "https://it.wikipedia.org/wiki?curid=7951966", "title": "Suket (stato)", "text": "Lo Stato di Suket fu uno stato principesco del subcontinente indiano, avente per capitale la citt\u00e0 di Suket.\nStoria.\nSecondo la tradizione lo stato di Suket venne fondato nel 765 circa da Bira Sen (Vir Sen), figlio del re del Bengala, dinastia Sena. La storia pi\u00f9 antica di Suket venne contraddistinta da guerre constanti con altri principati, in particolare contro il regno di Kullu. Al tempo del \"raja\" Bikram Sen, Kullu era gi\u00e0 caduto sotto la sovranit\u00e0 dello stato di Suket come stato tributario. Il regno del \"raja\" Madan Sen fu l'et\u00e0 d'oro per Suket, quando il sovrano sottomise gli stati minori confinanti al suo. Durante il regno di \"raja\" Udai Sen Suket lo stato divenne feudatario dell'Impero moghul.\nAll'epoca del \"raja\" Bikram Sen II, lo stato di Sukket sub\u00ec l'invasione dei Gurkha del Nepal (1803 - 1815) ed al successivo breve periodo di dominazione dell'impero sikh, sopravvivendo grazie alle abilit\u00e0 diplomatiche del raja. Nel 1845, quando la guerra scoppi\u00f2 tra i sikh e gli inglesi, i \"raja\" di Suket e Mandi si schierarono con gli inglesi, firmando un trattato di alleanza a Bilaspur nel 1846. Nel medesimo anno il raja Ugar Sen II venne confermato nei territori di Suket con un \"sanad\".\nGovernanti.\nI regnanti di Suket avevano il titolo di \"raja\"."}
{"id": "7951970", "revid": "767487", "url": "https://it.wikipedia.org/wiki?curid=7951970", "title": "Palladio (film)", "text": "Palladio \u00e8 un film biografico del 2019 diretto da Giacomo Gatti che affronta il tema dell'eredit\u00e0 contemporanea dell'architetto rinascimentale Andrea Palladio. La consulenza scientifica del film \u00e8 curata dall'architetto Gregorio Carboni Maestri. Uscito nelle sale italiane il 20 maggio 2019 distribuito da Magnitudo Film e Chili.\nTrama.\nIn una villa palladiana si incontrano tre studentesse di restauro e studiosi arrivati da tutto il mondo in vista di un convegno su Palladio. Intanto, negli Stati Uniti d'America, un giovane professore universitario chiede ai suoi mentori, Kenneth Frampton. e Peter Eisenman, come riuscire a trasmettere i valori umanistici di Palladio alle nuove generazioni. Il film racconta la vita e le opere del grande architetto veneto evidenziando la sua influenza sulla modernit\u00e0 e, in particolare, sui pi\u00f9 importanti edifici pubblici degli Stati Uniti d'America.\nProduzione.\nIl film \u00e8 girato in Italia, nelle regioni di Veneto, Lazio e Lombardia, negli Stati Uniti d'America in Virginia, Connecticut, nello Stato di New York, in quello di Washington e a Bruxelles.\nLe riprese hanno coinvolto la Columbia University di New York, la Yale University di New Haven, l\u2019Universit\u00e0 della Virginia di Charlottesville e la Facult\u00e9 d'architecture de l'universit\u00e9 libre de Bruxelles.\nIl film ha ottenuto il patrocinio della Thomas Jefferson Foundation e del Landmark Trust ed \u00e8 uno dei rari film che ha ricevuto l'autorizzazione a riprendere l'interno del Campidoglio di Washington.\nTra le oltre cento architetture mostrate (la maggior parte patrimonio Unesco) le principali sono:\nIn Italia:\nNegli Stati Uniti d\u2019America:"}
{"id": "7951974", "revid": "729019", "url": "https://it.wikipedia.org/wiki?curid=7951974", "title": "Coppa del Mondo di biathlon 2020", "text": "La Coppa del Mondo di biathlon 2020 \u00e8 stata la quarantatreesima edizione della manifestazione organizzata dall'Unione Internazionale Biathlon; \u00e8 iniziata il 30 novembre 2019 a \u00d6stersund, in Svezia, e sarebbe dovuta terminare il 22 marzo 2020 a Oslo Holmenkollen, in Norvegia, ma a causa della pandemia di COVID-19 si \u00e8 conclusa il 14 marzo a Kontiolahti, in Finlandia.\nNel corso della stagione si sono tenuti ad Antholz-Anterselva i Campionati mondiali di biathlon 2020, validi anche ai fini della Coppa del Mondo. Sia in campo maschile che in campo femminile erano in programma 23 gare individuali e 6 prove a squadre, oltre a 8 staffette miste disputate in quattro localit\u00e0 diverse.\nIn campo maschile la Coppa del Mondo generale \u00e8 stata vinta dal norvegese Johannes Thingnes B\u00f8, in campo femminile dall'italiana Dorothea Wierer; entrambi gli atleti hanno cos\u00ec riconfermato i rispettivi successi dell'anno precedente.\nUomini.\nRisultati.\nLegenda:\nIN = individuale (20\u00a0km)\nSP = sprint (10\u00a0km)\nPU = inseguimento (12,5\u00a0km)\nMS = partenza in linea (15\u00a0km)\nRL = staffetta (4x7,5\u00a0km)\nDonne.\nRisultati.\nLegenda:\nIN = individuale (15\u00a0km)\nSP = sprint (7,5\u00a0km)\nPU = inseguimento (10\u00a0km)\nMS = partenza in linea (12,5\u00a0km)\nRL = staffetta (4x6\u00a0km)\nMisto.\nRisultati.\nLegenda:\nMX = staffetta mista 2x6 km + 2x7,5\u00a0km \nSMX = staffetta mista individuale\nRisultati.\nPrima vittoria in Coppa del Mondo.\nUomini\nDonne \nPrimo podio in Coppa del Mondo.\nUomini\nDonne\nVittorie in questa stagione \"(vittorie totali)\".\nUomini\nDonne\n\"Le statistiche si riferiscono solo alle gare individuali\"\nRitiri.\n\"I seguenti atleti si sono ritirati durante la stagione 2019-20\"\nUomini\nDonne"}
{"id": "7951975", "revid": "125470258", "url": "https://it.wikipedia.org/wiki?curid=7951975", "title": "Fauno (traghetto)", "text": "Il Fauno \u00e8 un traghetto Ro/Ro della Caremar che effettua la tratta \"Napoli-Capri\" e \"Capri-Napoli\".\nNel 2020 il traghetto ha ricevuto un refitting agli interni anche con il nuovo ascensore. Sono state installate anche delle eliche siliconate che permettono al traghetto di andare a una velocit\u00e0 massima di 18,5 nodi\nCostruito nei Cantieri navali Luigi Orlando il Fauno \u00e8 stato varato il 1 novembre 1980 e consegnato alla compagnia il 12 febbraio dell'anno successivo.\nL'unit\u00e0 fa parte della classe Driade: un lotto di 8 navi gemelle costruite tra la fine degli anni '70 e l'inizio degli anni '80. Tale classe comprende le navi \"Adeona\", \"Driade\", \"Fauno\", \"Naiade\", \"Planasia\", \"Quirino\", \"Sibilla\" e \"Vesta\".\nServizi a bordo.\nAll'interno del traghetto si pu\u00f2 usufruire di una ristretta gamma di servizi alquanto essenziali: un bar, un ristorante e una sala TV, per passare del tempo durante il tragitto, un impianto per l'aria condizionata ed Inoltre \u00e8 possibile prendere il sole sul ponte della nave durante tutto il tragitto."}
{"id": "7951979", "revid": "4252", "url": "https://it.wikipedia.org/wiki?curid=7951979", "title": "Mattauschia laticeps", "text": "La mattauschia (Mattauschia laticeps) \u00e8 un anfibio temnospondilo estinto, appartenente ai trematopidi. Visse nel Carbonifero superiore (circa 311 - 307 milioni di anni fa) e i suoi resti fossili sono stati ritrovati in Europa.\nDescrizione.\nQuesto animale \u00e8 noto per alcuni esemplari, tra cui un adulto di cui si conosce un cranio parziale con mandibola e alcuni frammenti e due piccoli esemplari metamorfosizzati. \"Mattauschia\" doveva essere un piccolo anfibio, lungo non oltre quaranta centimetri. Era caratterizzato da una particolare apertura nel cranio di fronte all'orbita, come tutti gli altri suoi stretti parenti (i trematopidi). La narice esterna era molto grande e di forma ovale, una caratteristica primitiva rispetto agli altri trematopidi.\nClassificazione.\nI fossili di questa specie furono scoperti nel ben noto giacimento di N\u00fd\u0159any (T\u0159emo\u0161n\u00e9), in Repubblica Ceca. Inizialmente i fossili vennero descritti come Limnerpeton laticeps da Antonin Fritsch, nel 1881. Successivamente i fossili vennero attribuiti al genere \"Mordex\" (Milner e Sequeira, 2003), e solo nel 2018 vennero considerati appartenere a un genere a s\u00e9 stante (Milner, 2018). \n\"Mattauschia\" \u00e8 considerato uno dei rappresentanti pi\u00f9 primitivi dei trematopidi, un gruppo di anfibi temnospondili dalla caratteristica morfologia cranica. Secondo lo studio di Milner (2018), \"Mattauschia\" sarebbe alla base di una sequenza stratigrafica di trematopidi sempre pi\u00f9 grandi e specializzati, comprendente anche \"Fedexia\" ed \"Ecolsonia\", che termina con \"Acheloma\", la forma pi\u00f9 grande e derivata.\nPaleoecologia.\nSembra che \"Mattauschia\" e l'affine \"Mordex\" fossero animali che allo stadio adulto erano spiccatamente terrestri. Questi piccoli predatori, tuttavia, erano legati all'ambiente acquatico allo stadio larvale: sembra che nel giacimento di N\u00fd\u0159any siano stati ritrovati giovani esemplari, solitamente considerati larve di \"branchiosauri\", che potrebbero a tutti gli effetti appartenere a trematopidi. "}
{"id": "7951980", "revid": "22356", "url": "https://it.wikipedia.org/wiki?curid=7951980", "title": "Mattauschia", "text": ""}
{"id": "7951983", "revid": "767487", "url": "https://it.wikipedia.org/wiki?curid=7951983", "title": "Giovanni Girolamo Calepio", "text": "Biografia.\nGiovanni Girolamo della famiglia dei conti Calepio, nacque da Corrado e da Giulia degli Abati e fin giovanissimo fu indirizzato agli studi ecclesiastici entrando nel convento di san Benedetto a San Paolo d'Argon, dove conobbe Castantino Rotigni insegnante presso il convento e di cui divenne segretario che seguiva le idee gianseniste di Jacques Joseph Duguet ispirate agli antichi testi.&lt;br&gt;Fu influenzato anche dalle idee del priore Gerolamo Speroni che seguiva le idee di san Tommaso d'Aquino aderendo quindi al tomismo. E proprio mentre svolgeva le funzioni di segretario del Rotigni tradusse dal francese \"Spiegazione del libro della Genesi\" e successivamente \"Il sepolcro di Cristo\" del Duguet, lavori che il frate dedic\u00f2 a Nicol\u00f2 Antonio Giustinian.\nQuesto incontro di ideologie lo porteranno ad avere un proprio pensiero publicando in forma anonima il testo: \"Del ritorno degli ebrei e di ci\u00f2 che vi ha da porgere occasione\", testo che gli diede notoriet\u00e0 e molti nemici. Nel testo il Calepio indicava come colpevoli della defezione dalla fede gli stessi eccleiastici che a causa della loro corruzione avrebbero portato alla loro completa sparizione, usando parole dure d'accusa alla chiesa definendola \"adultera e prostituta e per questo ripudiata dal Signore\" diventando cos\u00ec gli ebrei i nuovi \"discepoli della fede\". Il Vecchio testamento e il nuovo testamento avrebbero creato una nuova chiesa.\n&lt;br&gt;Calepio nel testo dichiarava che solo quando tutti i \"rami secchi\" fossero stati recisi, allontanando la corrotta Babilonia, un angelo avrebbe avvertito i nuovi fedeli che si sarebbero riuniti in un nuovo \"pollone\" dando vita a una nuova \"fioridezza\" della fede\n&lt;br&gt;Fu presto accusato di non credere nell'indefettibilit\u00e0 della chiesa e di apostasia. In particolare fu attaccato dal gesuita Luigi Mozzi che scrisse pi\u00f9 di un documento dove riteneva che la conversione degli ebrei sarebbe giunta alla fine dei tempi, tre anni prima dell'Apocalisse preannunciando la rinascita ecclesiale.\nVisse parte della sua vita Bergamo trascorrendo i periodi di riposo a Palosco presso l'abitazione di alcuni suoi parenti avendo rapporti con il mondo cultura della provincia bresciana, citt\u00e0 dove pubblic\u00f2 alcuni suoi lavori che ebbero un contraddittorio con la comunit\u00e0 di San Paolo d'Argon"}
{"id": "7951984", "revid": "767487", "url": "https://it.wikipedia.org/wiki?curid=7951984", "title": "Sanborn (Wisconsin)", "text": "Sanborn \u00e8 un comune degli Stati Uniti d'America, situato in Wisconsin, nella contea di Ashland.\nIl suo territorio include anche le localit\u00e0 di Birch, Birch Hill, Diaperville, Franks Field, New Odanah, Odanah e Sedgwick. Anche Long Island, una delle Apostle Islands, \u00e8 sotto la sua giurisdizione. Tutto il territorio comunale ricade nella riserva degli Indiani Chippewa del Bad River del Lago Superiore.\nIl paese di Sanborn venne istituito il 23 marzo 1899 e il suo nome deriva da quello del senatore Albert W. Sanborn, membro del Senato del Wisconsin, proprietario di molte terre in questa zona."}
{"id": "7951991", "revid": "125434046", "url": "https://it.wikipedia.org/wiki?curid=7951991", "title": "Monica Giandotti", "text": "Biografia.\nHa iniziato la sua carriera a Canale 10 a Ostia (Roma).\nNel 2003 le \u00e8 stata data l'opportunit\u00e0 di condurre il tg nazionale di Home Shopping Europe, grazie al quale si \u00e8 fatta notare per capacit\u00e0 di conduzione, professionalit\u00e0 e rigore.\nNel 2011 \u00e8 diventata inviata di \"Blog - La versione di Banfi\" su Rete 4.\nNel 2018 e nel 2019 ha condotto su Rai 3 il programma televisivo \"Agor\u00e0 Estate\".\nDa gennaio 2019 ad agosto 2020 ha condotto l'edizione delle 19 del TG3.\nDall'autunno 2020 affianca Marco Frittella alla conduzione di \"Unomattina\"."}
{"id": "7951995", "revid": "547034", "url": "https://it.wikipedia.org/wiki?curid=7951995", "title": "Birch (Wisconsin)", "text": "Birch \u00e8 una comunit\u00e0 non incorporata situata all'interno della citt\u00e0 di Sanborn nella contea di Ashland, Wisconsin, Stati Uniti. Birch si trova sulla U.S. Route 2, 24 km ad est-sud-est di Ashland, nella riserva indiana di Bad River.\nStoria.\nDeve il suo nome al fatto che il luogo della citt\u00e0 originaria era una foresta di betulle bianche (\"White birch\" in lingua inglese)."}
{"id": "7951996", "revid": "1712526", "url": "https://it.wikipedia.org/wiki?curid=7951996", "title": "Ambasciatore degli Stati Uniti d'America in Italia", "text": ""}
{"id": "7952000", "revid": "1310927", "url": "https://it.wikipedia.org/wiki?curid=7952000", "title": "Asociaci\u00f3n Mutual Social y Deportiva Atl\u00e9tico de Rafaela 2013-2014", "text": "Questa voce raccoglie le informazioni riguardanti la Asociaci\u00f3n Mutual Social y Deportiva Atl\u00e9tico de Rafaela nelle competizioni ufficiali della stagione 2013-2014."}
{"id": "7952001", "revid": "1310927", "url": "https://it.wikipedia.org/wiki?curid=7952001", "title": "Asociaci\u00f3n Mutual Social y Deportiva Atl\u00e9tico de Rafaela 2015-2016", "text": ""}
{"id": "7952005", "revid": "599013", "url": "https://it.wikipedia.org/wiki?curid=7952005", "title": "Carlo Favre", "text": "Biografia.\nNato nel 1949 a Nus, in Valle d'Aosta, a 23 anni ha partecipato ai Giochi olimpici di , chiudendo 24\u00ba nella 15 km con il tempo di 47'59\"07 e 9\u00ba nella staffetta 4\u00d710 km in 2h12'07\"11, insieme a Elviro Blanc, Renzo Chiocchetti e Ulrico Kostner.\nQuattro anni dopo prese parte di nuovo alle Olimpiadi, quelle di , dove non riusc\u00ec a terminare la gara della 50 km, a causa di un clamoroso errore nella sciolinatura che costrinse al ritiro l'intera squadra azzurra, composta anche da Roberto Primus, Tonio Biondini e Ulrico Kostner.\nAi campionati italiani ha vinto 5 medaglie: 2 ori (1972 e 1974) nella 50 km, 2 ori (1973 e 1974) nella 30 km e 1 argento (1974) nella 15 km.\nFinita la carriera \u00e8 diventato allenatore del comitato regionale valdostano ASIVA e ha contribuito alla formazione della pista di sci di fondo di Saint Barth\u00e9lemy. Attualmente \u00e8 allenatore dello sci Club Gran San Bernardo."}
{"id": "7952006", "revid": "709565", "url": "https://it.wikipedia.org/wiki?curid=7952006", "title": "Episodi di American Housewife (seconda stagione)", "text": "La seconda stagione della serie televisiva American Housewife \u00e8 stata trasmessa dalla rete televisiva statunitense ABC dal 27 settembre 2017 al 16 maggio 2018.\nIn Italia \u00e8 stata pubblicata su Star (Disney+) il 21 maggio 2021."}
{"id": "7952012", "revid": "265038", "url": "https://it.wikipedia.org/wiki?curid=7952012", "title": "Sporting Clube de Portugal (pallavolo maschile)", "text": "Lo Sporting Clube de Portugal \u00e8 una societ\u00e0 pallavolistica maschile portoghese con sede a Lisbona, appartenente all'omonima polisportiva: milita nel campionato portoghese di Primeira Divis\u00e3o."}
{"id": "7952016", "revid": "709565", "url": "https://it.wikipedia.org/wiki?curid=7952016", "title": "Episodi di American Housewife (terza stagione)", "text": "La terza stagione della serie televisiva American Housewife viene trasmessa dalla rete televisiva statunitense ABC dal 26 settembre 2018 al 21 maggio 2019.\nIn Italia \u00e8 stata pubblicata su Star (Disney+) il 28 maggio 2021."}
{"id": "7952018", "revid": "599013", "url": "https://it.wikipedia.org/wiki?curid=7952018", "title": "Anton Belov (calciatore)", "text": "Caratteristiche tecniche.\n\u00c8 un difensore centrale.\nCarriera.\nHa esordito fra i professionisti il 16 aprile 2017 disputando con lo l'incontro di Pervenstvo Professional'noj Futbol'noj Ligi vinto 4-2 contro l'.\nStatistiche.\n\"Statistiche aggiornate all'11 maggio 2019\"."}
{"id": "7952022", "revid": "1305772", "url": "https://it.wikipedia.org/wiki?curid=7952022", "title": "Anton Belov", "text": ""}
{"id": "7952024", "revid": "287204", "url": "https://it.wikipedia.org/wiki?curid=7952024", "title": "Hedgehoppers Anonymous", "text": "Gli Hedgehoppers Anonymous erano un gruppo beat inglese formatosi nel 1963 in Inghilterra. Tutti membri della band facevano parte dell'equipaggio della Royal Air Force con sede a RAF Wittering nel Cambridgeshire. All'inizio la band portava il nome di The Trendsetters successivamente cambiato in Hedgehoppers . \nNel 1965 Jonathan King che, all'epoca lavorava per la Decca Records, produsse e scrisse la loro canzone che ebbe maggior successo \"It's Good News Week\", sugger\u00ec anche alla band di aggiungere il nome \"Anonymous\" in modo da proteggere l'anonimato dal RAF, che non era al corrente delle loro registrazioni. Quest'ultima (la RAF), cre\u00f2 non pochi problemi, alla band, durante la loro breve carriera. \nLa band negli anni successivi pubblic\u00f2 altre tracce \"Do not Push Me\" , \"Baby (You're My Everything)\" , \"Wild Thing\", \n\"That's The Time\", \"Stop Press\", ma nessuna di esse raggiunse le vendite di \"It's Good News Week\". \nL'11 febbraio del 1967 la band si scioglie ufficialmente."}
{"id": "7952026", "revid": "6923", "url": "https://it.wikipedia.org/wiki?curid=7952026", "title": "Alessandro Bianchi (1813)", "text": "Biografia.\nPartecipa alle elezioni politiche per la I legislatura del Regno di Sardegna candidandosi al collegio di Novi; viene eletto ottenendo, nel ballottaggio del 29 aprile 1848, 257 voti su 395 votanti.\nAnche il 22 gennaio del 1849 viene eletto per la II legislatura nello stesso collegio, direttamente al primo scrutinio, con 230 voti su 327 votanti. Ripete il risultato anche il 15 luglio del 1849, per la III con 242 voti su 293 votanti e per la IV con 203 voti su 286 votanti, ma al ballottaggio del 12 dicembre 1849. In queste prima quattro elezioni lo sconfitto \u00e8 l'avvocato Ferdinando Isola.\nNelle elezioni per la V legislatura, svoltesi nel collegio di Novi l'8 dicembre 1853 \u00e8 sconfitto da Isola. Si candida alle elezioni suppletive del collegio di Tortona svoltesi nel gennaio 1854 ma anche in questa occasione perde al ballottaggio contro Domenico Berti.\nLe dimissioni di Pierre Blanc che era deputato per il collegio di Albertville gli offrono la possibilit\u00e0 di candidarsi in quel collegio alle elezioni suppletive svoltesi nel gennaio 1856, che lo portarono a sedere al parlamento per il resto della V legislatura, avendo vinto al ballottaggio l'11 gennaio 1856 con 224 voti su 386 votanti.\nNel Regno d'Italia si candida alle elezioni per l'VIII legislatura del Regno d'Italia nel collegio di Capriata d'Orba venendo eletto al ballottaggio del 3 febbraio 1861."}
{"id": "7952035", "revid": "47767", "url": "https://it.wikipedia.org/wiki?curid=7952035", "title": "Marcolina", "text": ""}
{"id": "7952042", "revid": "47767", "url": "https://it.wikipedia.org/wiki?curid=7952042", "title": "Marcuccia", "text": ""}
{"id": "7952052", "revid": "767487", "url": "https://it.wikipedia.org/wiki?curid=7952052", "title": "Mademoiselle (Sfera Ebbasta)", "text": "Mademoiselle \u00e8 un singolo del rapper italiano Sfera Ebbasta, pubblicato il 12 marzo 2019.\nDescrizione.\nLa traccia, prodotta da Charlie Charles, \u00e8 la prima dopo mesi di silenzio in seguito all'incidente presso la discoteca Lanterna Azzurra di Corinaldo. Il testo \u00e8 stato visto come una risposta alle varie accuse avute nei mesi di silenzio in seguito alla tragedia."}
{"id": "7952053", "revid": "1417044", "url": "https://it.wikipedia.org/wiki?curid=7952053", "title": "Carlo Gagliardi", "text": "Biografia.\nCarlo Gagliardi nacque a Bella, piccolo comune vicino a Muro Lucano, in Basilicata il 10 maggio 1710, figlio di Don Benedetto, dottor fisico , e nipote di Don Ottavio, dottore in utroque jure, discendente da antica e nobile famiglia insediata ad Avigliano, e con propriet\u00e0 nel comune di Bella. Nella sua famiglia, \u00e8 da citarsi l\u2019influente presenza dello zio don Gaetano, arciprete ad Avigliano, sulle cui orme Carlo fu indirizzato alla vita ecclesiastica. Frequent\u00f2 il seminario presso Muro Lucano, dove ebbe modo di formare la sua cultura giuridica e teologica. Il percorso scolastico di Carlo giunse a compimento a Napoli, dove, come d\u2019uso sempre maggiore delle famiglie gentilizie del meridione d\u2019Italia, fu mandato a completare gli studi accademici. Il 30 maggio 1733 fu ordinato sacerdote e successivamente fu nominato vicario generale della diocesi di Capri. Per i sempre pi\u00f9 evidenti meriti culturali e accademici, nel 1738 ottenne la supplenza di decretali presso l\u2019universit\u00e0 partenopea, per poi ottenerne piena cattedra nel 1740. Mantenne la cattedra fino alla nomina vescovile, dimostrandosi anche uno scrittore particolarmente prolifico, tanto da acquisire una notevole fama come canonista, che trov\u00f2 sbocco in svariate opere, solo parzialmente edite.\nIl 10 luglio 1767 fu nominato da papa Clemente XIII vescovo di Muro Lucano, succedendo a Vito Mojo. Da vescovo, contribu\u00ec ad istituire un monte di piet\u00e0, e aumentare qualitativamente il livello della preparazione offerta ai seminaristi del locale seminario, accentuando il peso e la preparazione in ambito teologico e di diritto canonico, oltre che concernente le lettere classiche greche e latine. Mantenne la cattedra vescovile nella cittadina dei suoi primissimi studi fino al 1\u00ba luglio 1778, data in cui mor\u00ec, dopo esseri autoesiliato a Napoli per alcuni mesi, in seguito ai continui conflitti con il clero locale, costantemente proteso ad accusarlo di condurre una vita immorale, in seguito ai suoi tentativi di riformare a una maggiore austerit\u00e0 gli atteggiamenti degli stessi sacerdoti della sua diocesi. Gli succedette Luca Nicola De Luca;\nPensiero.\nAttraverso le sue principali opere \u00e8 possibile delineare gli ambiti di approfondimento culturale e studio cui dedic\u00f2 gran parte della sua esistenza. Particolarmente cara gli fu la tematica del rapporto fra poteri temporali e spirituali, e in special modo del rapporto fra tribunali ecclesiastici e tribunali secolari. L\u2019ideologia prevalente nelle sue opere \u00e8 quella propria della corrente moderata del suo tempo, delineante una separazione fra il potere del regnante e il potere del papa, entrambi derivanti e legittimati dal Cristo, ma con competenze diverse. Al fine di un proficuo sviluppo della civilt\u00e0, \u00e8 giusto che essi si armonizzino nel loro rapporto.\nSi colloc\u00f2 altres\u00ec nel filone giansenista, al pari di altri esponenti del clero che sarebbero poi stati direttamente coinvolti nelle vicende della Repubblica Napoletana del 1799, quali ad esempio Giovanni Andrea Serrao, vescovo di Potenza. La sua influenza ideologica fu determinante in ambito famigliare, e si pot\u00e9 poi osservare nei nipoti Giustiniano, municipalista e dottore \"in utroque iure\" ad Avigliano e l\u2019arciprete don Tommaso, padre domenicano e fervente letterato della sua comunit\u00e0, entrambi figli del fratello minore don Deodato.\nGenealogia episcopale.\nLa genealogia episcopale \u00e8:"}
{"id": "7952056", "revid": "767487", "url": "https://it.wikipedia.org/wiki?curid=7952056", "title": "Vetusodon elikhulu", "text": "Il vetusodonte (Vetusodon elikhulu) \u00e8 un terapside estinto, appartenente ai cinodonti. Visse nel Permiano superiore (circa 256 - 253 milioni di anni fa) e i suoi resti fossili sono stati ritrovati in Sudafrica.\nDescrizione.\nQuesto animale doveva essere di grandi dimensioni rispetto agli altri cinodonti del Permiano: il solo cranio era lungo circa 18 centimetri, e si suppone che l'animale intero potesse raggiungere il metro e mezzo di lunghezza. \"Vetusodon\" era caratterizzato da una morfologia cranica molto differente rispetto a quella di altri cinodonti del Permo-Triassico: il cranio era dotato di un muso corto ed estremamente ampio, simile a quello del terocefalo suo contemporaneo \"Moschorhinus\". \"Vetusodon\" era inoltre dotato di grandi incisivi e canini, che contrastavano notevolmente con le dimensioni dei piccoli denti postcanini a una sola cuspide. L'osso dentale era estremamente lungo e robusto, con il margine posteriore posto molto pi\u00f9 vicino all'articolazione craniomandibolare rispetto a quanto avveniva in altri cinodonti del Permiano e del Triassico, come ad esempio \"Thrinaxodon\". La morfologia del palato secondario di \"Vetusodon\" era unica, poich\u00e9 era corto e incompleto, con la porzione posteriore della mascella che andava a coprire parzialmente il vomere.\nClassificazione.\n\"Vetusodon elikhulu\" venne descritto per la prima volta nel 2019, sulla base di resti fossili appartenenti a quattro esemplari ritrovati in Sudafrica, nel bacino del Karoo. I fossili di \"Vetusodon\" sono molto importanti perch\u00e9 testimoniano la presenza di un cinodonte di grandi dimensioni e dalle abitudini predatorie gi\u00e0 nel Permiano superiore; un'analisi filogenetica indica che questo animale era il \"sister taxon\" del clade noto come Eucynodontia, comprendenti i cinodonti derivati, e quindi \"Vetusodon\" era il pi\u00f9 derivato tra i cinodonti del Permiano e dell'Induano scoperti finora."}
{"id": "7952057", "revid": "1341328", "url": "https://it.wikipedia.org/wiki?curid=7952057", "title": "Handball Club Pressano", "text": ""}
{"id": "7952062", "revid": "22356", "url": "https://it.wikipedia.org/wiki?curid=7952062", "title": "Vetusodon", "text": ""}
{"id": "7952068", "revid": "104818794", "url": "https://it.wikipedia.org/wiki?curid=7952068", "title": "Sant'Agrippino di Alessandria", "text": ""}
{"id": "7952075", "revid": "104818904", "url": "https://it.wikipedia.org/wiki?curid=7952075", "title": "Markianos", "text": ""}
{"id": "7952077", "revid": "125743271", "url": "https://it.wikipedia.org/wiki?curid=7952077", "title": "Episodi di Stranger Things (terza stagione)", "text": "La terza stagione della serie televisiva Stranger Things, distribuita con il titolo Stranger Things 3 e composta da otto episodi, \u00e8 uscita su Netflix dal 4 luglio 2019 in tutti i paesi in cui il servizio \u00e8 disponibile.\nCapitolo uno: Suzie, mi ricevi?\nTrama.\nIl 28 giugno 1984, dei militari in una base segreta dell'Unione Sovietica, dopo un esperimento fallito, affidano a un gruppo di scienziati il compito di aprire un portale per il Sottosopra, dando loro un anno di tempo.\nUn anno dopo, a Hawkins, l'apertura del nuovo centro commerciale Starcourt ha causato la chiusura di molti negozi della cittadina, provocando vibranti proteste da parte dei commercianti contro il sindaco Larry Kline. \nUna notte, dopo un breve blackout, qualcosa sembra materializzarsi in un'acciaieria abbandonata, mentre Will, al cinema del nuovo centro assieme a Mike, Lucas e Max, comincia a sentirsi a disagio. \nIntanto Mike e Undici hanno intrecciato una relazione amorosa e Hopper, preoccupato, chiede consiglio a Joyce in proposito; l'uomo propone anche di uscire a cena, ma lei, non avendo ancora superato la morte di Bob, declina l'invito e passa la sera a casa. \nNel frattempo, Dustin rientra da un campo estivo e chiede agli amici di aiutarlo ad assemblare sulla collina pi\u00f9 alta di Hawkins un apparato radio da lui costruito per tenersi in contatto con Suzie, la sua fidanzata conosciuta al campo proveniente dallo Utah. \nNon riuscendo a contattarla, i suoi amici tornano a casa, ma proprio in quel momento la radio intercetta un messaggio sovietico in codice. \nJonathan e Nancy hanno trovato lavoro presso la sede del giornale locale \"The Hawkins Post\", ma la ragazza viene mal considerata perch\u00e9 donna e usata come tuttofare; la sera riceve una telefonata che segnala uno strano evento e vorrebbe sfruttarlo per farsi notare al giornale. \nIntanto Hopper cerca di parlare a Undici e Mike, ma il suo temperamento autoritario ha il sopravvento e, preso in disparte il ragazzo, lo minaccia verbalmente e gli impone di troncare la relazione. \nNel frattempo Billy, che lavora come bagnino alla piscina comunale, fa delle avance a Karen (la madre di Mike e Nancy) e le propone d'incontrarsi la sera in un motel; mentre vi si sta recando in macchina, per\u00f2, qualcosa colpisce il parabrezza e lo porta fuori strada nei pressi dell'acciaieria; sceso dall'auto per capire che cos'abbia causato l'incidente, Billy viene trascinato da una misteriosa entit\u00e0 dentro l'edificio.\nCapitolo due: Incubi.\nTrama.\nBilly fugge dall'acciaieria, ma ha una visione nel Sottosopra dove incontra un suo doppio. Mike, diffidato da Hopper, inventa una scusa per non vedere Undici e la ragazza, intuendo una bugia, si confida con Max; le due amiche passano la giornata al centro commerciale, mentre Mike cerca un regalo per Undici sotto consiglio di Lucas. Ragazzi e ragazze finiscono per incontrarsi al centro commerciale, e Undici lascia Mike per averle mentito. \nNancy e Jonathan indagano su uno strano topo che sembra rabbioso, catturato dall'anziana signora Driscoll; appena i ragazzi lasciano la casa, il topo esplode, e la massa amorfa organica fuoriuscita fugge strisciando. Hopper invita a cena Joyce, ma la donna se ne dimentica, essendo occupata a indagare con l'aiuto del sig. Clarke, il professore di scienze di Will, su uno strano fenomeno di smagnetizzazione di calamite avvenuto sia a casa sua che nel suo negozio. Dustin, con l'aiuto di Steve e della sua collega Robin, traduce la comunicazione in russo registrata via radio, ma il messaggio \u00e8 in codice; Steve si accorge che nella registrazione c'\u00e8 la musica di una giostra presente anche nel centro commerciale, e ipotizza che il messaggio sia stato trasmesso non dalla Russia ma localmente. Nel frattempo Billy, frastornato da continue visioni di quanto accaduto, rapisce la sua collega bagnina Heather, e la porta all'acciaieria per consegnarla alla misteriosa creatura\nCapitolo tre: Il caso della bagnina scomparsa.\nTrama.\nMax spinge Undici a usare i suoi poteri per spiare Mike e i suoi amici, quindi per gioco fa lo stesso con Billy, vedendolo mentre sente Heather urlare e capendo che qualcosa non va. Le due ragazze s'intrufolano nella stanza di Billy e trovano una sacca che scoprono appartenere alla sua collega Heather, cos\u00ec cercano di rintracciarla. Intanto Nancy espone il caso dei topi in redazione, ma viene derisa dai colleghi. Tornata con Jonathan a casa della signora Driscoll, la trovano mentre mangia del fertilizzante. Will nel frattempo discute con Mike e Lucas perch\u00e9 il gruppo si \u00e8 rovinato e non si trova pi\u00f9 per giocare a Dungeons &amp; Dragons: fugge a casa inseguito dai suoi amici che vogliono chiedergli scusa, ma improvvisamente percepisce che la creatura del Sottosopra \u00e8 tornata. Intanto Robin riesce a decodificare il messaggio in russo e insieme a Steve e Dustin assiste a una misteriosa consegna al centro commerciale a degli uomini armati che parlano russo. Joyce va da Hopper per raccontargli del fenomeno di smagnetizzazione, pensando che stiano ancora facendo esperimenti al laboratorio e chiedendogli di accompagnarlo. L'uomo inizialmente rifiuta perch\u00e9 arrabbiato per la sera precedente, ma alla fine viene convinto; i due trovano il laboratorio ormai abbandonato, ma improvvisamente Hopper viene aggredito da un uomo che poi fugge in moto. \nNel frattempo Undici e Max rintracciano Heather a casa sua, trovandola pacificamente a cena con i genitori e Billy, andandosene quindi perplesse. Billy, in realt\u00e0 posseduto dall'entit\u00e0 del Sottosopra, riconosce Undici come colei che ha sigillato il passaggio anni prima, poi con Heather tramortisce i genitori di lei.\nCapitolo quattro: La sauna.\nTrama.\nBilly e Heather portano i genitori di lei all'acciaieria, dove sono anch'essi posseduti. Nancy e Jonathan fanno ricoverare la signora Driscoll, ma vengono licenziati dal direttore del giornale, nonch\u00e9 padre di Heather, per varie violazioni tra cui quella di domicilio. Mike chiama Max e Undici dicendo che c'\u00e8 un'emergenza: Will sostiene che il Mind Flayer, l'entit\u00e0 del Sottosopra, sia ancora nel loro mondo e le ragazze sospettano quindi di Billy, che mostra gli stessi comportamenti di Will quando fu posseduto. Intanto Hopper si reca dal sindaco Kline e lo costringe ad ammettere di conoscere l'uomo che l'ha aggredito nel laboratorio, avendolo visto uscire dal suo ufficio due giorni prima: egli, dopo essere stato malmenato, rivela che i proprietari dello Starcourt l'hanno corrotto per fare pressioni sugli abitanti e acquistare terreni che sono intorno alla centrale elettrica. Nel frattempo, Dustin, Steve e Robin si avvalgono dell'aiuto di Erica, la sorellina di Lucas, per accedere al magazzino in cui \u00e8 avvenuta la misteriosa consegna di merce. Riescono a entrare e trovano una strana sostanza verde contenuta in alcune ampolle, ma la stanza si rivela essere un ascensore e precipita portandoli nei sotterranei. Mentre Nancy fa visita alla signora Driscoll e la vede trasformarsi mostruosamente, Mike e gli altri tendono una trappola a Billy e lo rinchiudono nella sauna per capire se \u00e8 posseduto dal Mind Flayer, ma egli riesce a liberarsi e, dopo aver lottato, fugge verso l'acciaieria, dove numerosi cittadini sono gi\u00e0 stati posseduti.\nCapitolo cinque: L'esercito del Mind Flayer.\nTrama.\nHopper e Joyce scoprono che una delle propriet\u00e0 acquistate dalla Starcourt nasconde un laboratorio. Dopo avere lottato con il misterioso motociclista che aveva aggredito Hopper, fuggono portando con loro il dottor Alexei, uno scienziato che ha contribuito a costruire l'accesso al Sottosopra. Alexei parla solo russo, perci\u00f2 si recano da Murray Bauman, il cospirazionista locale che pu\u00f2 aiutarli con la traduzione, mentre il motociclista segue le loro tracce. Intanto Dustin, Steve, Robin ed Erica si nascondono dai russi che stanno scaricando delle scatole dall'ascensore e li seguono nei cunicoli, arrivando a un laboratorio dove una macchina sta tentando di aprire il portale per il Sottosopra. Nel frattempo, Nancy e Jonathan incontrano Will e gli altri. Condividendo le informazioni, arrivano alla conclusione che la signora Driscoll, Billy, Heather e i suoi genitori sono tutti posseduti dal Mind Flayer. Il gruppo si reca quindi in ospedale con l'intenzione di liberare l'anziana e seguirla al nascondiglio del mostro. Tuttavia, arrivati in stanza, Nancy e Jonathan non la trovano ma vengono attaccati dal padre di Heather e Bruce, un altro giornalista; dopo una dura colluttazione con i due, i ragazzi riescono a ucciderli, ma i corpi si trasformano in masse amorfe organiche che, riunitesi, formano un mostro.\nCapitolo sei: L'arma.\nTrama.\nUndici salva Nancy e Jonathan dal mostro, scaraventandolo fuori dall'ospedale e facendolo fuggire. Intanto Steve e Robin vengono catturati dai sovietici per permettere a Dustin ed Erica di fuggire. Hopper nel frattempo convince Alexei a rivelare che i sovietici stanno cercando di aprire il portale per il Sottosopra; Hopper allerta il governo grazie ai contatti ricevuti durante gli ultimi eventi, mentre il motociclista minaccia il sindaco per fargli rintracciare Hopper e gli altri. Steve e Robin vengono drogati, quindi interrogati brutalmente e quest'ultima ammette infine che hanno decifrato il codice segreto, ma Dustin ed Erica, dopo avere creato un diversivo, intervengono per salvarli. Nel frattempo, Undici usa i suoi poteri per capire dove si nasconda il Mind Flayer sondando a distanza la mente di Billy. Attraversando i ricordi della sua travagliata infanzia, Undici scopre che la base del mostro \u00e8 l'acciaieria; tuttavia, il Mind Flayer le dice che ora anche lui sa dove si trovi lei, e che la sua intenzione \u00e8 di eliminare la ragazza e i suoi amici. D'un tratto, le persone possedute dal Mind Flayer si recano all'acciaieria, dove anche loro iniziano a sciogliersi in sostanze amorfe, che unendosi formano un mostro ancora pi\u00f9 grande.\nCapitolo sette: Il morso.\nTrama.\nIl Mind Flayer rintraccia Undici e l\u2019attacca, ferendola, ma quest'ultima riesce a colpire il mostro per permettere a tutti di scappare e rifugiarsi in un supermercato dove medicano la ferita. Dustin ed Erica riescono a portare in salvo Steve e Robin, ancora drogati, risalendo l'ascensore e rifugiandosi nel cinema dello Starcourt; da l\u00ec Dustin riesce a contattare via walkie-talkie Mike e gli altri per avvisarli di quanto accaduto. Intanto Steve ammette di provare dei sentimenti per Robin pensando di essere corrisposto, ma la ragazza gli rivela di essere omosessuale. Nel frattempo Hopper, Joyce, Murray e Alexei tornano a Hawkins, cercando i ragazzi nel luna park per i festeggiamenti del 4 luglio, ma vengono avvistati dal sindaco che allerta gli agenti sovietici. Alexei viene cos\u00ec ucciso e Hopper riesce a seminare gli agenti russi nascondendosi in un labirinto di specchi dopo avere rubato loro una radio, con la quale scopre che i ragazzi sono allo Starcourt. Intanto Dustin, Erica, Steve e Robin vengono raggiunti dagli agenti sovietici, ma Undici sopraggiunge con il resto del gruppo uccidendoli prima che facciano del male ai suoi amici. Improvvisamente per\u00f2, crolla a terra dolorante poich\u00e9 la sua ferita alla gamba pulsa in modo anomalo.\nCapitolo otto: La battaglia di Starcourt.\nTrama.\nUndici, con l'aiuto di Jonathan, riesce a estrarre il parassita nascosto nella sua gamba, causandole per\u00f2 la perdita dei poteri; i ragazzi vengono raggiunti da Hopper, Joyce e Murray. Riuniti tutti insieme elaborano un piano: Hopper, Joyce e Murray si dovranno infiltrare nella base sovietica per distruggere il macchinario che tiene aperto il portale mentre Steve e Robin porteranno Dustin ed Erica sulla collina pi\u00f9 alta di Hawkins per consentirgli di indicare la strada nel laboratorio a Hopper utilizzando la radio. Steve e Robin tornano poi al centro commerciale quando scoprono che gli altri sono stati attaccati dal Mind Flayer. Nel tentativo di sfuggirgli, Undici e gli altri si dividono, ma lei viene catturata da Billy che la consegna al mostro per farla controllare. Intanto, Hopper e gli altri ottengono le chiavi dell'autodistruzione della macchina grazie all'aiuto di Suzie, contattata via radio da Dustin, ma prima che possano attivarla vengono attaccati dal motociclista. Mentre Hopper lotta contro di lui riuscendo alla fine a ucciderlo, Mike e gli altri tengono occupato il mostro usando dei fuochi d'artificio. Undici intanto fa risvegliare Billy descrivendogli il ricordo di sua madre e il ragazzo decide di sacrificarsi per salvarla dal mostro. Nel frattempo Joyce \u00e8 costretta ad attivare l'autodistruzione della macchina con Hopper ancora vicino a essa, che scompare nel nulla dopo l'attivazione. A seguito dell'esplosione il Mind Flayer muore, l'esercito degli Stati Uniti sopraggiunge mettendo in sicurezza la zona e la faccenda viene insabbiata raccontando di un incendio in cui Hopper \u00e8 \"morto\" eroicamente. Tre mesi dopo, Joyce, Will, Jonathan e Undici salutano gli amici e si trasferiscono da Hawkins con la ragazza che dagli ultimi eventi non riesce ancora a utilizzare i suoi poteri. Nancy e Jonathan si sono tuttavia riconciliati, cos\u00ec come Undici e Mike al quale la ragazza ha risposto che lo ama anche lei come quando lui, nel rifugio di Hopper, aveva detto ai suoi amici di amarla. Intanto, in una base sovietica nella penisola del Kamchatka, due guardie parlano di un prigioniero americano mentre un altro detenuto viene dato in pasto a un Demogorgone."}
{"id": "7952080", "revid": "125723260", "url": "https://it.wikipedia.org/wiki?curid=7952080", "title": "Davide Diaw", "text": "Biografia.\nNato a Cividale del Friuli da madre italiana e padre senegalese, prima di divenire calciatore professionista (con la maglia della ) ha lavorato come magazziniere. Legato a Vanessa, ha una figlia di nome Celeste.\nCaratteristiche tecniche.\n\u00c8 una prima punta veloce e resistente; \u00e8 capace di farsi valere nel contatto fisico e si fa apprezzare anche per spirito di sacrificio nel recupero della palla e per lo spiccato agonismo.\nCarriera.\nCresciuto nelle squadre giovanili udinesi del e dell', nel 2010 si trasferisce alla , con cui disputa due stagioni in Serie D. Nel 2012 passa al , collezionando tuttavia poche presenze a causa di un grave infortunio al ginocchio. Sceso quindi in Eccellenza, si mette in mostra con la Virtus Corno, con cui in due campionati segna 34 reti in 55 presenze complessive, vincendo anche una Coppa Italia Dilettanti. Nel frattempo aiuta la fidanzata di un amico nella sua catena di negozi (si occupa di sistemare il deposito e consegnare le merci).\nIl 15 luglio 2015 ritorna al ; trascorsa un'ottima stagione con la squadra biancorossa, il 1\u00ba luglio 2016 viene tesserato con un triennale dalla Virtus Entella. Esordisce in Serie B il 9 ottobre, in occasione del pareggio contro il , mentre segna la prima rete il 30 dicembre, nella sconfitta esterna subita contro il . Il 27 gennaio 2018 si infortuna gravemente al legamento crociato anteriore del ginocchio sinistro, terminando cos\u00ec anzitempo la stagione. Il 15 gennaio 2019, dopo una prima parte di stagione trascorsa in terza serie con i liguri, viene acquistato a titolo definitivo dal con cui firma un contratto triennale.\nIl 4 maggio successivo sigla la sua prima rete con la maglia granata, nella vittoria per 3-0 in casa contro il . Si ripete l'11 maggio, segnando in trasferta, nell'ultima giornata di campionato contro il ; successivamente il 25 maggio segna nella semifinale play-off di ritorno contro il Benevento mettendo a referto anche un assist. Il 30 maggio, nella finale play-off di andata, segna una doppietta allo Stadio Piercesare Tombolato (la prima in carriera) che stende l'Hellas Verona. Il 7 dicembre dello stesso anno realizza un'altra doppietta nella partita di campionato vinta per 4-3 in casa contro la ; sono 15 le reti messe a segno in questo campionato play-off compresi. Complessivamente in un anno e mezzo ha segnato 22 gol in 56 partite con il Cittadella.\nL'11 settembre 2020 si trasferisce al per 2,5 milioni di euro, firmando un contratto quadriennale. Segna la sua prima rete con i friulani il 3 ottobre successivo, siglando il momentaneo vantaggio nella gara pareggiata in casa del L.R. Vicenza. Si ripete due settimane pi\u00f9 tardi, siglando una doppietta nella partita interna pareggiata per 3-3 contro la . Nella prima parte del campionato di Serie B 2020-2021 colleziona 18 presenze con la maglia dei friulani segnando 10 gol di cui 3 su calcio di rigore.\nIl 29 gennaio 2021 viene prelevato dal a titolo definitivo per 3 milioni di euro pi\u00f9 altri 500.000 di bonus al raggiungimento di alcuni obiettivi concordati. Il 7 maggio segna la sua prima rete con i brianzoli, in occasione del successo per 3-0 in casa del Cosenza.\nL'8 luglio 2021 viene acquistato dal a titolo temporaneo.. Il 6 novembre segna la prima rete con i veneti, nella sconfitta per 2-1 in casa dell'Ascoli. \nStatistiche.\nPresenze e reti nei club.\n\"Statistiche aggiornate al 31 gennaio 2022.\""}
{"id": "7952083", "revid": "214753", "url": "https://it.wikipedia.org/wiki?curid=7952083", "title": "Rally della Nuova Zelanda 2000", "text": "Il Rally della Nuova Zelanda 2000, ufficialmente denominato 31st Propecia Rally of New Zealand (\"30th Propecia Rally New Zealand\" secondo altre fonti), \u00e8 stata l'ottava prova del campionato del mondo rally 2000 nonch\u00e9 la trentunesima edizione del Rally della Nuova Zelanda e la ventesima con valenza mondiale. La manifestazione si \u00e8 svolta dal 14 al 16 luglio sugli sterrati che attraversano il territorio attorno alla citt\u00e0 di Auckland, nell'estremo nord del paese.\nL'evento \u00e8 stato vinto dal finlandese Marcus Gr\u00f6nholm, navigato dal connazionale Timo Rautiainen, al volante di una Peugeot 206 WRC della squadra ufficiale Peugeot Esso, davanti alla coppia britannica formata da Colin McRae e Nicky Grist, su Ford Focus WRC 00 della scuderia Ford Martini, e a quella spagnola composta da Carlos Sainz e Luis Moya, anch'essi su Ford Focus WRC 00 del team ufficiale Ford.\nGli austriaci Manfred Stohl e Peter M\u00fcller, su Mitsubishi Lancer Evo VI, hanno invece conquistato la vittoria nella categoria PWRC, mentre l'omanita Hamed Al-Wahaibi e il neozelandese Tony Sircombe si sono aggiudicati la classifica della Coppa FIA Squadre alla guida di una Subaru Impreza WRX STi della scuderia \"Arab World Rally Team\".\nRisultati.\nClassifica.\nLegenda"}
{"id": "7952084", "revid": "1033892", "url": "https://it.wikipedia.org/wiki?curid=7952084", "title": "Meg Donnelly", "text": "\u00c8 nota per aver recitato nei panni di Addison nel film originale di Disney Channel \"Zombies\".\nBiografia.\nDonnelly \u00e8 nata a New York e cresciuta a Peapack, nel New Jersey. \u00c8 figlia unica. Ha iniziato a studiare canto, danza e recitazione presso l'Annie's Playhouse School of Performing Arts a Far Hills, all'et\u00e0 di sei anni. \u00c8 apparsa come vocalist in diverse produzioni Kids of the Arts, Broadway Kids e Time To Shine a New York.\nCarriera.\nAttrice.\nNel 2013, Donnelly ha doppiato personaggio di Ash nella serie \"Team Toon\". Nel 2015, \u00e8 stata il volto americano della campagna Awkward to Awesome della Clean and Clear. Donnelly \u00e8 anche apparsa in diversi episodi dello show della ABC \"What Would You Do?\", in \"Sesamo apriti\" e \"Celebrity Ghost Stories\". Donnelly \u00e8 apparsa anche nel film \"The Broken Ones\" presentato al SOHO International Film Festival 2017.\nDal 2016, interpreta il ruolo di Taylor Otto nella sitcom della ABC \"American Housewife\". Nel 2018, ha recitato nei panni di Addison nel film di Disney Channel \"Zombies\".\nNel febbraio 2019, \u00e8 stato annunciato che Donnelly avrebbe ripreso il ruolo di Addison nel sequel di \"Zombies\".\nIl film \"Zombies 2\" esce il 14 febbraio 2020.\nA marzo 2021 viene riconfermata nel cast del sequel \"Zombies 3\".\nCantante.\nIl 5 agosto 2018, ha pubblicato il suo primo singolo, intitolato \"Smile\", mentre il 1\u00ba marzo 2019, \u00e8 uscito \"Digital Love\".\nIl 17 maggio 2019, verr\u00e0 pubblicato il singolo \"With U\", con la collaborazione del rapper Fetty Wap.\nIl 6 dicembre 2019 esce il suo primo album da solista intitolato \"Trust\", contenente 8 canzoni tra cui i singoli \"Predictable\", \"Impress\" e \"Just Like You\", quest'ultimo in collaborazione con il rapper \"Kota the Friend\"."}
{"id": "7952086", "revid": "22356", "url": "https://it.wikipedia.org/wiki?curid=7952086", "title": "Polonodon woznikiensis", "text": "Il polonodonte (Polonodon woznikiensis) \u00e8 un terapside estinto, appartenente ai cinodonti. Visse nel Triassico superiore (Carnico, circa 232- 228 milioni di anni fa) e i suoi resti fossili sono stati ritrovati in Polonia.\nDescrizione.\nTutto ci\u00f2 che si conosce di questo animale sono alcuni denti di varie forme, ed \u00e8 quindi impossibile ricostruirne l'aspetto. I denti, che mostrano una divisione di radici incipiente, erano a due cuspidi, a tre cuspidi e a quattro cuspidi, ed erano molto simili a quelli dei Dromatheriidae e dei Brasilodontidae; come questi animali, anche \"Polonodon\" doveva essere un piccolo animale simile a un mammifero, delle dimensioni di un ratto. \n\"Polonodon\" si differenziava dai dromateriidi e dai brasilodontidi per l'assenza di un \"cingulum\" definito. \"Polonodon\" era caratterizzato da una cuspide principale dotata di un margine anteriore molto lungo, mentre la cuspide mesiale era posta molto al di sotto della cuspide distale. Denti postcanini simili si riscontrano in \"Alemoatherium\", proveniente dal Gondwana.\nClassificazione.\n\"Polonodon woznikiensis\" venne descritto per la prima volta nel 2019, sulla base di resti fossili ritrovati in Polonia, nella cava di Wo\u017aniki (Slesia). Era sicuramente un rappresentante degli Eucynodontia, il gruppo pi\u00f9 derivato dei cinodonti; i fossili di \"Polonodon\" sono molto importanti perch\u00e9 indicano che questo particolare tipo di morfologia dei denti postcanini era gi\u00e0 diffuso nei cinodonti non mammaliaformi sia in Laurasia sia in Gondwana almeno dal Carnico."}
{"id": "7952087", "revid": "22356", "url": "https://it.wikipedia.org/wiki?curid=7952087", "title": "Polonodon", "text": ""}
{"id": "7952094", "revid": "767487", "url": "https://it.wikipedia.org/wiki?curid=7952094", "title": "Stretto di Jugor", "text": "Lo stretto di Jugor () \u00e8 il tratto di mare che divide l'isola Vajga\u010d dalla penisola di Jugor. Fa parte del mare di Kara ed \u00e8 situato nel Circondario autonomo dei Nenec, in Russia.\nIl suo nome deriva dal nome \"Jugra\", attribuito anticamente alle zone di insediamento delle trib\u00f9 del popolo Chanty e Mansi che abitavano le coste meridionali dello stretto.\nGeografia.\nLo stretto di Jugor collega il mare della Pe\u010dora (la parte sud-orientale del mare di Barents) con il mare di Kara. La sua lunghezza \u00e8 di circa 40\u00a0km, la larghezza tra i 3 e i 16\u00a0km, la profondit\u00e0 varia tra i 13 e i 40\u00a0m. La maggior parte dell'anno \u00e8 coperto dal ghiaccio.\nCi sono alcune piccole isole nello stretto, le principali sono: "}
{"id": "7952096", "revid": "458786", "url": "https://it.wikipedia.org/wiki?curid=7952096", "title": "Davide Djily Diaw", "text": ""}
{"id": "7952098", "revid": "767487", "url": "https://it.wikipedia.org/wiki?curid=7952098", "title": "Campionato mondiale maschile di hockey su pista Barcellona 2019", "text": "Il Campionato del Mondo 2019 \u00e8 stata la 44\u00aa edizione del campionato del mondo di hockey su pista; la manifestazione \u00e8 stata disputata in Spagna a Barcellona e Vilanova i la Geltr\u00fa. Il torneo \u00e8 stato vinto dal Portogallo per la sedicesima volta nella sua storia."}
{"id": "7952099", "revid": "599013", "url": "https://it.wikipedia.org/wiki?curid=7952099", "title": "Antonio Herin", "text": "Biografia.\nNato nel 1896 a Valtournenche, in Valle d'Aosta, a 28 anni partecip\u00f2 ai primi Giochi olimpici invernali, quelli di , chiudendo 13\u00ba nella 18 km con il tempo di 1h33'06\"4.\n4 anni dopo fu invece riserva nella competizione dimostrativa di pattuglia militare alle Olimpiadi di .\nAi campionati italiani vinse 1 argento nella 50 km nel 1928 e 1 argento nella 18 km nel 1929.\nMor\u00ec nel 1992, a 96 anni."}
{"id": "7952100", "revid": "104819259", "url": "https://it.wikipedia.org/wiki?curid=7952100", "title": "Sant'Avilio di Alessandria", "text": ""}
{"id": "7952102", "revid": "92723", "url": "https://it.wikipedia.org/wiki?curid=7952102", "title": "Monumento a Giuseppe Missori", "text": "Il monumento a Giuseppe Missori \u00e8 una scultura in bronzo posta in Piazza Missori a Milano.\nDescrizione.\nLa statua di Giuseppe Missori fu realizzata da Riccardo Ripamonti (1849-1930). Il bronzo per la sua realizzazione, proveniente da vecchi cannoni, \u00abfu dato gratuitamente dal governo\u00bb.\nLa targa sul fronte del monumento riportava il riferimento a un episodio della Battaglia di Milazzo tratto dalle memorie di Giuseppe Garibaldi: \u00abGiuseppe Missori / XX luglio 1860 / ... Il colonnello Missori, colla solita sua bravura, mi sbarazz\u00f2 / col suo revolver del mio antagonista / di cavalleria nemica. / Garibaldi - Memorie autografe.\u00bb\nIl monumento fu inaugurato il 7 maggio 1916.\nParticolare attenzione, nelle critiche dell'epoca, era riservata alla curiosa posa del cavallo."}
{"id": "7952109", "revid": "125037314", "url": "https://it.wikipedia.org/wiki?curid=7952109", "title": "K\u00e4rcher (azienda)", "text": "La Alfred K\u00e4rcher SE &amp; Co. KG, o K\u00e4rcher, \u00e8 un costruttore di elettroutensili per la pulizia industriale e casalinga con sede a Winnenden, Baden-W\u00fcrttemberg. L'impresa familiare occupa 12.300 collaboratori nel mondo al 2017 ed \u00e8 leader mondiale nel settore.\nStoria.\nLa societ\u00e0 venne fondata nel 1935 da Alfred K\u00e4rcher (1901\u20131959) a Bad Cannstatt. Nel 1939 segue il trasferimento con 120 dipendenti a Winnenden, ove ha sede ancora.\nViene prodotto un forno per l'indurimento dell'acciaio e leghe di metallo leggere. L'impianto al 1945 \u00e8 prodotto in 1.200 esemplari, nell'industria aeronautica. Alfred K\u00e4rcher produce poi riscaldatori ad immersione e forni a induzione per riscaldare grassi, olii e catrame nell'industria. Successivamente vengono sviluppati sistemi di riscaldamento dell'aria a cherosene per impieghi antighiaccio nei motori d'aereo prima del decollo nei periodi invernali.\nLo sviluppo della prima idropulitrice ad acqua calda in Europa degli anni '50, la KW 350, poi DS 350 nel 1950, pone la base delle successive produzioni di idropulitrici dell'azienda. Da allora la K\u00e4rcher nell'ambito dello sviluppo di idropulitrici deposita 602 brevetti attivi, al 2017. Accanto alle macchine per pulizia K\u00e4rcher nel secondo dopoguerra dal 1955 agli anni'70 produce apparecchi a vapore per l'industria e l'edilizia.\nAll'et\u00e0 di 58 anni Alfred K\u00e4rcher muore il 17 settembre 1959 di infarto. La moglie Irene K\u00e4rcher guida poi la societ\u00e0 assieme ai figli Johannes e Susanne. Il fatturato cresce del 70% in pochi anni. Nel 1962 viene fondata la prima societ\u00e0 estera in Francia, vicino a Parigi. Successivamente altre verranno create in Austria, Svizzera, Italia e Belgio. Al 2017 K\u00e4rcher con pi\u00f9 di 110 societ\u00e0 in 67 paesi \u00e8 presente al livello planetario.\nIl 1974 rappresenta un momento importante della storia aziendale. Il passaggio dal colore societario blu al giallo. Dalla fine degli anni '70 Karcher promuove progetti di pulizia nelle opere d'arte e monumenti, dal 1980 ogni dieci anni ad esempio al Cristo Redentore a Rio de Janeiro.\nNel 1984 viene prodotta la idropulitrice HD 555, la prima per uso privato.\nIl 17 settembre 2009, giubileo della morte del fondatore Alfred K\u00e4rcher, viene aperto il \"K\u00e4rcher Museum\". Vi si trovano documenti sulla vita della famiglia di Alfred e Irene Karcher oltre che documentazione tecnica.\nProdotti.\nGli apparecchi per la pulizia sia industriali che ad uso domestico sono i prodotti pi\u00f9 noti dell'azienda. Prodotti \"casa e giardino\" si sono affiancati negli anni alle macchine per pulizie industriali, tutte del colore tipico giallo.\nPi\u00f9 di ogni altro prodotto la societ\u00e0 \u00e8 nota per le sue idropulitrici ad alta pressione.\nSponsor.\nCultura.\nDal 1980 ha partecipato ad attivit\u00e0 culturali sponsorizzando oltre 140 progetti.\nNatura.\nNel 2012 fonda assieme al Global Natur Fund l'iniziativa \u201eSauberes Wasser f\u00fcr die Welt\u201c.\nSociet\u00e0.\nK\u00e4rcher \u00e8 partner della organizzazione SOS-Kinderd\u00f6rfer e membro della UN Global Compact Netzwerkes.\nSport.\nDal 1994 al 1997 \u00e8 stata sponsor del FC Schalke 04. Dal 2005 \u00e8 sponsor della Fu\u00dfball-Bundesliga VfB Stuttgart. Collabora anche con il SC Freiburg.\nNel 2012 K\u00e4rcher \u00e8 sponsor principale della Handball-Bundesliga TVB Stuttgart e nel 2017 della 1. Bundesliga (femminile, Germania) della Allianz MTV Stuttgart.\nLa parola \"k\u00e4rchern\".\nLa parola \u201ek\u00e4rchern\u201c nel 2018 \u00e8 stata inserita nel vocabolario Duden. La parola \"K\u00e4rcher\" \u00e8 anche deonimico per idropulitrice.\nIl verbo \"k\u00e4rchern\" significa \"pulire come una Karcher\" \u00e8 presente nel \"Le Petit Robert\" dal 1992 in lingua francese, anche usato una volta dal gi\u00e0 ministro degli interni francese Nicolas Sarkozy durante le rivolte del 2005 nelle banlieue francesi: \"\u201eLe terme 'nettoyer au karcher' est le terme qui s'impose, parce qu'il faut nettoyer cela.\u201c\""}
{"id": "7952110", "revid": "438678", "url": "https://it.wikipedia.org/wiki?curid=7952110", "title": "Carlo Laurenti Roubaudi", "text": ""}
{"id": "7952111", "revid": "1305772", "url": "https://it.wikipedia.org/wiki?curid=7952111", "title": "K\u00e4rcher", "text": ""}
{"id": "7952127", "revid": "767487", "url": "https://it.wikipedia.org/wiki?curid=7952127", "title": "Libu\u0161e (nome)", "text": "Origine e diffusione.\nRiprende il nome di Libu\u0161e, la leggendaria principessa che, secondo la tradizione, fond\u00f2 la citt\u00e0 di Praga.\nDeriva dal termine ceco \"lib\u00fd\", che significa \"piacevole\", \"bello\", \"buono\"; esso risale alla radice slava \"lyuby\" (\"amore\"), la stessa che \u00e8 alla base di altri nomi quali Ljubov' e Lubom\u00edr.\nOnomastico.\n\u00c8 un nome adespota, ossia che non \u00e8 portato da alcuna santa. L'onomastico si pu\u00f2 festeggiare eventualmente il 1\u00ba novembre, giorno di Ognissanti."}
{"id": "7952134", "revid": "938", "url": "https://it.wikipedia.org/wiki?curid=7952134", "title": "Primi ministri delle Samoa", "text": "I primi ministri delle Samoa (in lingua inglese Prime Minister of the Independent State of Samoa) \u00e8 la lista dei capi di governo dello stato insulare delle Samoa, chiamate Samoa Occidentali fino al 1997. L'elenco \u00e8 dal 1962, l'anno di indipendenza dalla Nuova Zelanda, anche se l'Americano Steinberger \u00e8 stato primo ministro nell'Ottocento."}
{"id": "7952138", "revid": "31886", "url": "https://it.wikipedia.org/wiki?curid=7952138", "title": "P\u0159emysl (nome)", "text": "Origine e diffusione.\nSi tratta di un antico nome slavo che, composto dalle radici \"pre\" (\"sopra\") e \"mysli\" (\"pensiero\", \"idea\"), \u00e8 interpretabile come \"stratagemma\", \"trucco\". \nIl nome \u00e8 portato, nella tradizione ceca, da P\u0159emysl l'Aratore, il marito di Libu\u0161e, considerato il capostipite della dinastia p\u0159emyslide che govern\u00f2 la Boemia fino al XIV secolo. In epoca medievale il nome (che era forse scritto \"Premysl\"), venne combinato con il termine \"slav\" (\"gloria\"), assai comune nell'onomastica slava, dando origine al nome Przemys\u0142aw.\nOnomastico.\nNon esistono santi che portano questo nome, che quindi \u00e8 adespota. L'onomastico pu\u00f2 essere festeggiato in occasione di Ognissanti, il 1\u00ba novembre."}
{"id": "7952140", "revid": "1296450", "url": "https://it.wikipedia.org/wiki?curid=7952140", "title": "Ludwig Bechstein", "text": "Biografia.\nFiglio illegittimo di Johanna Carolina Dorothea Bechstein e Hubert Dupontreau, un emigrante francese scomparso prima della nascita del bambino, crebbe molto povero nei suoi primi nove anni. La sua situazione miglior\u00f2 solo quando suo zio Johann Matth\u00e4us Bechstein, un rinomato naturalista e guardia forestale che viveva a Meiningen nel Ducato di Sassonia-Meiningen, lo adott\u00f2 nel 1810. Fu mandato a scuola a Meiningen e nel 1818 inizi\u00f2 un apprendistato come farmacista.\nDal 1828 al 1831 studi\u00f2 filosofia e letteratura a Lipsia e Monaco di Baviera grazie ad una borsa di studio concessa dal Duca Bernardo II di Sassonia-Meiningen, che lo assunse successivamente come bibliotecario. Ci\u00f2 forn\u00ec a Bechstein un reddito continuo, lasciandogli molta libert\u00e0 di perseguire i propri interessi e la propria scrittura. Visse dal 1831 fino alla sua morte a Meiningen. In suo onore, \u00e8 stata costruita una fontana nel giardino inglese.\nBechstein pubblic\u00f2 molte opere letterarie e fu un autore di successo ai suoi tempi. Il suo \"Libro di fiabe tedesche\" fu ancora pi\u00f9 popolare delle opere dei Fratelli Grimm al momento della sua pubblicazione nel 1845. Pubblic\u00f2 diverse raccolte di storie popolari, ma anche romanzi e poesie."}
{"id": "7952145", "revid": "1543377", "url": "https://it.wikipedia.org/wiki?curid=7952145", "title": "Ivan Ivanovi\u010d Panaev", "text": "Biografia.\nIvan Ivanovi\u010d Panaev nacque a San Pietroburgo il 27 marzo 1812, in una famiglia di nobili origini e studi\u00f2 alla Scuola per la nobilt\u00e0 dell'Universit\u00e0 statale di San Pietroburgo.\nDopo aver svolto per qualche tempo un'attivit\u00e0 impiegatizia, si dedic\u00f2 alla letteratura.\nDopo i primi racconti, ispirati dal Romanticismo di Aleksandr Aleksandrovi\u010d Bestu\u017eev, scrisse una serie di opere descriventi la vita della societ\u00e0 aristocratica, caratterizzate dalla sua posizione critica nei riguardi della nobilt\u00e0, che espresse nei racconti \"Oggi e domani\" (1837), \"Il crepuscolo al camino\" (1838) e \"Delirium tremens\" (1840).\nLa sua vena migliore Panaev la trov\u00f2 negli affreschi realistici dell'ambiente degli impiegati e dei letterati pietroburghesi, intrisi di elementi stilistici naturalistici, che resero interessanti le narrazioni, soprattutto quelle della fatuit\u00e0 umana, come ben evidenziato nella novella \"Parenti\" (1847), l'opera pi\u00f9 pregevole artisticamente,il cui protagonista inetto e inutile \u00e8 presentato accanto agli idealisti del quaranta, per\u00f2 fatti oggetto di una predica che dimostr\u00f2 nello scrittore irritazione per il fallimento del suo periodo romantico, e nel romanzo \"Mondani di provincia\" (1852), l'opera di maggiore successo al suo tempo, in cui approfond\u00ec la tematica dell'emancipazione femminile. \nEbbe successo con questi quadretti realistici-naturalistici di vita pietroburghese, pubblicati nella rivista \"Sovremennik\" (\"Il contemporaneo\"), fondata nel 1836 da Aleksandr Sergeevi\u010d Pu\u0161kin, di cui divenne nel 1847 redattore insieme al poeta Nikolaj Alekseevi\u010d Nekrasov.\nInteressanti e molto popolari risultarono le sue \"Memorie letterarie\" (1861),soprattutto per i ritratti di personaggi della letteratura, dall'arte, della musica, del teatro, del periodo dal 1820 al 1850, e per i suoi ricordi di Vissarion Grigor'evi\u010d Belinskij,con il quale strinse una profonda amicizia.\nNel 1844 Panaev incontr\u00f2 F\u00ebdor Dostoevskij e lo invit\u00f2 a leggere il suo romanzo Povera gente, non ancora pubblicato, nei circoli letterari pi\u00f9 in voga a San Pietroburgo.\nLe parodie letterarie di Panaev, alcune scritte in collaborazione con Nekrasov, ottennero un buon successo e popolarit\u00e0."}
{"id": "7952146", "revid": "22356", "url": "https://it.wikipedia.org/wiki?curid=7952146", "title": "Conflicto antarcticus", "text": "Conflicto antarcticus \u00e8 un uccello estinto, appartenente agli anseriformi. Visse nel Paleocene inferiore (circa 64 milioni di anni fa) e i suoi resti fossili sono stati ritrovati in Antartide.\nDescrizione.\nQuesto animale era vagamente simile a un'anatra, ma era caratterizzato da un corpo snello e da lunghe zampe, al contrario di ci\u00f2 che si osserva negli anseriformi attuali. Si suppone che \"Conflicto\" fosse lungo circa 36 centimetri, e la testa era piuttosto allungata rispetto alle dimensioni del corpo. Il becco era molto simile a quello delle anatre e delle oche attuali, ma non era cos\u00ec ampio. Il rostro possedeva aperture delle narici pi\u00f9 ampie di quelle degli anseriformi attuali. Il collo, molto allungato, era lungo circa la met\u00e0 dell'intero animale, ed era costituito probabilmente da circa 15 vertebre di forma allungata.\nClassificazione.\n\"Conflicto antarcticus\" venne descritto per la prima volta nel 2019, sulla base di un singolo scheletro parziale ma ben conservato, rinvenuto in Antartide nella formazione L\u00f3pez de Bertodano, risalente al Paleocene inferiore, appena dopo l'evento di estinzione della fine del Cretaceo. \"Conflicto\" \u00e8 considerato un rappresentante basale degli anseriformi, il grande gruppo di uccelli che attualmente comprende oche, anatre e cigni oltre a forme arcaiche come i caimichi, la palamedea e l'oca gazza.\nI fossili di \"Conflicto\" sono molto importanti perch\u00e9 indicano che la forma appiattita del becco degli anseriformi aveva gi\u00e0 iniziato a svilupparsi in un momento molto antico della loro storia evolutiva. Nello stesso studio della prima descrizione di \"Conflicto\", Santillana e colleghi hanno ipotizzato che il genere \"Anatalavis\", precedentemente accostato all'attuale oca gazza, era probabilmente un anseriforme ben pi\u00f9 arcaico. Altri anseriformi arcaici erano \"Presbyornis\" e l'antico \"Vegavis\", probabilmente ancor pi\u00f9 basale rispetto a \"Conflicto\" e a \"Presbyornis\"."}
{"id": "7952147", "revid": "22356", "url": "https://it.wikipedia.org/wiki?curid=7952147", "title": "Conflicto", "text": ""}
{"id": "7952151", "revid": "1149807", "url": "https://it.wikipedia.org/wiki?curid=7952151", "title": "Boogie-woogie (disambigua)", "text": ""}
{"id": "7952157", "revid": "22475", "url": "https://it.wikipedia.org/wiki?curid=7952157", "title": "Rings of Power", "text": "Rings of Power \u00e8 un videogioco di ruolo del 1992 sviluppato da Naughty Dog e pubblicato da Electronic Arts per Sega Mega Drive.\nModalit\u00e0 di gioco.\n\"Rings of Power\" \u00e8 un RPG a visuale isometrica in cui il protagonista \u00e8 un mago che deve raccogliere 11 anelli per sconfiggere una divinit\u00e0 malvagia denominata Void.\nSviluppo.\nDurante la presentazione del logo Naughty Dog \u00e8 possibile inserire un \"cheat code\" che permette di mostrare una ragazza bionda in topless."}
{"id": "7952160", "revid": "154893", "url": "https://it.wikipedia.org/wiki?curid=7952160", "title": "Boogie-woogie (ballo)", "text": ""}
{"id": "7952167", "revid": "154893", "url": "https://it.wikipedia.org/wiki?curid=7952167", "title": "Blues Boogie", "text": ""}
{"id": "7952168", "revid": "1543377", "url": "https://it.wikipedia.org/wiki?curid=7952168", "title": "Elviro Blanc", "text": "Biografia.\nNato nel 1945 a Bionaz, in Valle d'Aosta, a 23 anni ha partecipato ai Giochi olimpici di , chiudendo 27\u00ba nella con il tempo di 2h38'12\"4.\n4 anni dopo ha preso parte di nuovo alle Olimpiadi, quelle di , arrivando 20\u00ba nella con il tempo di 1h41'44\"32, 21\u00ba nella in 2h51'25\"19 e 9\u00ba nella staffetta 4\u00d7 in 2h12'07\"11, insieme a Renzo Chiocchetti, Carlo Favre e Ulrico Kostner.\nAi campionati italiani ha vinto 6 medaglie: 1 oro (1971) nella , 1 oro (1971) e 3 bronzi (1968, 1970 e 1973) nella e 1 argento (1971) nella "}
{"id": "7952184", "revid": "154893", "url": "https://it.wikipedia.org/wiki?curid=7952184", "title": "Bebop (Cowboy Bebop)", "text": ""}
{"id": "7952185", "revid": "1299641", "url": "https://it.wikipedia.org/wiki?curid=7952185", "title": "Cammino di Santiago di Madrid", "text": "Il Cammino di Santiago di Madrid inizia nella citt\u00e0 da cui prende il nome e in direzione nord-occidentale conduce i pellegrini a Sahag\u00fan, dove incontrano quelli che vanno a Santiago lungo il cammino francese.\nC'\u00e8 anche un percorso che collega la citt\u00e0 di Toledo con la capitale della Spagna, anche se \u00e8 praticamente abbandonato e non sembra che per il momento le autorit\u00e0 locali abbiano alcuna intenzione di recuperarlo.\nTutte le sezioni del percorso principale sono adeguatamente contrassegnate e dispongono di documentazione e infrastrutture sufficienti per il pellegrinaggio.\nUfficialmente il cammino inizia nella Calle Santiago, ovvero dove si trova la piccola Chiesa di Santiago di Madrid, alle spalle del Palazzo Reale, ma in realt\u00e0 lo si pu\u00f2 iniziare in qualsiasi punto della citt\u00e0 anche perch\u00e9 non si trovano frecce praticamente fino a Plaza de Castilla. La Chiesa di Santiago \u00e8 uno dei punti in cui si pu\u00f2 richiedere la credenziale, il documento che permette al pellegrino di identificarsi come tale ed accedere ai vari \"albergues\" pubblici.\nIl cammino \u00e8 convenzionalmente diviso in 13 tappe che per\u00f2 ogni camminante \u00e8 libero di cambiare a seconda del proprio ritmo."}
{"id": "7952186", "revid": "767487", "url": "https://it.wikipedia.org/wiki?curid=7952186", "title": "Ricomincio da noi", "text": "Ricomincio da noi (\"Finding your feet\") \u00e8 un film del 2017 diretto da Richard Loncraine.\nTrama.\nQuando Sandra scopre che suo marito la tradisce da anni con un'amica, cerca rifugio dalla sorella Elizabeth. Catapultata in uno stile di vita del tutto nuovo, la donna riesce a riprendere il controllo di se stessa.\nDistribuzione.\nIl film ha debuttato nelle sale inglesi il 23 febbraio 2018.\nIn Italia \u00e8 uscito l'8 marzo 2018."}
{"id": "7952187", "revid": "154893", "url": "https://it.wikipedia.org/wiki?curid=7952187", "title": "Bebop (ballo)", "text": ""}
{"id": "7952188", "revid": "287204", "url": "https://it.wikipedia.org/wiki?curid=7952188", "title": "Bebop (disambigua)", "text": ""}
{"id": "7952189", "revid": "92723", "url": "https://it.wikipedia.org/wiki?curid=7952189", "title": "Ministero della giustizia (Spagna)", "text": "Il Ministero della giustizia (MJUS) (in spagnolo: \"Ministerio de Justicia\") \u00e8 un dipartimento ministeriale del Governo della Spagna, responsabile della politica governativa per l'abbattimento del sistema legale, specialmente in ambito penale, civile, commerciale e procedurale, a sostegno della Magistratura della Spagna, della cooperazione legale e internazionale, garantendo il diritto fondamentale religioso e le materie in relazione agli atti storici.\nL'attuale capo del ministero \u00e8 Dolores Delgado, che \u00e8 esercita la funzione di Notaio maggiore del Regno.\nStoria.\nIl ministero \u00e8 stato creato nel 1931 con la proclamazione della Seconda Repubblica in Spagna ed \u00e8 il precedente Ministero di grazia e giustizia. Da allora il dipartimento \u00e8 rimasto tale fino ad ora con l'eccezione di due periodi. Tra il 1935 e il 1936 fu abolito e le sue funzioni furono assunte dal Ministero del lavoro e della giustizia e dal Ministero del lavoro, della giustizia e della sanit\u00e0. Tra il 1994 e il 1995, i suoi poteri passarono al Ministero della giustizia e dell'interno. Nel 1996, Jos\u00e9 Mar\u00eda Aznar ricostituisce il ministero durante il mandato di presidente del governo.\nFunzioni.\nLe seguenti funzioni corrispondono al Ministero della giustizia:\nStruttura.\nIl ministero della Giustizia \u00e8 strutturato nel seguente organo superiore:\nLista dei ministri della giustizia della Spagna.\nI ministri della giustizia nella storia recente della Spagna sono i seguenti:"}
{"id": "7952208", "revid": "124123", "url": "https://it.wikipedia.org/wiki?curid=7952208", "title": "Nati nel 505", "text": ""}
{"id": "7952225", "revid": "1543377", "url": "https://it.wikipedia.org/wiki?curid=7952225", "title": "Avenida Leandro N. Alem", "text": "L'Avenida Leandro N. Alem \u00e8 una delle principali arterie di Buenos Aires, capitale dell'Argentina, e una nevralgica area commerciale per i quartieri San Nicol\u00e1s e Retiro.\nStoria.\nIn uno sforzo teso ad abbellire la citt\u00e0, il vicer\u00e9 Juan Jos\u00e9 de V\u00e9rtiz y Salcedo fece costruire una strada a due corsie lungo le coste del Rio della Plata. Delimitando il limite orientale della citt\u00e0, la strada fu abbellita con alberi di pioppo (\"alamos\" in spagnolo) e venne infine inaugurata nel 1780 come \"Paseo de la Alameda\". Il \"paseo\" divenne un popolare lungomare del fine settimana, e le sue coste contigue diventarono ben presto un parco fluviale non ufficiale molto popolare tra i bagnanti fino a quando un editto del 1809 proib\u00ec la pratica per ragioni di \"terpitudine morale\".\nIl terreno prospiciente alla strada rimase vulnerabile alle inondazioni e nel 1846 il governatore Juan Manuel de Rosas fece costruire un muro di contenimento esteso per sei isolati lungo il \"paseo\". Inaugurato nel marzo 1848 come \"Paseo Encarnaci\u00f3n Ezcurra\" (in onore di sua moglie), Rosas lo fece rinominare il \"Paseo de Julio\" nell'ottobre dello stesso anno in onore del Nove di luglio, data della Dichiarazione d'indipendenza argentina (la met\u00e0 meridionale della strada fu invece ribattezzata \"Paseo Col\u00f3n\", in onore di Cristoforo Colombo, nel 1857). Un investitore anglo-argentino, Edward Taylor, apr\u00ec un molo lungo la passeggiata nel 1855, mentre le mura di controllo delle alluvioni furono estese verso nord fino Recoleta, e verso sud fino a San Telmo, nei lavori successivi completati nel 1865.\nI fenomeni immigratori che interessarono l'Argentina nei decenni successivi resero il \"paseo\" un vero e proprio bazar nel quale trattorie italiane, bistrot francesi, birrerie tedesche e ristoranti greci operavano a fianco di bordelli e malfamati bar. La crescente desiderabilit\u00e0 commerciale della strada, tuttavia, indusse il governo cittadino a rilasciare nel 1875 un'ordinanza che obbligava tutti gli edifici affaciati sul \"paseo\" a dotarsi di un portico, una disposizione tutt'oggi in vigore che obblig\u00f2 la chiusura delle strutture pi\u00f9 precarie del \"paseo\"."}
{"id": "7952230", "revid": "287204", "url": "https://it.wikipedia.org/wiki?curid=7952230", "title": "Hannah Yelland", "text": "Dopo gli studi al St Catherine's College di Cambridge ha lavorato a lungo a teatro, recitando, tra gli altri ne \"Il racconto d'inverno\" di Shakespeare e nel revival di \"The Life and Adventures of Nicholas Nickleby\". Nel 2010 ha fatto il suo debutto a Broadway nella commedia di No\u00ebl Coward \"Breve incontro\", per cui \u00e8 stata candidata al Tony Award alla miglior attrice protagonista in un'opera teatrale.\nDal 2010 \u00e8 sposata con l'ufficiale della marina statunitense Michael Bahar."}
{"id": "7952251", "revid": "92723", "url": "https://it.wikipedia.org/wiki?curid=7952251", "title": "Vladimir Alejnik", "text": ""}
{"id": "7952252", "revid": "287204", "url": "https://it.wikipedia.org/wiki?curid=7952252", "title": "Dupuis", "text": ""}
{"id": "7952259", "revid": "287204", "url": "https://it.wikipedia.org/wiki?curid=7952259", "title": "Nuno", "text": ""}
{"id": "7952261", "revid": "47767", "url": "https://it.wikipedia.org/wiki?curid=7952261", "title": "Nu\u00f1o", "text": ""}
{"id": "7952263", "revid": "92723", "url": "https://it.wikipedia.org/wiki?curid=7952263", "title": "Elena Vajcechovkaja", "text": ""}
{"id": "7952273", "revid": "122477851", "url": "https://it.wikipedia.org/wiki?curid=7952273", "title": "Ordine dei Cavalieri di Rizal", "text": "LOrdine dei Cavalieri di Rizal (in inglese: \"Order of the Knights of Rizal\") \u00e8 un ordine cavalleresco filippino istituito dal Colonnello Antonio C. Torres il 29 dicembre 1911. \u00c8 l'unico ordine cavalleresco attivo delle Filippine. Lo scopo principale dell'ordine \u00e8 di rendere onore alla memoria e di diffondere gli insegnamenti del pi\u00f9 celebre eroe nazionale filippino, Jos\u00e9 Rizal.\nStoria.\nIl 30 dicembre del 1911, Antonio Torres radun\u00f2 un gruppo di nove uomini per omaggiare il martirio del Dr. Jos\u00e9 Rizal: costoro furono i primi Cavalieri dell'Ordine di Rizal, allora conosciuto come \"Orden de Caballeros de Rizal\". Nel 1912, i Cavalieri di Rizal agirono come guardia d'onore durante il trasferimento della salma di Rizal dal cimitero Paco (\"Paco cemetery\") fino a Luneta. Negli anni a seguire, l'Ordine port\u00f2 avanti diverse cerimonie durante il \"Giorno di Jos\u00e9 Rizal\", l'anniversario della sua morte. \nIl 14 luglio dell'anno 1951, attraverso la legge (\"republic act\") numero 646, l'Orden de Caballeros de Rizal fu convertito in corporazione pubblica sotto il nome ufficiale di \"Order of the Knights of Rizal\" con lo scopo ricordare Jos\u00e9 Rizal, di studiare e diffondere i suoi insegnamenti e di organizzare cerimonie ed eventi in suo onore. La legge fu presentata in senato dai senatori Enrique Magalona, Lorenzo Sumulong, Esteban Abada, Emiliano Tria Tirona, Camilo Os\u00edas, Ger\u00f3nima P\u00e9cson, Jos\u00e9 Avelino e Ram\u00f3n Torres e fu firmata dal presidente delle Filippine Elpidio Quirino. La legge stabilisce inoltre che il centro operativo dell'Ordine sia a Manila. Il quartier generale internazionale si trova in Bonifacio Drive, Port Area, Manila. \nSuddivisione.\nL'ordine si compone di circa 25 000 membri suddivisi in 131 capitoli attivi nel territorio filippino e in 61 capitoli attivi nel mondo, includendo Australia, Argentina, Albania, Austria, Bulgaria, Borneo, Bahrein, Indonesia, Croazia, Papua Nuova Guinea, Bielorussia, Irlanda, Belgio, Finlandia, Norvegia, Francia, Danimarca, Svezia, Slovenia, Giappone, Nigeria, Figi, Mauritius, Seychelles, Repubblica Ceca, Qatar, Isole Salomone, Cambogia, Arabia Saudita, Svizzera, Singapore, Libano, Moldavia, Corea del Sud, Sudafrica, Marocco, Nuova Zelanda, Malaysia, Tonga, Russia, Ruanda, Bangladesh, Bhutan, Pakistan, India, Monaco, Israele, Macao, Macedonia del Nord, Montenegro, Birmania, Mongolia, Kazakistan, Islanda, Estonia, Lettonia, Polonia, Slovacchia, Portogallo, Serbia, Romania, Grecia, Germania, Italia, Hong Kong, Thailandia, Lituania, Timor Est, Regno Unito, Ucraina, Turchia, Tunisia, Taiwan, Vanuatu, Vietnam, Spagna, Paesi Bassi, Canada e Stati Uniti.\nConsiglio Supremo.\nIn base alla legge 646, l'Ordine viene gestito da un Consiglio Supremo, costituito da nove elementi:\nTali ruoli ricorrono anche nell'organizzazione di aree e capitoli.\nRanghi.\nL'Ordine dei Cavalieri di Rizal si compone di cinque gradi:\nUniforme e Medaglie.\nDurante le assemblee e agli eventi organizzati dall'Ordine, i membri devono essere in uniforme ufficiale. Questa si compone dell'abito tradizionale filippino, il Barong, in una versione appositamente alterata per i membri dell'Ordine di Rizal, di colore bianco crema con colletto marrone, pantaloni, scarpe e cintura neri.\nLe medaglie di identificazione e di merito devono essere esposte. Per i membri di quarto grado o superiore, l'uniforme si completa di fascia di merito.\nLa prima versione dell'uniforme, risalente al 1912 e non pi\u00f9 in uso, era di taglio militare per via dell'influenza delle dominazioni di cui le Filippine sono state vittime. Questa versione dell'uniforme \u00e8 stata riutilizzata un'ultima volta durante la rievocazione del trasferimento della salma di Rizal nel 2012."}
{"id": "7952275", "revid": "486946", "url": "https://it.wikipedia.org/wiki?curid=7952275", "title": "Optum-Kelly Benefit Strategies", "text": ""}
{"id": "7952276", "revid": "486946", "url": "https://it.wikipedia.org/wiki?curid=7952276", "title": "Optum presented by Kelly Benefit Strategies", "text": ""}
{"id": "7952277", "revid": "695564", "url": "https://it.wikipedia.org/wiki?curid=7952277", "title": "B-Sides (Beartooth)", "text": "B-Sides \u00e8 un singolo del gruppo musicale statunitense Beartooth, pubblicato il 13 aprile 2019 in occasione del Record Store Day.\nContiene due brani inediti, \"Takeover\" e \"Messed Up\", scartati dalla versione definitiva dell'album del 2018 \"Disease\". Oltre alla versione 45 giri, limitata a 1.000 copie, il doppio singolo \u00e8 stato anche reso disponibile per il download digitale a partire dal 10 maggio 2019."}
{"id": "7952280", "revid": "92723", "url": "https://it.wikipedia.org/wiki?curid=7952280", "title": "Oleksandr Sidorenko", "text": ""}
{"id": "7952286", "revid": "1793490", "url": "https://it.wikipedia.org/wiki?curid=7952286", "title": "Cavalieri di Rizal", "text": ""}
{"id": "7952296", "revid": "22475", "url": "https://it.wikipedia.org/wiki?curid=7952296", "title": "Il ritorno di Ayesha", "text": "Il ritorno di Ayesha o Il ritorno di Lei (in originale \"Ayesha, the Return of She\") \u00e8 un romanzo fantastico dell'autore inglese Henry Rider Haggard, pubblicato nel 1905 come seguito a \"La donna eterna\". Cronologicamente, costituisce la conclusione dei cicli di Ayesha e di Allan Quatermain. \nStoria editoriale.\nFu pubblicato a puntate sui numeri da 120 (dicembre 1904) a 130 (Ottobre 1905) di \"Windsor Magazine\", con illustrazioni di Maurice Greiffenhagen.\nFu ristampato dalla Newcastle Publishing Company come quattordicesimo volume della collana Newcastle Forgotten Fantasy Library nell'ottobre del 1977.\nLa prima edizione italiana usc\u00ec per la Sonzogno nel 1932, con la traduzione di Ugo Roberto Pitta, poi ristampata dallo stesso editore nel 1954 e dal Gruppo Newton nel 1995 in un tascabile economico da edicola. Nel 1995 vide la luce anche una nuova traduzione italiana, intitolata Il ritorno di Lei, pubblicata dalla Sellerio.\nTrama.\nNel prologo del libro, l'anonimo \"curatore\" riceve un plico, che contiene una lettera di Horace Holly, con un manoscritto allegato che contiene una seconda narrazione sulla Donna Eterna. C'\u00e8 anche un'altra lettera, da parte del medico di Holly al quale quest'ultimo aveva affidato la lettera e il manoscritto, con un contenitore di legno contenente un antico sistro. Il medico racconta come, assistendo alle ultime ore di Holly, l'aveva trovato alzato dal suo letto di morte per condurlo ad un antico cerchio di pietre erette. Seguendolo, il dottore fu testimone del fatto che Holly ricevette un'apparizione, ma come questa svan\u00ec, il malato lanci\u064d un grido di gioia e mor\u00ec.\nQuando il racconto di Holly nel manoscritto comincia, sono passati circa vent'anni dalla sua prima avventura in Africa con Leo Vincey, ma entrambi sono convinti che Ayesha non sia in realt\u00e0 morta. Seguendo i loro sogni, vagano per anni attraverso l'Asia, giungendo infine in \"Thibet\" (cos\u00ec scritto nel testo). Trovando rifugio in una remota lamasseria, essi incontrano il vecchio abate Kou-En, che pretende di ricordarsi di un incontro, avvenuto in una vita precedente, con una regina dalla pelle bianca ai tempi di Alessandro Magno. L'abate cerca di dissuaderli dal proseguire e li ammonisce che niente, per quanto sia bello, \u00e8 immortale, neanche se la regina fosse nata secoli prima nell'antico Egitto o se lo ricordasse da una vita precedente. Egli ritiene che la regina, che sia essa un demone, un angelo caduto o solo un sogno, sia dedita ai piaceri della vita, cosa che la terr\u00e0 lontana dall'illuminazione e dalla pace interiore.\nNonostante l'avvertimento dell'abate, Leo si sente spinto a perserverare nella ricerca, e Holly non abbandonerebbe mai il suo figlio adottivo. Quando scoppia la primavera, i due si mettono in cammino nella regione inesplorata oltre il monastero; dopo un pericoloso viaggio, arrivano nella citt\u00e0 di Kaloon, governata dal malvagio khan Rassen e dalla sua autoritaria moglie, la \"khania\" Atene, che rivendicano di discendere da generali di Alessandro Magno. Il popolo di Kaloon vive una tregua precaria col popolo sottomesso alla \"Hesea\", la sacerdotessa di Hes, che dimora sulla Montagna, un grande vulcano che domina la regione, al culmine del quale si trova una grande formazione rocciosa naturale della forma di un ankh. Atene dichiara il suo amore per Leo, ma il geloso e dissoluto Rassen (che \u00e8 impazzito per la stregoneria di Atene e dello zio di lei, il mago Simbri) vuole uccidere i due forestieri.\nLa rivale di Atene, la misteriosa Hesea, ordina ad Atene di mandare da lei Leo e Holly, minacciando di rompere il trattato di pace. Atene ucciderebbe Leo, piuttosto che lasciarlo andare, ma con l'inatteso aiuto di Rassen essi fuggono dalla citt\u00e0; tuttavia, presto comprendono che Rassen li ha traditi ed \u00e8 sulle loro tracce con i suoi mostruosi Cani della Morte. Leo e Holly galoppano fino ai piedi del monte, dove sono raggiunti da Rassen, ma dopo una lotta disperata riescono a uccidere il khan e i suoi mastini.\nI due inglesi, mentre scalano la montagna, sono intercettati dalla gente di Hes, e sono poi raggiunti da un messaggero dall'aspetto spettrale che li guida nell'ascesa. Dopo il loro arrivo nel vasto complesso di templi e palazzi vicino alla cima, sono condotti alla presenza della velata Hesea, che rivela di essere stata la loro guida.\nSecondo l'antica usanza, Atene giunge al tempio sul monte per il funerale di Rassen. L'Hesea ora dichiara di essere Ayesha e che la sua anima si \u00e8 impossessata, rianimandolo, del corpo senza vita della precedente Hesea, e che Atene \u00e8 la reincarnazione dell'antica rivale di Ayesha, Amenarta. Facendo inorridire Leo e Holly, Ayesha mostra il suo aspetto, quello di una vecchia rinsecchita, la cui bellezza \u00e8 sparita. Atene sfida Ayesha, ma Leo dichiara il suo amore per quest'ultima, indipendentemente dal suo aspetto. Con la scelta di Leo, la misteriosa forza vitale che risiede nel vulcano investe Ayesha e l'avviluppa; quando si disperde, le sue precedenti bellezza e maest\u00e0 sono state restaurate.\nAyesha dichiara che, se Leo l'ama ancora, torner\u00e0 con lui alla sua antica dimora in Africa. L\u00e0 s'immergeranno insieme nella Fiamma della Vita, diverranno immortali e domineranno il mondo insieme. Tuttavia essa rifiuta le smanie di Leo di sposarla subito, dicendo che devono aspettare che la bella stagione, prima che possano mettersi in viaggio.\nAspettando che passi l'inverno, Ayesha scrive le sue memorie (che costituiscono la base per il quarto libro del ciclo, \"Wisdom's Daughter\"). Ayesha mostra a Holly e Leo in che modo sia in grado di farsi obbedire da mortali, spiriti e demoni. Lungamente interroga Holly sul mondo moderno e gli espone il suo piano grazie al quale, una volta unita a Leo, domineranno il mondo, facendo crollare le economie degli imperi esistenti grazie al deprezzamento dell'oro prodotto dai suoi metodi alchemici. Ci\u00f2 sconvolge Holly, perch\u00e9 egli teme che Ayesha possa avere successo.\nLeo prega Ayesha di sposarlo senza ulteriori indugi, ma ella \u00e8 recalcitrante e insiste sul fatto che devono aspettare. Annoiato per la sua reclusione, Leo va a caccia sui monti ma Ayesha, preoccupata per la sua incolumit\u00e0, usa i suoi poteri psichici per osservarlo e vede che Leo con i suoi uomini \u00e8 stato attaccato da un leopardo e che \u00e8 stato ferito. Quando il gruppetto fa ritorno, Ayesha furiosa condanna a morte i compagni di caccia di Leo, ma questi inorridisce per la crudelt\u00e0 di lei e la convince a risparmiarli.\nPoco dopo, Atene manda ad Ayesha un ultimatum, sfidandola a battaglia. Ayesha riunisce le sue forze e si mette in marcia, ma mentre esse sono accampate ai piedi della montagna, Atene utilizza la sua magia per apparire nelle sembianze, attirando Holly e Leo fuori dalla protezione della sua nemica, e Leo viene cos\u0649 catturato.\nIn preda all'ira, Ayesha dichiara che distrugger\u00e0 Atene e salver\u00e0 Leo. Guida i suoi uomini, per quanto di gran lunga inferiori di numero, in battaglia, e quando i due eserciti si scontrano Ayesha dimostra il suo potere sopra gli elementi, facendo scoppiare una terribile tempesta. Ne scaturisce una strage, nella quale Ayesha schiaccia l'esercito di Atene e semina distruzione a Kaloon, mentre la sua armata raggiunge la citt\u00e0 senza perdere un sol uomo.\nQuando Ayesha e Holly irrompono nella camera dov'\u00e8 imprigionato Leo, essi scoprono che Atene si \u00e8 resa conto della sua totale sconfitta e si \u00e8 avvelenata. Vedono il mago Simbri sul punto per uccidere Leo, ma Ayesha lo paralizza col suo potere, e Leo \u00e8 liberato incolume. Egli chiede che Ayesha gli si conceda immediatamente, ed essa acconsente al suo desiderio. Si baciano, ma il potere di Ayesha mostra di essere troppo grande per il corpo mortale di Leo, cosicch\u00e9 egli muore tra le braccia di lei. Ayesha allora incarica Simbri di precederla nel regno della Morte e di portare un messaggio agli spiriti dei trapassati, e con queste parole Simbri cade morto stecchito.\nAyesha, stravolta, porta le spoglie di Leo al tempio sulla montagna, dove la fiamma monta dal cratere e consuma i loro corpi. Holly \u00e8 accompagnato gi\u00f9 dal monte e trova la strada del ritorno alla lamasseria.\nGenesi dell'opera.\nHaggard dedic\u00f2 il romanzo al suo amico Andrew Lang Tra le pubblicazioni de \"La donna eterna\" e \"Il ritorno di Ayesha\" trascorrono diciotto anni, cos\u00ec come nelle vite dei personaggi.\nNell'introduzione Haggard fa notare che il nome del personaggio Ayesha \u00e8 lo stesso di una delle mogli di Maometto, e che si dovrebbe pronunciare come \"Assha\"); la forma del nome \u00e8 , pronunciata .\nLilias Rider Haggard, figlia dell'autore, nella sua biografia spieg\u00f2 che Ayesha, \"Colei cui si deve obbedienza\" era una bambola nella sua nursery. \nHes \u00e8 un nome alternativo per Iside.\nOpere derivate.\nAssieme agli altri tre romanzi del ciclo di Ayesha, \"Il ritorno di Ayesha\" fu adattato nel 1935 nel film \"She\".\nIl film del 1968 \"La donna venuta dal passato\" (in originale \"The Vengeance of She\") \u00e8 ispirato molto liberamente a questo romanzo. \nIl film del 2001 \"She\" \u00e8 basato sulla trama de \"La donna eterna\", ma ha un'ambientazione centroasiatica come \"Il ritorno di Ayesha\"."}
{"id": "7952297", "revid": "1234826", "url": "https://it.wikipedia.org/wiki?curid=7952297", "title": "Universo di One Piece", "text": "L'universo di \"One Piece\" \u00e8 un universo immaginario creato dal \"mangaka\" Eiichir\u014d Oda, che funge da ambientazione per il manga \"One Piece\", nonch\u00e9 per le opere da esso derivate.\nStoria.\nCirca novecento anni prima dell'inizio della trama ebbero luogo i cosiddetti , chiamati anche Secolo buio, Secolo vuoto e Cento anni bui nell'edizione italiana dell'anime, un periodo storico di cui non si sa nulla e del quale nessun libro parla. In quei cento anni esisteva un regno enorme, potente e ricco; secondo Clover, il nome di questo regno sarebbe la chiave per svelare i misteri del Secolo buio. Al termine dei cento anni questo regno venne spazzato via da un'alleanza di altri venti Paesi, i cui sovrani, eccetto la famiglia Nefertari, si trasferirono a Marijoa dando vita alla dinastia dei Nobili mondiali e creando cos\u00ec il Governo mondiale. Prima di sparire, per\u00f2, gli abitanti dell'Antico regno lasciarono delle gigantesche steli, chiamate Poignee Griffe, con incisa la loro storia in una lingua misteriosa. Da allora gli avvenimenti del Secolo buio furono dimenticati e il Governo inizi\u00f2 a perseguitare coloro che tentavano di rivelarli. Nel Secolo buio hanno avuto origine anche le potenti Armi ancestrali, che si dice siano in grado di distruggere intere isole, e la , una gigantesca arca creata per mantenere la promessa fatta da un certo a una principessa sirena.\nVent'anni prima della trama, il pirata Gol D. Roger riusc\u00ec ad arrivare a Raftel, l'ultima isola della Rotta Maggiore, scoprendo la verit\u00e0 sul Secolo buio grazie alla sua abilit\u00e0 di udire la Voce di tutte le cose e trovando il leggendario tesoro One Piece. Fattosi catturare dalla Marina, venne giustiziato dopo aver rivelato al mondo l'esistenza del suo tesoro: ci\u00f2 spinse molta gente a prendere il mare alla sua ricerca, dando cos\u00ec il via alla \"Grande era della pirateria\"; questo periodo dura fino alla morte di Barbabianca, evento che d\u00e0 avvio alla cosiddetta \"Nuova era della pirateria\". \nArmi ancestrali.\nLe sono tre particolari e potentissime armi che risalgono ai Cento anni del grande vuoto. Ciascuna di esse porta il nome di una divinit\u00e0 greca o latina: Pluton, Poseidon e Uranus.\nOne Piece e Re dei pirati.\nLo \u00e8 il leggendario tesoro appartenuto a Gol D. Roger. Il nome gli \u00e8 stato dato dalla gente dopo che quest'ultimo riusc\u00ec a circumnavigare completamente la Rotta Maggiore arrivando sino a Raftel, dove si pensa sia stato nascosto. Nonostante si creda comunemente che sia costituito da tutte le ricchezze ottenute durante il viaggio nessuno, oltre ai pirati di Roger, sa effettivamente in cosa consista: il mistero che circonda questo fantomatico tesoro induce molti a dubitare della sua esistenza, ma al termine della battaglia di Marineford Barbabianca afferma a gran voce che lo One Piece esiste davvero; inoltre, attraverso i racconti di Kozuki Oden, si sa che \u00e8 costituito almeno in parte da qualcosa che Joy Boy lasci\u00f2 proprio su Raftel. Oda, rispondendo a chi supponeva che lo One Piece potesse essere l'avventura vissuta o i legami stretti durante il viaggio, ha affermato che si tratta di un vero e proprio tesoro. Strettamente collegato allo One Piece \u00e8 il titolo di , che identifica il pi\u00f9 grande pirata vivente e il possessore dello stesso; esso era in origine solo l'appellativo che Roger ricevette dopo la conquista della Rotta Maggiore, ma dopo la sua esecuzione il nome fu romanticizzato divenendo un vero e proprio titolo.\nPoignee Griffe.\nI sono enormi monoliti cubici costituiti da un materiale sconosciuto e indistruttibile di colore generalmente bluastro. Su di essi gli abitanti dell'Antico regno, aiutati dalla famiglia Kozuki, incisero gli avvenimenti del Secolo buio, la descrizione e la posizione delle Armi ancestrali e la posizione di Raftel usando un codice segreto, la cui chiave di lettura \u00e8 stata tramandata per generazioni dalla stessa famiglia Kozuki. A detta di Tamago sarebbero circa trenta mentre secondo Nico Robin sono suddivisi in due tipi: quelli che conducono ad altri Poignee Griffe e quelli che riportano informazioni. Sono inoltre riscontrabili due categorie principali di Poignee Griffe: i Real Poignee Griffe e i Road Poignee Griffe.\nVolont\u00e0 della D..\nIn \"One Piece\", alcuni personaggi presentano una \"D.\" nel nome. Questa misteriosa iniziale \u00e8 stata chiamata , e, secondo Nico Robin, \u00e8 collegata in un qualche modo al Secolo buio. Essa \u00e8 posseduta solo da coloro che sono nati per combattere e che hanno ereditato la volont\u00e0 da un precedente personaggio morto avente la D. In questo modo, la \"volont\u00e0\" delle persone da centinaia di anni si tramanda nel tempo. Donquijote Rosinante ha raccontato che per coloro che vivono a Marijoa le persone con la D. nel nome rappresentano una minaccia, al punto che in passato veniva usata per terrorizzare i bambini. Le persone che portano questo nome sono addirittura definite \"predatori degli dei\", in riferimento ai Nobili mondiali. I personaggi con la D. sembrano avere anche personalit\u00e0 simili: tutti, infatti, hanno una gran fiducia in s\u00e9 stessi, credono nei sogni, sono ostinati e hanno una grande forza di volont\u00e0; quelli finora apparsi sono: Gol D. Roger, Monkey D. Rufy, Monkey D. Garp, Monkey D. Dragon, Portuguese D. Ace, Marshall D. Teach, Hagwor D. Sauro, Trafalgar D. Water Law, Portuguese D. Rouge e Rocks D. Xebec.\nNell'edizione italiana dell'anime, inizialmente non veniva fatto riferimento alla D. Lo stesso nome del protagonista \u00e8 stato cambiato in Rubber, mentre un dialogo tra Rufy e Nico Robin a tal proposito \u00e8 stato storpiato. Fa eccezione un confronto tra Kureha e Dorton, dove la donna rivela che il vero nome del Re dei pirati era Gol D. Roger e non Gold Roger, e la volont\u00e0 della D. \u00e8 ancora viva.\nGeografia.\nIl mondo di \"One Piece\" \u00e8 coperto quasi interamente da oceani costellati di un numero indefinito di isole. Esiste un solo continente chiamato , un'enorme e impervia montagna che taglia in due il globo lungo un meridiano e il suo antimeridiano. All'equatore si trova invece la , Grande Blu nell'edizione italiana dell'anime. Queste due linee dividono l'oceano in quattro spicchi denominati mari: il Mare Settentrionale, il Mare Meridionale, il Mare Occidentale e il Mare Orientale.\nLa maggior parte della storia si svolge nella Rotta Maggiore. Mentre negli altri mari il clima e le stagioni funzionano regolarmente, nella Rotta Maggiore variano in maniera pressoch\u00e9 imprevedibile e si stabilizzano solamente in presenza delle isole, che possono essere primaverili, estive, autunnali o invernali. Non \u00e8 possibile muoversi all'interno della Rotta Maggiore se non utilizzando un Log Pose a causa dei campi magnetici delle varie isole, che tendono a occultare quello terrestre. In generale i pirati che navigano nella Rotta Maggiore sono molto pi\u00f9 forti di quelli dei quattro mari, poich\u00e9 quelli impreparati finiscono per soccombere: a causa di ci\u00f2 \u00e8 soprannominata dalla Marina \"Il cimitero dei pirati\". La Rotta Maggiore \u00e8 suddivisa in due met\u00e0: il Paradiso e il Nuovo Mondo; \u00e8 poi delimitata a nord e a sud dalle , zone di mare in cui il vento e le correnti marine sono completamente assenti: questi fattori, uniti alla presenza di enormi mostri marini, chiamati , che abitano questi tratti, rendono la navigazione nelle fasce difficoltosa per la maggior parte delle navi. \nOltre all'oceano sulla superficie, chiamato Mare Blu, esiste un oceano sopra le nuvole denominato Mare Bianco e un altro oceano ancora pi\u00f9 in alto chiamato Mare Bianchissimo.\nMare Settentrionale.\nIl \u00e8 il luogo d'origine di Sanji e Trafalgar Law. Un tempo questo mare era sotto il controllo della famiglia Vinsmoke.\nMare Meridionale.\nDal provengono Franky e Portuguese D. Ace. Questo mare \u00e8 rinomato per la produzione di armi.\nMare Occidentale.\nDal provengono Nico Robin, Brook e Shanks. Questo mare \u00e8 controllato da cinque grandi famiglie criminali, tra le quali quella di Capone Bege.\nMare Orientale.\nIl \u00e8 il mare dove si svolge la prima parte dell'opera. Da questo mare provengono Monkey D. Rufy, Roronoa Zoro, Nami e Usop, nonch\u00e9 il Re dei pirati Gol D. Roger, il viceammiraglio della Marina Monkey D. Garp e i rivoluzionari Monkey D. Dragon e Sabo. \u00c8 considerato il mare con i pirati pi\u00f9 deboli: la taglia pi\u00f9 alta, infatti, \u00e8 quella che viene assegnata a Rufy dopo aver battuto Arlong (trenta milioni). Secondo Garp il Mare Orientale \u00e8 un esempio di pace.\nParadiso.\nLa prima met\u00e0 della Rotta Maggiore \u00e8 nota come perch\u00e9 coloro che riescono a giungere al Nuovo Mondo vedono in essa molte meno difficolt\u00e0 e avversari molto meno forti, tanto da paragonarla appunto al Paradiso. Tendenzialmente le taglie dei pirati del Paradiso sono pi\u00f9 basse di quelle dei pirati del Nuovo Mondo, e raramente superano i cento milioni di berry. Il Paradiso inizia alla Reverse Mountain e termina all'isola degli uomini-pesce.\nNuovo Mondo.\nIl costituisce la seconda met\u00e0 della Rotta Maggiore e si estende da Marijoa fino all'altro lato della Reverse Mountain. \u00c8 un mare molto pericoloso, dalle condizioni climatiche estreme e nel quale si manifestano fenomeni che sfidano le leggi della fisica. Secondo Barbabianca sono poche le persone capaci di navigare in questo mare. Le acque del Nuovo Mondo sono dominate dai Quattro Imperatori. Esistono due modi per giungere nel Nuovo Mondo: la via pi\u00f9 sicura \u00e8 scalare la Linea Rossa e attraversare Marijoa, ma \u00e8 riservata alla popolazione civile e ai membri del Governo o della Marina, mentre i pirati sono obbligati a passare per l'isola degli uomini-pesce.\nMari del cielo.\nIn cielo si trovano due mari: il Mare Bianco e il Mare Bianchissimo. Entrambi sono contenuti in un ammasso di nuvole consistenti, chiamate , e sono formati dalla sostanza nota come su cui le navi possono navigare come in acqua. Sui mari del cielo si trovano occasionalmente delle nuvole pi\u00f9 dense, in grado di reggere il peso di persone e oggetti, chiamate . Questi tipi di nuvole nascono grazie a un materiale chiamato dagli autoctoni \"pilobroin\", presente anche nell'agalmatolite: tale sostanza viene trasportata in cielo dalle eruzioni vulcaniche e, in base alla densit\u00e0 data dall'acqua che assorbe, genera il mare o le isole di nuvole. La moneta corrente non \u00e8 il berry ma l'. Un'altra differenza con la vita sul Mare Blu \u00e8 l'utilizzo dei Dial. I suoi abitanti possiedono inoltre delle piccole ali sulla schiena.\nIsole governative.\nIl Governo mondiale ha varie basi e prigioni dislocate per i mari e lungo la Rotta Maggiore: le tre isole principali sono Marineford, sede della Marina, Impel Down, la prigione pi\u00f9 grande al mondo, e Enies Lobby, sede della CP9 e del tribunale giudiziario. Queste tre isole si trovano nel Paradiso e sono collegate dalla , accessibile solo attraverso i , colossali portali di ferro con raffigurato il simbolo del Governo mondiale. Nei due anni successivi la battaglia di Marineford, il grand'ammiraglio Akainu ha trasferito il quartier generale della marina nel Nuovo Mondo al posto della base G1, ribattezzandola New Marineford.\nMarijoa.\nIl \u00e8 il quartier generale del Governo mondiale. Si trova sulla Linea Rossa, agli antipodi della Reverse Mountain, ed \u00e8 considerata la terra sacra del mondo di \"One Piece\": i Nobili mondiali hanno infatti qui la loro residenza ufficiale. Nella citt\u00e0 \u00e8 presente un enorme palazzo, chiamato , dove si riuniscono i Cinque Astri di Saggezza. Al termine di una lunghissima scalinata, al centro esatto della citt\u00e0, si trova il , un seggio circondato da armi costruito dai venti sovrani che fondarono il Governo mondiale e che \u00e8 ritenuto essere il cuore del mondo. Poich\u00e9 i venti fondatori volevano che nessuno troneggiasse sopra gli altri, stabilirono che il trono sarebbe dovuto rimanere vacante, come simbolo di pace e uguaglianza; in realt\u00e0, si scopre che esso \u00e8 occupato da Im.\nRaftel.\n, la cui traslitterazione originale sarebbe Laugh Tale (letteralmente \"burla\" o \"storia di una risata\"), \u00e8 il luogo che si raggiunge seguendo le indicazioni dei Road Poignee Griffe. L'isola \u00e8 stata chiamata cos\u00ec da Roger quando riusc\u00ec a giungervi poich\u00e9 una volta trovatosi dinanzi al tesoro lasciatovi da Joy Boy, lui e la sua ciurma scoppiarono a ridere divertiti: questo tesoro costituisce, almeno in parte, il leggendario One Piece; inoltre si suppone che qui si trovi anche uno dei nove Real Poignee Griffe. Le uniche persone a confermare la sua esistenza sono state Gol D. Roger e Silvers Rayleigh; \u00e8 stata visitata inoltre da Kozuki Oden e Crocus, al tempo membri dei pirati di Roger. Non si conoscono le coordinate esatte dell'isola: come rivelato da Cane-tempesta, l'unico modo per raggiungere Raftel \u00e8 trovare i quattro Road Poigne Griffe sparsi per il mondo, dal momento che ognuno di essi indica un luogo preciso e una volta unite le coordinate di tutte e quattro le pietre si ottengono le indicazioni per raggiungere l'isola.\nSociet\u00e0.\nOrdine mondiale, informazione ed economia.\nL'ordine mondiale in \"One Piece\" \u00e8 gestito da un'organizzazione planetaria chiamata , che riunisce 170 Paesi; i sovrani di questi Stati si incontrano ogni quattro anni a Marijoa per prendere parte al , una riunione della durata di sette giorni nella quale vengono discussi temi e problematiche relative all'assetto mondiale.\nLa massima autorit\u00e0 del mondo di \"One Piece\" \u00e8 rappresentata dal misterioso Im, ma formalmente a capo del Governo vi sono i Cinque Astri di Saggezza. Subito sotto di loro ci sono i Nobili mondiali, ossia i discendenti di diciannove dei venti re che hanno fondato il Governo al termine del Secolo buio. A causa della loro ascendenza si considerano divinit\u00e0, il cui volere \u00e8 legge alla quale nessuno pu\u00f2 opporsi; la loro autorit\u00e0 \u00e8 tale da consentire la mobilitazione di un ammiraglio della Marina con un solo comando. Gli Stati che intendono far parte del Governo devono versare annualmente una cospicua tassa ai Nobili mondiali, per cui alcuni Paesi molto poveri non possono permettersi di unirvisi; a questi Paesi non \u00e8 garantita la protezione concessa dal Governo, diventando facilmente preda di pirati e criminali. \nIl Governo ha il compito di garantire il benessere e la sicurezza degli Stati membri; tuttavia, alcuni dei suoi obiettivi sono ben meno nobili, come l'oscurantismo riguardo al Secolo buio da perseguire con ogni mezzo possibile. Il braccio armato del Governo mondiale \u00e8 rappresentato dalla Marina, mentre i Cipher Pol agiscono per suo conto come delle specie di servizi segreti. Per le minacce pi\u00f9 gravi l'arma pi\u00f9 potente a disposizione del Governo \u00e8 il , ossia la convocazione di dieci navi da guerra della Marina comandate da cinque viceammiragli con l'obiettivo di bombardare a tappeto il bersaglio; a causa dell'elevata capacit\u00e0 distruttiva e dell'enorme numero di vittime che comporta, solo gli Astri di Saggezza e gli ammiragli della Marina sono autorizzati a richiederlo, sebbene questi possano conferire l'autorizzazione ad altre persone. Gli unici Buster Call visti nella storia sono quello scagliato sull'isola di Ohara, per impedire che gli archeologi dell'isola scoprissero la verit\u00e0 sul Secolo buio, e quello richiesto inavvertitamente da Spandam su Enies Lobby per fermare l'avanzata della ciurma di Rufy. Tra le minacce che il Governo deve affrontare vi sono i Quattro Imperatori, ossia i quattro pirati che controllano il Nuovo Mondo come veri e propri sovrani. Per poterli contrastare il Governo ha stretto un'alleanza con quelli che vengono giudicati essere i sette pirati pi\u00f9 forti e influenti del mondo, formando la Flotta dei Sette. La Marina, la Flotta dei Sette e gli Imperatori costituiscono le tre grandi forze che mantengono in equilibrio il mondo di \"One Piece\"; questo fino allo scioglimento della Flotta a seguito degli incidenti di Alabasta e di Dressrosa. Altra minaccia per il Governo \u00e8 l'Armata rivoluzionaria capitanata da Monkey D. Dragon, che persegue l'obiettivo di rovesciare l'ordine costituito.\nLe notizie del mondo di \"One Piece\" sono diffuse attraverso giornali consegnati a domicilio da gabbiani: questi quotidiani sono controllati dal Governo mondiale, pertanto le notizie che riportano sono facilmente manipolate per evitare verit\u00e0 scomode che potrebbero mettere in cattiva luce il Governo, come la sconfitta di Crocodile per mano di Rufy o il falso abbandono di Donquijote Do Flamingo dalla Flotta dei Sette. La valuta monetaria principale del mondo di \"One Piece\" sono i . I personaggi usano principalmente le banconote, ma esiste anche la moneta: esistono banconote da 10.000, 5.000 e 1000 berry e monete da 500, 100, 50, 10, 5 e 1 berry. Nell'edizione italiana dell'anime vengono chiamati \"danari\", salvo in qualche episodio dove viene ripristinato il termine originale.\nRazze e problematiche sociali.\nNel mondo di \"One Piece\" la razza pi\u00f9 numerosa, nonch\u00e9 dominante, \u00e8 quella umana; sono per\u00f2 presenti altre razze pi\u00f9 o meno numerose, ciascuna abitante un'isola specifica. I membri di una razza possono riprodursi con membri di razze differenti, dando vita a ibridi che presentano caratteristiche miste. Generalmente gli umani, soprattutto quelli appartenenti ai ceti benestanti, tendono a disprezzare le altre razze considerandole inferiori: tale atteggiamento \u00e8 evidente soprattutto nei confronti degli uomini-pesce, considerati a malapena esseri senzienti. Inoltre, nonostante il Governo lo vieti, \u00e8 diffuso tra la nobilt\u00e0 l'acquisto e il possesso di schiavi di qualsiasi razza. Tale commercio \u00e8 sviluppato soprattutto all'arcipelago Sabaody, dove sono presenti gruppi di rapitori che hanno il compito di catturare e rivendere le persone. Ogni schiavo viene tenuto a bada da un collare-bomba al collo, che esplode qualora si tenti di rimuoverlo. Gli schiavi dei Nobili mondiali, nello specifico, vengono anche marchiati a fuoco con un simbolo detto , consistente in un cerchio con quattro triangoli disposti a formare la zampa di un drago: uno schiavo marchiato con questo segno \u00e8 considerato come qualcosa di meno che umano. \nPoteri e abilit\u00e0 particolari.\nNel mondo di \"One Piece\" molte persone, animali e oggetti sono dotati di poteri e abilit\u00e0 sovrannaturali. La natura di questi poteri \u00e8 varia: possono essere innati o possono manifestarsi sia a causa di interventi esterni che con l'allenamento e lo sviluppo personale. Tra le abilit\u00e0 pi\u00f9 diffuse vi sono i poteri legati ai Frutti del diavolo e quelli originati dall'Ambizione, ma esistono anche stili di combattimento quali arti marziali o tecniche con armi.\nFrutti del diavolo.\nI , chiamati \"Frutti del mare\" nella versione italiana dell'anime ,\"Frutti del demone\" dal episodio 585 e \"Frutta del diavolo\" nella prima edizione italiana del primo volume, sono dei particolari frutti che conferiscono a chi li mangia capacit\u00e0 sovrannaturali, al prezzo per\u00f2 di perdere completamente la capacit\u00e0 di nuotare; i possessori dei frutti risultano inoltre indeboliti se immersi in acqua di mare o se entrano in contatto con l'agalmatolite marina. Ciascun frutto conferisce un potere diverso da quello degli altri, e non ne esistono due uguali attivi nello stesso momento: quando il possessore di un frutto muore questo si rigenera a partire da un frutto normale: \u00e8 il caso ad esempio del frutto Foco Foco, che dopo la morte di Portuguese D. Ace si \u00e8 rigenerato ed \u00e8 stato nuovamente mangiato da Sabo. Non \u00e8 possibile ingerirne pi\u00f9 di uno per volta, poich\u00e9 il corpo esploderebbe; l'unico personaggio finora mostrato in grado di assimilarne due, per motivi sconosciuti, \u00e8 stato Marshall D. Teach. Tendenzialmente un frutto mostra sin da subito i poteri che fornisce, dopodich\u00e9 sta al possessore imparare a padroneggiarli: utilizzatori particolarmente abili, come Donquijote Do Flamingo o Charlotte Katakuri, possono anche sfruttare uno stato chiamato , con il quale possono estendere il loro potere anche a tutto ci\u00f2 che li circonda. I Frutti del diavolo sono distinguibili dai normali frutti a causa della loro buccia e della loro polpa, presentanti dei caratteristici motivi a spirale, e dal loro sapore, decritto come disgustoso. Esistono tre categorie principali di Frutti:\nSmile.\nGli sono Frutti del diavolo artificiali creati e sviluppati da Caesar Clown basandosi su degli studi compiuti da Vegapunk: quest'ultimo, infatti, era riuscito a produrne un prototipo, da lui considerato un fallimento, in grado di trasformare chi lo mangiasse in un drago cinese; il frutto \u00e8 stato in seguito ingerito inconsapevolmente da Kozuki Momonosuke. Gli Smile sono ottenuti utilizzando una particolare sostanza, il , messa a punto da Caesar stesso, e sono coltivati in una fabbrica apposita a Dressrosa dai Tontatta ricattati da Do Flamingo. Nonostante le abilit\u00e0 dei nani come coltivatori non tutti i frutti risultano funzionanti, e chiunque ne mangi uno difettoso perde completamente la capacit\u00e0 di esternare emozioni che non siano la felicit\u00e0, mostrandosi con un eterno sorriso stampato in volto. Il S.A.D. \u00e8 creato a partire dal genoma prelevato da vari animali, per cui gli Smile creati da Caesar si limitano a fornire a chi li mangia poteri analoghi a quelli dei soli frutti Zoo Zoo associati a creature realmente esistenti; inoltre, a differenza dei Frutti normali, \u00e8 possibile per due Smile fornire gli stessi poteri. Le trasformazioni permesse dagli Smile funzionanti finora mostrate sembrano per\u00f2 essere fondamentalmente diverse da quelle degli Zoo Zoo classici, permettendo la trasformazione di singole parti del corpo in parti dell'animale non omologhe oppure la formazione di parti del corpo dell'animale corrispondente non controllate dalla volont\u00e0 del possessore. Gli Smile inoltre differiscono dai Frutti del diavolo normali a causa della loro buccia, presentante un motivo a pois anzich\u00e9 a spirale.\nAmbizione.\nL' \u00e8 una forza misteriosa che si trova in ogni essere vivente. Pu\u00f2 manifestarsi in circostanze critiche, attraverso un allenamento specifico o a seguito di un forte shock emotivo; \u00e8 anche possibile che qualcuno provi a svilupparla per tutta la vita senza mai riuscirci. Secondo Silvers Rayleigh e Hyogoro l'Ambizione si sviluppa quando si \u00e8 con le spalle al muro o affrontando avversari sempre pi\u00f9 forti. L'utilizzo dell'Ambizione ha una durata limitata, oltre il quale bisogna attendere qualche minuto prima di poterla utilizzare nuovamente. Vi sono tre tipi di Ambizione:\nStili di combattimento.\nAlcuni personaggi fanno uso di stili di combattimento, con o senza armi. Questi stili possono essere crearti e sviluppati dall'utilizzatore in base alle proprie capacit\u00e0 (ad esempio la tecnica a tre spade di Roronoa Zoro, lo stile basato sui calci di Sanji o le tecniche di alterazione climatica di Nami), oppure derivare da una scuola o uno stile gi\u00e0 esistente: tra gli stili pi\u00f9 diffusi vi sono il karate degli uomini-pesce, utilizzato da molti uomini-pesce e da Koala, o le Rokushiki, utilizzate dai Cipher Pol e da alcuni membri della Marina.\nRokushiki.\nLe sono sei tecniche di arti marziali che permettono di trascendere le normali capacit\u00e0 umane, pi\u00f9 una settima unica del CP9. Per apprendere una delle tecniche \u00e8 necessario conoscere quelle precedenti.\nVoce di tutte le cose.\nLa capacit\u00e0 di udire la \u00e8 un'abilit\u00e0 innata posseduta da pochissime persone al mondo: grazie a essa Gol D. Roger \u00e8 riuscito a scoprire la verit\u00e0 sui Poignee Griffe e sul loro significato pur non essendo in grado di leggere e comprendere l'antica lingua. Inoltre alcuni personaggi, come Monkey D. Rufy, Kozuki Oden, Momonosuke e lo stesso Roger riescono a udire le voci di animali ancestrali, come i Re del mare e Zunisha, inudibili da altre persone, pur non essendo in grado di rispondere; non \u00e8 tuttavia chiaro se si tratti dello stesso potere.\nScienza e tecnologia.\nMaterie prime e strumenti.\nAgalmatolite marina.\nL' \u00e8 una sostanza naturale alquanto rara, originaria del Paese di Wa ma diffusasi in tutto il mondo, che irradia la stessa energia dell'oceano; pertanto, se viene messa a contatto con un utilizzatore di frutto del diavolo, la pietra annulla il suo potere e lo priva delle forze come se il soggetto venisse buttato in acqua. \u00c8 molto resistente e perfino pi\u00f9 dura del diamante. Viene creata dalla reazione di un elemento detto , presente nelle ceneri eruttate dai vulcani, e l'acqua, che viene \"solidificata\" da esso. Viene utilizzata soprattutto dalla Marina e dal Governo mondiale per creare oggetti di imprigionamento come manette, gabbie e reti da cattura da usare contro i pirati. A Wa sono specializzati nella lavorazione dell'agalmatolite, potendo produrre anche piccoli oggetti come chiodi e proiettili.\nDial.\nI sono conchiglie derivanti da alcune creature che vivono nei mari del cielo. Hanno svariati usi, come assorbire ed emettere suoni, luce, calore, acqua, e per questo vengono utilizzati nelle isole del cielo per fornire energia a oggetti di tutti i giorni; altri, potendo generare fendenti d'aria e onde d'urto, possono essere utilizzati nei combattimenti. Occasionalmente, alcuni Dial possono giungere nel Mare Blu: i pirati Rumbar possedevano ad esempio un Tone Dial, in grado di registrare e riprodurre suoni, comprato a un mercato.\nSpade.\nNel mondo di \"One Piece\" le armi bianche fabbricate da artigiani celebri sono note come o \"spade di buona fattura\". Alcune di esse suddivise in tre categorie, che le classificano in base alla qualit\u00e0:\nVi sono inoltre Wazamono che non appartengono a nessuna delle tre categorie: il loro valore \u00e8 di circa un milione di berry. Tra queste si trovano la Sandai Kitetsu e la Shigure.\nVivre Card.\nUna \u00e8 un pezzo di carta creato nel Nuovo Mondo che a contatto con fuoco, acqua o altro non si danneggia. La Vivre card si crea a partire da un pezzo di unghia di una persona; se strappata in pezzi, questi iniziano ad attrarsi reciprocamente. \u00c8 collegata all'energia vitale della persona cui apparteneva il pezzo di unghia usato per crearla, quindi se qualcosa accade a quella persona i pezzi di carta cominciano a bruciare, diventando sempre pi\u00f9 piccoli per bruciare completamente in caso di morte.\nViaggi e comunicazioni.\nEssendo il mondo di \"One Piece\" coperto quasi interamente dalle acque, i mezzi di trasporto pi\u00f9 utilizzati sono le navi. A seconda dei viaggi che devono intraprendere, le navi vengono costruite o equipaggiate differentemente: ad esempio quelle della Marina sono rivestite di agalmatolite che, irradiando la stessa energia dell'oceano, ne nasconde la presenza a eventuali mostri marini e permette loro di attraversare indisturbate anche le fasce di bonaccia. Inoltre sono possibili anche i viaggi subacquei, attraverso sottomarini o rivestendo le navi di una speciale resina prodotta dalle mangrovie dell'arcipelago Sabaody, che avvolge le imbarcazioni come una bolla proteggendole e permettendo all'equipaggio di respirare sott'acqua. In alcune isole sono poi presenti particolari mezzi di trasporto: a Water Seven, ad esempio, si trova il Treno del mare , un mezzo in grado di correre su rotaie poste a pelo d'acqua che collega le citt\u00e0 di Water Seven, St. Popula, Pucci e San Faldo, nonch\u00e9 il tribunale giudiziario di Enies Lobby; a Skypiea, invece, sono diffusi i , delle barche dotate di un motore alimentato dai Dial.\nLog Pose.\nNella Rotta Maggiore, le bussole impazziscono a causa dei campi magnetici delle isole che tendono a occultare quello terrestre. L'unico strumento sicuro per viaggiare \u00e8 il , una piccola bussola da polso che si stabilizza sul campo magnetico dell'isola pi\u00f9 vicina e continua a puntarvi fino a quando non la si raggiunge. Una volta raggiunta, il Log Pose registra la posizione e si stabilizza sul campo magnetico dell'isola successiva. Il tempo di registrazione cambia da isola a isola e pu\u00f2 variare da poche ore a pi\u00f9 di un anno. A causa del funzionamento del Log Pose, affidandosi a esso per la navigazione e in base alla scelta dell'isola iniziale si finisce per percorrere uno di sette diversi percorsi per attraversare la Rotta Maggiore, ognuno dei quali \u00e8 caratterizzato da una diversa sequenza di isole. Per navigare nel Nuovo Mondo \u00e8 necessario disporre di un modello pi\u00f9 sofisticato di Log Pose, dotato di ben tre aghi anzich\u00e9 uno come il modello comune: questo a causa del complicatissimo quadro meteorologico e magnetico del Nuovo Mondo. Di norma gli aghi indicano mete diverse, e pertanto molto \u00e8 affidato al talento del navigatore; in genere \u00e8 meglio girare al largo dall'isola col magnetismo pi\u00f9 strano, ovvero quella corrispondente a un movimento insolitamente veloce dell'ago. Una variante del Log Pose \u00e8 l', che punta sempre verso un'isola specifica.\nLumacofoni.\nI sono i principali mezzi di comunicazione del mondo di \"One Piece\". Sono delle lumache in grado di comunicare tra loro attraverso impulsi elettromagnetici: questa loro abilit\u00e0 pu\u00f2 essere sfruttata applicandovi sistemi in grado di controllare e dirigere le comunicazioni. I lumacofoni possono essere sfruttati anche come telecamere o per intercettare comunicazioni provenienti da altri lumacofoni. Possono avere diversi colori e forme, tra i quali il , utilizzato esclusivamente per chiamare il Buster Call. Inoltre possono assumere le espressioni e l'aspetto della persona che lo sta utilizzando."}
{"id": "7952298", "revid": "93436", "url": "https://it.wikipedia.org/wiki?curid=7952298", "title": "Il ritorno di Lei", "text": ""}
{"id": "7952299", "revid": "74801", "url": "https://it.wikipedia.org/wiki?curid=7952299", "title": "Marco Acerbi", "text": "Biografia.\nNato nel 1949 ad Aosta, inizi\u00f2 a praticare l'atletica leggera a 16 anni, nel 1965.\nA 23 anni partecip\u00f2 ai Giochi olimpici di , nei ostacoli, passando le batterie arrivando 1\u00ba con il tempo di 13\"99, ma venendo eliminato in semifinale, con l'8\u00ba posto in 14\"45.\nNel 1969 e 1971 prese parte agli Europei, in entrambi i casi nei ostacoli, uscendo in semifinale ad Atene 1969 con il tempo di 14\"5 (8\u00ba della sua semifinale), dopo aver passato la sua batteria da 4\u00ba in 14\"6, e in batteria a Helsinki 1971 con il 5\u00ba posto in 14\"56. Nel 1971 partecip\u00f2 anche ai Giochi del Mediterraneo di Smirne, sempre nei ostacoli, mentre l'anno successivo prese parte agli Europei indoor di Grenoble 1972, nei ostacoli, venendo eliminato in batteria con il tempo di 6\"86.\nNel 1972 fu campione italiano nei ostacoli indoor con il tempo di 8\"0.\nMorto a soli 40 anni nel 1989, a fine 2018 gli \u00e8 stato intitolato il Palaindoor di Aosta."}
{"id": "7952302", "revid": "486946", "url": "https://it.wikipedia.org/wiki?curid=7952302", "title": "Team Optum", "text": ""}
{"id": "7952304", "revid": "486946", "url": "https://it.wikipedia.org/wiki?curid=7952304", "title": "Kelly Benefit Strategies", "text": ""}
{"id": "7952305", "revid": "486946", "url": "https://it.wikipedia.org/wiki?curid=7952305", "title": "Kelly Benefit Strategies-Medifast", "text": ""}
{"id": "7952306", "revid": "287204", "url": "https://it.wikipedia.org/wiki?curid=7952306", "title": "Ozawa", "text": ""}
{"id": "7952311", "revid": "181699", "url": "https://it.wikipedia.org/wiki?curid=7952311", "title": "Battelli fluviali", "text": ""}
{"id": "7952316", "revid": "92723", "url": "https://it.wikipedia.org/wiki?curid=7952316", "title": "Dimitri Baibakov", "text": ""}
{"id": "7952320", "revid": "110157", "url": "https://it.wikipedia.org/wiki?curid=7952320", "title": "San Pedro de la Cueva (Sonora)", "text": "San Pedro de la Cueva \u00e8 una municipalit\u00e0 dello stato di Sonora nel Messico settentrionale, il cui capoluogo \u00e8 la localit\u00e0 omonima.\nConta 1.481 abitanti (2010) e ha una estensione di 2230,59\u00a0km\u00b2."}
{"id": "7952325", "revid": "212348", "url": "https://it.wikipedia.org/wiki?curid=7952325", "title": "S'anc jorn agui joi ni solatz", "text": ""}
{"id": "7952326", "revid": "713168", "url": "https://it.wikipedia.org/wiki?curid=7952326", "title": "Gojjam", "text": ""}
{"id": "7952327", "revid": "212348", "url": "https://it.wikipedia.org/wiki?curid=7952327", "title": "Qan lo rius de la fontana", "text": ""}
{"id": "7952329", "revid": "104822228", "url": "https://it.wikipedia.org/wiki?curid=7952329", "title": "\u014csawa", "text": ""}
{"id": "7952330", "revid": "212348", "url": "https://it.wikipedia.org/wiki?curid=7952330", "title": "No puosc mudar mon chantar non esparga", "text": ""}
{"id": "7952349", "revid": "149485", "url": "https://it.wikipedia.org/wiki?curid=7952349", "title": "Aliaksandr Varlamau", "text": ""}
{"id": "7952351", "revid": "380453", "url": "https://it.wikipedia.org/wiki?curid=7952351", "title": "Arman Ardakan Volleyball Club", "text": ""}
{"id": "7952360", "revid": "22475", "url": "https://it.wikipedia.org/wiki?curid=7952360", "title": "Spinmaster", "text": "Spinmaster, conosciuto in Giappone come , \u00e8 un videogioco arcade di tipo action/platform a scorrimento, sviluppato da Data East e pubblicato da SNK nel 1993. Si tratta del primo gioco rilasciato dalla compagnia per la scheda hardware Neo Geo, che a detta dell'ufficiale volantino da sala, \u00e8 parzialmente ispirato dal loro famoso \"Joe &amp; Mac\" (datato 1991).\nNonostante non sia mai stato convertito su nessuna console del tempo, ne \u00e8 stata distribuita una emulazione prima nel 2010 per Wii tramite Virtual Console, e poi nel biennio 2017-2018 nella raccolta di Hamster Corporation \"Arcade Archives\", per PlayStation 4, Nintendo Switch e Xbox One.\nTrama.\nI protagonisti di \"Spinmaster\" sono due giovani amici e avventurieri chiamati Johnny e Tom, il cui primo \u00e8 in possesso di una vecchia mappa che traccia e indica la posizione di un antico tesoro nascosto. Essa per\u00f2 \u00e8 stata rubata e scomposta in cinque pezzi dal malvagio scienziato Dr. De Playne, che nello stesso momento rapisce Mary (la fidanzata di Johnny). Il duo allora parte in missione sia per salvarla dalle sue grinfie che per ricomporre tale mappa e trovare il tesoro.\nModalit\u00e0 di gioco.\nNel titolo si devono controllare Johnny e Tom: Johnny \u00e8 affidato al primo giocatore mentre Tom al secondo. Attraverso i suoi cinque livelli suddivisi per ciascuno da tre stage, tranne nel primo e nel terzo che rispettivamente ne hanno uno e due, entrambi devono colpire ed eliminare con il loro yo-yo (o con la scivolata) tutti i nemici che incontrano, principalmente costituiti dai tirapedi del Dr. De Playne; altri includono vari tipi di animali. Ogni livello si conclude con un boss da affrontare e sconfiggere (lo scienziato \u00e8 quello finale), ottenendo come premio un piccolo forziere del valore di 10000 punti pi\u00f9 un pezzo della mappa, e quando quest'ultima sar\u00e0 finalmente ricomposta, si dovr\u00e0 scegliere quella esatta tra le tre posizioni proposte per andare sul luogo del tesoro (segnalate dalle lettere A, B, C).\nLo yo-yo, ovvero l'arma principale del duo, ha anche la capacit\u00e0 di uccidere pi\u00f9 facilmente i nemici grazie a due attacchi: la prima \u00e8 la classica potente, eseguibile tenendo premuto il pulsante d'attacco per poi rilasciarlo, mentre la seconda \u00e8 la speciale che elimina tutti quelli presenti sullo schermo, per\u00f2 la sua quantit\u00e0 \u00e8 limitata (i giocatori cominciano una partita con tre iniziali a disposizione). Infine, pu\u00f2 essere sostituito nel corso del gioco da sei differenti armi, ma potr\u00e0 di nuovo essere utilizzabile se si possiede una delle tali sei (nascosti dentro dei forzieri), i quali per ognuna ha un diverso tipo di attacco potente e speciale: un guantone da boxe, dei razzi elettrici, una punta di ghiaccio, una bomba, una palla di fuoco e degli shuriken.\nOggetti.\nSono tutti nascosti dentro dei forzieri da aprire con le armi:"}
{"id": "7952364", "revid": "124171090", "url": "https://it.wikipedia.org/wiki?curid=7952364", "title": "Elisa Castiglioni", "text": "Biografia.\nElisa Castiglioni ha studiato narrativa e scrittura per ragazzi negli Stati Uniti. Dal 2008 si occupa di multiculturalit\u00e0. Ha collaborato con la rivista americana Faces, la cui missione \u00e8 il superamento delle barriere culturali. Da qualche anno tiene laboratori di scrittura legati ai temi della multiculturalit\u00e0 e della diversit\u00e0. Il suo romanzo d'esordio \"La ragazza che legge le nuvole\" ha vinto il premio Cento 2013. Sempre con Il Castoro ha pubblicato \"Le stelle brillano su Roma\", \"Desideria\", e \"In punta di piedi sull'orizzonte\"."}
{"id": "7952366", "revid": "599013", "url": "https://it.wikipedia.org/wiki?curid=7952366", "title": "Maksim Glu\u0161enkov", "text": "Caratteristiche tecniche.\n\u00c8 un esterno destro.\nCarriera.\nCresciuto nel settore giovanile del , ha esordito in prima squadra il 24 luglio 2016 disputando l'incontro di Kubok Rossii perso 1-0 contro il \nNel gennaio 2019 \u00e8 stato acquistato dallo .\nStatistiche.\n\"Statistiche aggiornate all'11 maggio 2019\"."}
{"id": "7952368", "revid": "458786", "url": "https://it.wikipedia.org/wiki?curid=7952368", "title": "Maksim Glushenkov", "text": ""}
{"id": "7952369", "revid": "121579900", "url": "https://it.wikipedia.org/wiki?curid=7952369", "title": "Paris Saint-Germain Football Club 2005-2006", "text": "Questa voce raccoglie le informazioni riguardanti il Paris Saint-Germain Football Club nelle competizioni ufficiali della stagione 2005-2006.\nMaglie e sponsor.\nPer il campionato lo sponsor tecnico \u00e8 Nike e quello ufficiale Thomson. In Coppa di Francia lo sponsor tecnico \u00e8 Adidas e quello ufficiale \u00e8 SFR.\nOrgranigramma societario.\nArea direttiva\nArea tecnica\nArea sanitaria"}
{"id": "7952370", "revid": "767487", "url": "https://it.wikipedia.org/wiki?curid=7952370", "title": "Bill Coleman", "text": "Dal 1948 si trasfer\u00ec in Francia\nBiografia.\nLa famiglia di Coleman era originaria di Paris, nel Kentucky, e si trasfer\u00ec a Cincinnati nel 1909. Il giovane Bill inizi\u00f2 a suonare nel gruppo del trombonista J. C. Higginbotham col clarinetto e il sax ma in breve scelse come strumento d'elezione la tromba e presto il suo stile venne influenzato dal trombettista Theodore Carpenter. Il suo esordio avvenne cos\u00ec in gruppi di Cincinnati poi, a partire dal 1927, inizi\u00f2 le tourn\u00e9e arrivando anche a New York. Qui si un\u00ec alla banda di Cecil Scott e all'orchestra di Luis Russell con la quale tenne la sua prima sessione di registrazione, nel 1929. A New York ebbe anche l'occasione di suonare nella famosa Savoy Ballroom di Harlem.\nArriv\u00f2 in Europa con l'orchestra di Lucky Millinder attorno al 1933. Torn\u00f2 a Cincinnati poi nuovamente in Europa dove, a Parigi, tenne una sessione di registrazione con Django Reinhardt. Nel 1936 and\u00f2 a Bombay, in India, poi di nuovo a Parigi.\nNei suoi viaggi arriv\u00f2 anche a Il Cairo in Egitto, poi nel 1940 torn\u00f2 negli Stati Uniti dove suon\u00f2 con Benny Carter, Teddy Wilson, Andy Kirk, Ellis Larkins, Mary Lou Williams, John Kirby, Sy Oliver e Billy Kyle, Lester Young, Billie Holiday e Coleman Hawkins.\nNel 1948, dopo la fine della seconda guerra mondiale, torn\u00f2 in Francia spinto dalla segregazione razziale presente in quel periodo negli Stati Uniti e continu\u00f2 a viaggiare e a suonare nei jazz club, ai festival e nelle manifestazioni che si tenevano in varie parti del mondo.\n1950: Bill Coleman per la prima volta in Italia\nNel 1950, quando nella Versilia imperversava la vita notturna nei locali, Bill Coleman arriv\u00f2 in Italia per la prima volta. Proprio a Viareggio, al Politeama, si decise di organizzare una \"jam session\" che fu un grande successo e rimase memorabile. Il 18 agosto 1950 dalle ore 01:00 fino alle ore 09:00 del mattino Bill Coleman si esib\u00ec suonando la tromba insieme a Fred Parker al sax tenore e ai musicisti italiani Luciano Maraviglia al pianoforte, Franchino Camporeale alla batteria, Leopoldo Cepparello al contrabbasso e Henghel Gualdi al clarinetto, iniziando con \"The Sheik of Araby\". La \"jam session\" vide l\u2019alternarsi e l\u2019aggiungersi di vari musicisti: Enzo Ceragioli, Dante Vignali e Amarino Camicioli al pianoforte, Flavio Ambrosetti al sax contralto, Libero Citi al trombone, Bruno Aragosti alla fisarmonica, Marino Peruzzi al sax tenore e clarino, Aldo Valleroni alla tromba, Alfredo Labardi al sax tenore e violino e Coppoli al contrabbasso. L'entusiasmo dei musicisti era tale che la musica fu interrotta al mattino dall\u2019arrivo del personale delle pulizie.\nSeguirono altre esibizioni di Bill Coleman in Italia, in cui fu accompagnato, oltre che da Fred Palmer, da alcuni musicisti italiani, alcuni dei quali avevano partecipato alla \"jam session\" viareggina.\nFu amico del sassofonista Guy Lafitte, col quale partecip\u00f2 al Montreux Jazz Festival nel 1973 e alla registrazione di un disco. All'inizio degli anni settanta fu a Milano al Jazz Power e al Capolinea. In quegli anni prese parte ad un programma televisivo sulla ORTF, \"Bienvenus Chez Guy B\u00e9art\", con l'orchestra di Duke Ellington.\nNel 1978 si esib\u00ec al primo festival Jazz che si tenne a Marciac.\nA partire dalla fine degli anni sessanta, oltre alla sua consueta attivit\u00e0 con concerti e tourn\u00e9e che si tenevano specialmente in Europa e segnatamente in Francia, intraprese anche un'azione di promozione ed insegnamento dello swing e della musica jazz in genere.\nBill Coleman si spense a settantasette anni di et\u00e0 a Tolosa in un ospedale privato specializzato in malattie cardiache e respiratorie il 24 agosto 1981.\nRiconoscimenti.\nNel 1974 ha ricevuto l'Ordine nazionale al merito della Repubblica Francese."}
{"id": "7952383", "revid": "120669959", "url": "https://it.wikipedia.org/wiki?curid=7952383", "title": "Emilio Pancani", "text": "Biografia.\nEmilio Pancani nacque a Firenze nel 1830.\nSi avvicin\u00f2 al canto seguendo le lezioni del maestro Borzacchi a Firenze e inizi\u00f2 la sua carriera come corista, e dopo qualche anno di interpretazioni come comprimario, esord\u00ec in ruoli da protagonista a Malta nel 1850, e successivamente al Teatro Nazionale di Odessa nel 1851.\nQuando torn\u00f2 in Italia lavor\u00f2 a Napoli, Milano e Genova per ruoli pi\u00f9 importanti.\nOttenne in poco tempo grande successo e celebrit\u00e0, cantando opere di Gioachino Rossini, Gaetano Donizetti, Vincenzo Bellini e Giuseppe Verdi.\nIl suo nome rest\u00f2 soprattutto legato a interpretazioni belliniane e rossiniane, cui lo rendevano particolarmente adatto le sue caratteristiche di grandi sonorit\u00e0, colorito scuro e ampio declamato, che ricordavano tenori della generazione precedente.\nCantante eclettico, seppe per\u00f2 mettersi in evidenza anche come interprete verdiano, sfoggiando incisivit\u00e0 e drammaticit\u00e0 d'accenti.\nIl ruolo principale in \"Otello\" di Rossini e di Manrico ne \"Il trovatore\" di Verdi erano considerate le sue pi\u00f9 grandi interpretazioni.\nPancani fu il primo \"Aroldo\" della prima rappresentazione che ebbe luogo a Rimini al Teatro Nuovo, il 16 agosto 1857. La prima era prevista l'11 agosto, ma Pancani fece posticipare la rappresentazione perch\u00e9 sua moglie Matilde Bellincioni era sul letto di morte a Firenze, e mor\u00ec il 13 agosto 1857, e quindi in quei giorni il tenore dovette accorrere al suo capezzale.\nDal 1858 al 1860 si esib\u00ec al Teatro alla Scala di Milano, dove torn\u00f2 nelle stagioni 1864-1865 e 1868-1870.\nNel 1860-1861 fece apparizioni come ospite a Parigi e in Germania (Berlino, Hannover e K\u00f6nigsberg), e anche negli Stati Uniti d'America.\nEmilio Pancani era fratello di Giovanni Pancani, anche lui tenore, del quale si ricorda l'interpretazione ne \"I due Foscari\", a Livorno nel gennaio 1845."}
{"id": "7952389", "revid": "2008592", "url": "https://it.wikipedia.org/wiki?curid=7952389", "title": "Tymoteusz Klup\u015b", "text": "Caratteristiche tecniche.\n\u00c8 un'ala destra, ma \u00e8 stato impiegato anche come esterno di centrocampo nel 3-4-3.\nDurante la stagione 2019-2020, in occasione di alcune gare della squadra riserve, \u00e8 stato schierato come terzino destro.\nCarriera.\nGli esordi.\nCresciuto nel settore giovanile del , Klup\u015b debutte in prima squadra il 18 febbraio 2018 disputando l'incontro di Ekstraklasa vinto 2-0 contro il . Il 2 aprile dello stesso anno esordisce da titolare nel match vinto per 1-3 contro il , venendo schierato come esterno destro.\nNella stagione 2018-2019 gioca con maggiore regolarit\u00e0, venendo schierato sia nel tridente offensivo che come tornante destro nel 3-4-3 di \u0110ur\u0111evi\u0107. Il 16 dicembre trova la prima rete in carriera, in occasione del match di campionato vinto 6-0 contro lo . L'inizio di carriera del calciatore si rivela molto promettente, con pi\u00f9 di 30 presenze in massima divisione prima del compimento dei vent'anni.\nIl declino.\nLa stagione successiva, tuttavia, \u00e8 molto negativa per Klup\u015b. Il prodotto dell'accademia dei \"kolejorz\" disputa appena tre gare, non riuscendo mai ad entrare nelle gerarchie tattiche di mister \u017buraw. Per questo, il 9 gennaio passa in prestito al Piast Gliwice, ma anche qua fatica a ritagliarsi il proprio spazio.\nA fine anno fa ritorno al Lech Pozna\u0144, dove tuttavia appare fuori dalle rotazioni della squadra. Viene cos\u00ec relegato alla formazione \"riserve\", con la quale esordisce il 26 settembre in occasione della gara persa contro il G\u00f3rnik Polkowice. Torna tra i convocati della prima squadra in occasione del match di Europa League contro il Benfica, senza tuttavia esordire. Debutta il 2 novembre 2020 nella gara di Puchar Polski contro lo \"Znicz Prusz\u00f3w\", ma rimane l'unico gettone nell'intera stagione. Il finesettimana successivo si ritrova nuovamente relegato al \"Lech II,\" disputando da titolare (e segnando una rete) la gara contro il Garbarnia.\nLa discesa del calciatore continua anche nel 2021-2022, non venendo addirittura convocato con il ritiro della prima squadra e retrocedendo \"de facto\" in pianta stabile alla formazione riserve, con cui disputa il campionato di terza divisione polacca.\nStatistiche.\n\"Statistiche aggiornate al 28 febbraio 2022\"."}
{"id": "7952391", "revid": "124123", "url": "https://it.wikipedia.org/wiki?curid=7952391", "title": "Wynne Evans", "text": "Biografia.\nHa studiato alla Guildhall School of Music and Drama e dopo la laurea ha iniziato un lungo sodalizio artistico con la Welsh National Opera, dove ha ricoperto ruoli principali come il Duca in \"Rigoletto\", Rodolfo ne \"La Boh\u00e8me\", Tamino ne \"Il flauto magico\" ed Alfredo ne \"La traviata\". Ha cantato anche in altri importanti sede operistiche, tra cui la Royal Opera House, in cui debutt\u00f2 nel 2010 nell'opera \"Gli stivaletti\". Si \u00e8 esibito anche all'Op\u00e9ra national de Lyon, l'English National Opera, l'Opera North, la Royal Albert Hall e la Scottish Opera.\nEvans \u00e8 stato sposato dal 1999 al 2019 e ha avuto due figli, Ismay e Taliesin."}
{"id": "7952392", "revid": "1124164", "url": "https://it.wikipedia.org/wiki?curid=7952392", "title": "Monastero di San Michele (Lonate Pozzolo)", "text": "Il Monastero di San Michele era un vecchio monastero di suore situato a Lonate Pozzolo, costruito nel XIII secolo e soppresso il 2 settembre 1784, di propriet\u00e0 del comune e sede della biblioteca comunale.\nStoria.\nIl monastero venne fondato nel 1290 da un gruppo di monache che seguivano la regola di sant'Agostino guidate da donna Irene Gennari. A queste si unirono nel tempo altri gruppi, uno guidato da Petra Carcano nel 1398 e tra il 1412 e il 1425 le religiose di una fondazione piantanida.\nL'oratorio venne consacrato nel 1476 e comprendeva due altari, primo dedicato a sant'Antonio e il secondo a san Pietro Martire e il gruppo di religiose era detto di \"san Pietro Martire\", la definizione di \"monastero\" compare a inizio cinquecento, e il primo la dedica a San Michele risale al 1557. \nDopo il 1567 venne unito al monastero di San Francesco, su ordine dell'arcivescovo Carlo Borromeo. In quel momento a Lonate c'erano molti monasteri, in cui non erano presenti abbastanza monache, che oltretutto non sempre rispettavano le regole della clausura (introdotta nel 1506, con l'assunzione del velo nero).\nArchitettura.\nL'architettura \u00e8 lombardo rinascimentale. Le prime informazioni riguardanti la pianta del monastero risalgono al 1575. Il centro del monastero \u00e8 rappresentato dal chiostro, attorno al quale si estendono su duei piani tutti gli ambienti fondamentali per la vita comunitaria: al piano terrasull'ala ovest forno, magazzini, laboratorio e refettorio sul quella nord la cucina, dispnesa e la chiesa vecchia. Sull'ala est si trovava la chiesa nuova (di dimensioni doppie rispetto a quella vecchia ed accessibile alla cittadinanza) e sull'ala sud il parlatorio e altri due locali. Al primo piano si trovavano i dormitori, le celle, l'infermeria il guardaroba e il granaio. Intorno al quadrilatero del monastero si trovavano altri edifici destinati ai massari che lavorano i campi di propriet\u00e0 del monastero. Nel periodo delle badesse Gennari e Della Croce (1564-1573) furono applicati gli affreschi in parte visibili con i loro simboli famigliari.\nRestauro.\nDal 1983 il comune di Lonate Pozzolo divenne proprietario dell'edificio quando questo era ormai in uno stato avanzato di degrado. La scelta fu tra la vendita e il restauro per un futuro riutilizzo e, nonostante la prima scelta fosse migliore per poter far entrare soldi per la costruzione di un edificio nuovo, si scelse invece un restauro conservativo.\nNel 1996 l'ala occidentale venne ristrutturata da un team di esperti tra cui anche il Politecnico di Milano che cerc\u00f2 di apportare restauri minimi e nel massimo rispetto per l'edificio. I maggiori interventi furono sulle capriate e sulla struttura del tetto, soprattutto sui solai. In questo caso, per\u00f2, il soffitto cassettonato, che era uno dei pi\u00f9 antichi, venne sostituito con dei pannelli prefabbricati, mentre bastava rinforzarlo. Le celle delle monache, invece, vennero demolite per fare spazio a sale di maggiore ampiezza e lo stesso pavimento in cotto venne smantellato e ricomposto ma non a spina di pesce, come era originalmente, ma a disposizione lineare.\nLa sede restaurata divenne biblioteca nel 1999 mentre originariamente si era pensato ad un museo che doveva contenere la storia della tessitura e dei bachi da seta nel territorio, i reperti della battaglia di Tornavento, alcuni reperti romani e l'archivio storico del comune.\nL'ala settentrionale fu sistemata successivamente fino al 2008 diventando area espositiva anche se inizialmente si era pensato ad un museo dedicato all'architetto Bosisio. In questa seconda fase vennero fatti interventi pi\u00f9 radicali e anche pi\u00f9 invasivi come la scala metallica interna \nL'ala meridionale, che era l'abitazione della famiglia nobile Bosisio, resta invece da sistemare cos\u00ec come l'ala orientale, che era la sede della chiesa."}
{"id": "7952407", "revid": "287204", "url": "https://it.wikipedia.org/wiki?curid=7952407", "title": "Rasmus Rasmussen (attore)", "text": "Biografia.\nRasmussen \u00e8 stato attivo al teatro Den Nationale Scene di Bergen nel periodo 1887-1910, successivamente \u00e8 stato direttore di Det norske teatret di Oslo (1912-14) e del teatro Trondhjems Nationale Scene (1916-23). \u00c8 stato un fine caratterista comico dotato di autentico piglio popolaresco. I suoi ruoli spaziavano da Aslaksen in Un nemico del popolo di Henrik Ibsen a Turman in \"Fossegrimen\" di Sigurd Eldegard. Ha operato anche come interprete di canti popolari. "}
{"id": "7952411", "revid": "1186766", "url": "https://it.wikipedia.org/wiki?curid=7952411", "title": "Albertengo", "text": ""}
{"id": "7952412", "revid": "92723", "url": "https://it.wikipedia.org/wiki?curid=7952412", "title": "Ivan Ede\u0161ko", "text": ""}
{"id": "7952413", "revid": "1603714", "url": "https://it.wikipedia.org/wiki?curid=7952413", "title": "Presentazione della Vergine al Tempio (Tintoretto)", "text": "La Presentazione della Vergine al Tempio \u00e8 un dipinto del pittore veneziano Tintoretto realizzato intorno al 1551-1556 e conservato nella Chiesa della Madonna dell'Orto a Venezia.\nDescrizione.\nIl soggetto del dipinto \u00e8 la presentazione della Beata Vergine Maria, tratto dai vangeli apocrifi e festivit\u00e0 della Chiesa. Maria bambina sale una scalinata ripida e incurvata alla cui sommit\u00e0 il sacerdote pronto ad accoglierla.\nIl Tiziano aveva gi\u00e0 dipinto lo stesso soggetto; nella sua versione, il Tintoretto mette impegno a travalicare quella di Tiziano in quanto esalta nella scenografia la scalinata ripida e Maria bambina delineata contro il cielo.\nDegna di nota la parte sinistra del dipinto, pi\u00f9 ombrosa.\nCritici d'arte.\nIl Vasari si espresse cos\u00ec:"}
{"id": "7952416", "revid": "287204", "url": "https://it.wikipedia.org/wiki?curid=7952416", "title": "L'onesta segretaria", "text": ""}
{"id": "7952417", "revid": "62004", "url": "https://it.wikipedia.org/wiki?curid=7952417", "title": "L\u00e9o van Vliet", "text": ""}
{"id": "7952434", "revid": "154893", "url": "https://it.wikipedia.org/wiki?curid=7952434", "title": "Lady Chatterley's Lover (disambigua)", "text": ""}
{"id": "7952443", "revid": "154893", "url": "https://it.wikipedia.org/wiki?curid=7952443", "title": "Don Quijote de la Mancha (disambigua)", "text": ""}
{"id": "7952446", "revid": "599013", "url": "https://it.wikipedia.org/wiki?curid=7952446", "title": "Han Gyong-si", "text": "Carriera.\nHa partecipato a due edizioni dei Giochi Olimpici nel sollevamento pesi, a Montr\u00e9al 1976 nei pesi gallo (fino a 56 kg.) terminando fuori classifica e a Mosca 1980, vincendo la medaglia di bronzo nella categoria dei pesi mosca (fino a 52 kg.), competizione valida anche come Campionato mondiale.\nHa vinto anche la medaglia d'oro ai Giochi Asiatici del 1978 nella stessa categoria e la medaglia di bronzo ai Giochi Asiatici del 1974 nei pesi gallo.\nHa stabilito nella sua carriera cinque record mondiali, di cui quattro nello strappo ed uno nel totale."}
{"id": "7952448", "revid": "287204", "url": "https://it.wikipedia.org/wiki?curid=7952448", "title": "Panic! (videogioco)", "text": " \u00e8 un videogioco del 1993 per Sega CD. Avventura in stile punta e clicca, il gioco \u00e8 stato convertito per PlayStation 2."}
{"id": "7952449", "revid": "729019", "url": "https://it.wikipedia.org/wiki?curid=7952449", "title": "Battaglia di Tornavento", "text": "La battaglia di Tornavento (o battaglia del Panperduto) fu combattuta il 22 giugno 1636, durante la guerra franco-spagnola, tra la Spagna Asburgica (alleata del Granducato di Toscana e del Ducato di Modena in questo scacchiere), che allora governava lo Stato di Milano, e i franco-sabaudi.\nSituazione generale.\nTra il 1618 e il 1648 diverse regioni dell'Europa furono interessate dalla Guerra dei trent'anni. Nel 1635 la Francia fece il suo ingresso formale negli scontri dichiarando le ostilit\u00e0 nei confronti della Spagna Asburgica ed ebbe inizio la fase francese della Guerra dei trent'anni. Alleati della Francia erano i duchi Odoardo I Farnese di Parma e Vittorio Amedeo I di Savoia: quest'ultimo aveva il comando generale delle armate di Francia e degli alleati.Pi\u00f9 defilata la posizione del Ducato di Mantova, ufficialmente alleato dei francesi, ma in realt\u00e0 impegnato pi\u00f9 che altro a rimanere fuori dal conflitto (e lacerato all'interno dagli attriti tra il Marchese, pacifista ma filo-francese, e sua moglie decisamente filo spagnola).\nDurante il 1635 Enrico II di Rohan aveva occupato la Valtellina per conto dei francesi al fine di tagliare il passaggio tra la Lombardia e il Tirolo, mentre Diego Felipe de Guzm\u00e1n, marchese di Legan\u00e9s, il 24 settembre dello stesso anno fu nominato Governatore di Milano.In suo aiuto pot\u00e9 contare su un piccolo \"tercio\" di soldati forniti dal Granduca di Toscana, diversi \"tercios\" iberici, alcuni \"tercios\" reclutati nel Regno d Napoli, reparti a cavallo e di fanteria regolare, oltre a numerosissime milizie milanesi e un reggimento reclutato in Germania, comandato da Borso d'Este.\nNel febbraio del 1636 i duchi di Savoia e Cr\u00e9qui raggiunsero il basso Novarese, ritirandosi all'avanzamento del marchese di Legan\u00e9s. Nel mese di giugno ripeterono l'invasione del Novarse, da Gattinara, e conquistarono il fortilizio di Fontaneto d'Agogna: i francesi trovarono cos\u00ec aperta la strada verso il fiume Ticino. Nel frattempo il duca di Rohan mosse verso Lecco, ma fu fermato in Brianza.\nSvolgimento della battaglia.\nSulla base di relazioni ufficiali, cronache locali e registri parrocchiali, \u00e8 possibile ricostruire lo svolgimento dei fatti presso Tornavento. Tra il 14 e il 15 giugno 1636 gli invasori franco-sabaudi presero il possesso del \"porto\" e riuscirono a passare il Ticino. Tra il 16 e il 18 giugno furono saccheggiati Lonate e i borghi vicini, arrivando fino a Castano, Busto Arsizio e Gallarate. Il 20 giugno le truppe francesi si trasferirono a nord verso Somma, mentre l'esercito sabaudo, ancora nel Novarese, raggiunsero Borgo Ticino. Il 21 giugno, avvisati dell'avvicinamento dell'esercito spagnolo, sabaudi e francesi tornarono sui propri passi e il duca di Cr\u00e9qui, Charles de Blanchefort, si trincer\u00f2 nei boschi di Tornavento; intanto l'esercito spagnolo, proveniente da Abbiategrasso, pass\u00f2 la notte nella brughiera di Castano.\nIl 22 giugno \u00e8 la data degli scontri diretti tra gli spagnoli e i francesi, in seguito affiancati dai sabaudi. A guidare le truppe dei due schieramenti erano Diego Felipe de Guzm\u00e1n per gli spagnoli e Charles de Blanchefort e Vittorio Amedeo I rispettivamente per francesi e sabaudi. L'armata spagnola avanz\u00f2 da Castano verso le truppe francesi, travolse le avanstrutture nemiche e assal\u00ec reiteratamente la linea principale di difesa, mentre i francesi rispondevano agli attacchi dalla piccola altura di Tornavento. L'armata sabauda, fino ad allora rimasta per motivi logistici sulla sponda novarese, entr\u00f2 attivamente nel conflitto quando francesi e spagnoli entrarono nella fase di scontro corpo a corpo: raggiunse Tornavento in aiuto dei francesi grazie alla rapida realizzazione di un ponte di barche. Questa azione fu decisiva e port\u00f2 all'arretramento dell'armata spagnola, ma la battaglia fu di fatto inconcludente: entrambi gli schieramenti videro ingenti perdite di vite e un alto numero di feriti; gli spagnoli, ritiratisi su Abbiategrasso, erano in qualche modo riusciti a fermare la manovra francese contro la capitale del Ducato di Milano; i francesi trassero il senso della vittoria dall'arretramento spagnolo; infine i savoiardi restarono soddisfatti per il loro intervento decisivo a conclusione della battaglia.\nDopo la battaglia.\nAl termine dello scontro durato una giornata, il 23 giugno 1636 i franco-sabaudi tornarono ad occupare la valle del Ticino, mentre i soldati tornarono a Lonate per razziare; questi saccheggi e violenze continuarono fino alla fine del mese di giugno anche nelle aree circostanti. Il 2 luglio i francesi sbarrarono l'alveo del Naviglio Grande nei pressi di Nosate, ma si accamparono fortificati in trincee nella vicina brughiera, in attesa del ritorno dell'esercito spagnolo.\nSuccessivamente, intorno al 7 luglio, le truppe sabaude e di Parma marciarono nel novarese verso Castelletto Ticino, e nel frattempo la cavalleria francese, attraverso la brughiera lombarda, raggiunse Sesto, mentre il resto dell'esercito rimase a Somma. Mentre i soldati francesi il 9 luglio saccheggiavano i borghi di Gavirate, Besozzo, Azzate e dintorni, subentr\u00f2 a Tornavento l'avanguardia spagnola.\nTra il 10 e il 15 luglio, dopo il fallimento della conquista francese di Varese ed Angera, gli eserciti francese e sabaudo si accamparono a Romagnano, quindi a Gattinara, al di fuori dello Stato di Milano.\nLa rievocazione storica.\nDal 1998 la confraternita culturale dei \"Cavalieri del Fiume Azzurro\" organizza ogni anno una rievocazione storica della battaglia nei pressi dell'ex dogana austroungarica, all'inizio della Via Gaggio."}
{"id": "7952455", "revid": "1798099", "url": "https://it.wikipedia.org/wiki?curid=7952455", "title": "5\u00b0 Centro di Allevamento Quadrupedi", "text": ""}
{"id": "7952463", "revid": "287204", "url": "https://it.wikipedia.org/wiki?curid=7952463", "title": "Abies magnifica var. shastensis", "text": "Abies magnifica var. shastensis , \u00e8 una variet\u00e0 naturale di \"A. magnifica\" appartenente alla famiglia delle Pinaceae, endemica di alcune zone montane degli stati di California e Oregon, negli Stati Uniti (dal Parco nazionale del lago Crater al Lassen Peak).\nEtimologia.\nIl nome generico \"Abies\", utilizzato gi\u00e0 dai latini, potrebbe, secondo un'interpretazione etimologica, derivare dalla parola greca \"\u1f04\u03b2\u03b9\u03bf\u03c2\" = longevo. Il nome specifico \"magnifica\" \u00e8 riferito al portamento imponente. L'epiteto \"shastensis\" fa riferimento al Monte Shasta, nel nord della California, sulle pendici del quale questa variet\u00e0 fu rinvenuta e descritta.\nDescrizione.\nQuesta variet\u00e0 differisce da \"A. magnifica\" per i coni femminili pi\u00f9 piccoli, lunghi 10-13 cm e larghi 4-5 cm, e per le brattee dei macrosporofilli, che sono esposte.\nDistribuzione e habitat.\nVegeta in formazioni pure o miste, in associazione con Abies concolor nelle zone pi\u00f9 miti, con Tsuga mertensiana nelle zone pi\u00f9 fresche; predilige aree soleggiate e aperte, colonizzando spesso quelle interessate da incendi. Il clima di riferimento \u00e8 fresco e umido, con brevi periodi caldi e secchi in estate.\nTassonomia.\nLa classificazione di questo taxon \u00e8 molto controversa, e sussistono diverse opinioni da parte degli autori botanici: Liu (1971) e Silba (1986), considerano questa variet\u00e0 come un ibrido tra \"A. procera\" e \"A. magnifica\", Little (1979) la considera un sinonimo di \"A. magnifica\", mentre Rushforth (1987) ne avvalora lo status di variet\u00e0. L'areale coincide tra la parte nord di quello di \"A. magnifica\" e quello sud di \"A. procera\", con i caratteri morfologici dei coni femminili tipici di una \"transizione\" tra le due specie. Anche gli studi relativi alla possibile ibridazione rilevano una probabile intromissione genetica di \"A. procera\" in \"A. magnifica\".\nSinonimi.\nSono riportati i seguenti sinonimi:"}
{"id": "7952466", "revid": "104823719", "url": "https://it.wikipedia.org/wiki?curid=7952466", "title": "Ruth Denis", "text": ""}
{"id": "7952509", "revid": "57342", "url": "https://it.wikipedia.org/wiki?curid=7952509", "title": "Elisa Castiglioni Giudici", "text": ""}
{"id": "7952517", "revid": "729019", "url": "https://it.wikipedia.org/wiki?curid=7952517", "title": "M.12 (dirigibile)", "text": "Il dirigibile M.12 era un dirigibile di tipo semirigido costruito in Italia dallo Stabilimento Costruzioni Aeronautiche di Roma nella seconda met\u00e0 degli anni dieci del XX secolo per scopi militari. L'\"M.12\" apparteneva alla \"Classe M\", sottotipo da \"Alta Quota\", progettata dall'ingegnere Gaetano Arturo Crocco. L'aeronave effettu\u00f2 un totale di 12 ascensioni, di cui una in missione di guerra, per complessive 22 ore e 45 minuti di volo.\nStoria del progetto.\nDopo aver prodotto i primi dirigibili della Classe M, fu sviluppato una specifica versione da \"Alta Quota\", dotata di motori Maybach-Itala D.2 da 220\u00a0CV, capace di arrivare ad una quota di 4\u00a0500\u00a0m con punte fino ai 5\u00a0000\u00a0m. Lo studio dei nuovi criteri di impiego port\u00f2, nel 1917, alla costituzione di un Comando Cantieri Dirigibili retto dal maggiore Giuseppe Valle. Questo comando ebbe, da subito, il compito di stabilire i criteri del loro utilizzo, privilegiando l'azione offensiva contro le basi logistiche del nemico. Il dirigibile \"M.12\", appartenente al \"tipo M Alta Quota\", dotato di involucro pesante, fu realizzato dalle Officine Savigliano tra la fine del 1916 e l'inizio del 1917. Lo scheletro metallico fu successivamente inviato presso l'aeroscalo di Campi Bisenzio dove fu assemblato e rivestito con l'involucro prodotto presso lo Stabilimento Costruzione Aeronautiche di Roma. La prima ascensione avvenne a Firenze il 27 aprile 1917, al comando del capitano Tullio Biffi, con a bordo il progettista tenente colonnello Gaetano Arturo Crocco. Durante l'ascensione dell'8 maggio venne provato l'armamento di bordo ed eseguito un bombardamento simulato. I collaudi si svolsero a ritmo accelerato: il 12 maggio l'aeronave raggiunse una quota di 3\u00a0750\u00a0m; il 15 fu eseguito un bombardamento simulato davanti alla costa di Livorno sganciando da una quota compresa tra i 1\u00a0500 e i 2\u00a0000\u00a0m.\nTecnica.\nSi trattava di un dirigibile di tipo semirigido con la navicella, costruita in tubi d'acciaio rivestiti in tela, capace di trasportate 20 persone, appesa al pallone a mezzo cavi collegati ai nodi di una catenaria di cavo d'acciaio, cucita sulla gualdrappa del dirigibile e collegata alla trave rigida di carena. I timoni di direzione erano due, posizionati sulla parte posteriore del dirigibile, ed aventi configurazione biplana.\nLa propulsione era affidata a due motori Maybach-Itala D.2 a 6 cilindri in linea raffreddati ad acqua, eroganti la potenza di 220\u00a0CV ciascuno, posizionati in coppia al centro della navicella ed azionanti eliche quadripala lignee. I propulsori consentivano all'aeronave di raggiungere una velocit\u00e0 massima di circa 65\u00a0km/h.\nL'armamento si componeva di un cannoncino Vicker-Terni calibro 37/40\u00a0mm, tre mitragliatrici e tre pistole mitragliatrici.\nImpiego operativo.\nL'\"M.12\" venne mobilitato il 23 maggio, e il giorno successivo si trasfer\u00ec sul campo d'aviazione di Casarsa della Delizia con a bordo lo stesso equipaggio del volo di collaudo. Dopo aver subito l'ispezione finale l'aeronave entr\u00f2 in servizio operativo il 28 maggio al comando del maggiore Agostoni. Il nuovo comandante esegu\u00ec numerose ascensioni di addestramento, ma promosso tenente colonnello dovette cedere il comando al capitano Carlo Gallotti il 12 luglio. Pochi giorni dopo il dirigibile si trasfer\u00ec a Tauriano di Spilimbergo, sostituendo il similare \"M.9\" ivi dislocato. Nella notte tra il 22 e il 23 luglio decoll\u00f2, con a bordo 760\u00a0kg di bombe, per la sua prima missione bellica che aveva come obiettivo le posizioni austro-ungariche sul massiccio dell'Hermada, in particolare i concentramenti di truppe segnalati ad ovest di Duttogliano e Scoppo. Il decollo avvenne alle ore 24.00, e giunto su Palmanova il dirigibile scaric\u00f2 la zavorra portandosi da una quota sotto i 2\u00a0000 a 3\u00a0200\u00a0m, oltrepassando l'Isonzo alla confluenza col Torre. Col favore del vento procedette ad una velocit\u00e0 di 90\u00a0km/h, compiendo il tragitto di 15\u00a0km che separavano l'Isonzo dall'Hermada con l'intenzione di passare in mezzo ai proiettori posizionati uno sull'Hermada e uno sul Monte Terstlji. Procedendo a 3\u00a0600\u00a0m giunse in vista dell'obiettivo protetto da una foschia che impediva da terra di scorgerlo, quando i due proiettori, cui se ne aggiunse un terzo posto sempre sull'Hermada si misero alla ricerca di aerei nemici. Alle ore 1:40 lanci\u00f2 regolarmente il suo carico di bombe sulle postazioni di rovescio della posizione sull'Hermada, e con le prime esplosioni i due proiettori furono subito spenti. Al termine delle esplosioni ne fu riacceso uno solo che cominci\u00f2 a ricercare l'aeronave inquadrandola saltuariamente. Gli austro-ungarici eseguirono un tiro di artiglieria con caratteristiche di interdizione a zona con granate regolate per esplodere ad alta quota contro il dirigibile che si era portato a 4\u00a0320\u00a0m. A velocit\u00e0 ridottissima, e con un freddo molto intenso, l''\"M.12\" cerc\u00f2 di oltrepassare l'Isonzo, ma pochi chilometri prima dell'obiettivo a bordo dell'aeronave ci si accorse che la pressione all'interno dell'involucro stava diminuendo progressivamente in special modo nei compartimenti estremi di prua e poppa. Il comandante ordin\u00f2 subito di scendere di quota, ma poco dopo ci si accorse che i piani di coda si erano incastrati in posizione a salire, nonostante l'assiometro del fixator segnasse che erano nella massima posizione a scendere. Quando anche i timoni andarono in avaria il dirigibile incominci\u00f2 a girare in tondo, e allora furono spenti i propulsori lasciandosi trasportare dalla corrente aerea. Il dirigibile fu portato rapidamente sul mare, passando 4\u00a0km ad est di Punta Sdobba, e nonostante tutti i tentativi fatti, scendendo a 2,5\u00a0m al secondo, la navicella tocc\u00f2 la superficie del mare all'altezza di Bocca di Primiero, circa 4 miglia ad est della laguna di Grado. I membri dell'equipaggio riuscirono a segnalare la loro posizione tramite l'uso di una lampadina tascabile, e dopo essere stati inquadrati da un proiettore, da terra arriv\u00f2 la segnalazione che i mezzi di soccorso stavano arrivando. Circa mezz'ora dopo alcuni MAS arrivarono sul posto, traendo in salvo alle 4:00 il comandante Gallotti, e i sergenti motoristi Eugenio Costa e Silvio Alessi, mentre persero la vita il capitano Remo La Valle e il tenente del genio Silvio Soli i cui corpi vennero successivamente recuperati.\nI resti del dirigibile furono successivamente recuperati da un rimorchiatore e da un barcone da carico, con la navicella che venne poi depositata sul Belvedere di Grado. Durante la sua carriera l'M.12 comp\u00ec in totale 12 voli, dei quali uno di guerra, per un totale di 22 ore e 45 minuti di volo."}
{"id": "7952521", "revid": "1702319", "url": "https://it.wikipedia.org/wiki?curid=7952521", "title": "Cappella di Sant'Anna (Lonate Pozzolo)", "text": "La cappella di Sant'Anna ha origini antiche. Le sue prime tracce come il \"genziolo de Monte\" si trovano nell'elenco del 1567 dei beni incantati dai consorzi medievali di Lonate.\nStoria e descrizione.\nIn una dettagliata descrizione del 1832 dei lavori di manutenzione della via Gaggio, l'ingegnere Mariani, faceva iniziare la strada dalla cappella di San Sigismondo, titolo dell'epoca della cappella, in aperta campagna anche se non molto distante da Lonate.\nLa dedica a Sant'Anna \u00e8 successiva, come protettrice di molte categorie professionali nonch\u00e9 molto venerata delle partorienti e dalle donne desiderose di maternit\u00e0. \nNel 1985 fu effettuata un'accurata ristrutturazione dell'edificio, durante la quale sono emerse le fondazioni e le pareti antiche in ciottoli a secco, anche l'antico arco d'ingresso, pi\u00f9 ampio ed in mattoni.\nNel 1986 \u00e8 stata realizzata la nicchia per ospitare la statua della santa titolare in gesso, proveniente da un altare della parrocchiale di Lonate e ritoccata intorno al 1950 dal lonatese Giuseppe Rizzi. Durante i lavori sono emersi resti di quattro sepolture."}
{"id": "7952523", "revid": "22475", "url": "https://it.wikipedia.org/wiki?curid=7952523", "title": "Julie Lampe", "text": "Biografia.\nLampe ha debuttato al Den Nationale Scene di Bergen, teatro presso il quale rimarr\u00e0 fino al 1898. Dal 1901 al 1935 \u00e8 stata in forza al Teatro Nazionale di Oslo, dove ha interpretato classici ruoli di commedia nonch\u00e9 ruoli tragici, ad esempio in opere di August Strindberg. Dal 1900 al 1930 ha preso parte a 165 allestimenti teatrali. Ha recitato anche in 5 film."}
{"id": "7952528", "revid": "1573940", "url": "https://it.wikipedia.org/wiki?curid=7952528", "title": "Chiesa della Maggia", "text": "LOratorio della Beata Vergine della Consolazione (meglio conosciuto come Chiesa della Maggia) \u00e8 un edificio religioso del comune di Lonate Pozzolo (VA).\nL'edificio nacque come luogo devozionale della Cascina Maggia a nord della frazione di Tornavento, parte del complesso logistico \"World Trade Center Malpensa Airport\".\u00c8 raggiungibile sia dal parcheggio del complesso che da un sentiero panoramico che la collega con la Via Gaggio presso l'ex dogana austroungarica.\nStoria.\nLe prime testimonianze della chiesa risalgono alla fine del XVI secolo, quando una mappa conservata presso l'Archivio di Stato di Torino rappresentava la Cascina Maggia racchiusa in una cinta muraria esagonale con all'interno una croce, cosa che fa supporre la presenza di un edificio religioso. La chiesa \u00e8 poi presente in una mappa del 1722, posizionata a nord-ovest del complesso abitativo della cascina.\nLa benedizione avvenne nel 1740, ad opera di un delegato arcivescovile. Nel 1750 era di propriet\u00e0 dei Visconti, i quali erano obbligati a svolgere almeno 12 messe all'anno. La chiesa venne preservata dalle trasformazioni che interessarono la Cascina Maggia, compresi gli abbattimenti e la ricostruzione degli edifici adiacenti. Nella seconda met\u00e0 del XX secolo l'intera zona venne acquistata da una societ\u00e0 di logistica italo-olandese, che vi costru\u00ec il nuovo complesso. Anche la chiesa \u00e8 di propriet\u00e0 della societ\u00e0, ma la parrocchia di Lonate Pozzolo ha la possibilit\u00e0 di svolgervi delle funzioni religiose.\nFu interessata da un intervento di restauro nel 1988.\nDescrizione.\nL'edificio \u00e8 di forma rettangolare, con un portico antistante all'ingresso principale posto sul lato ovest. Oltre al porticato sono, sempre del Settecento, la torre con le campane e l'affresco sopra l'altare, che rappresenta una Madonna col Bambino seduta su un seggio tra finti tendaggi aperti.\nSono del 1898 gli emblemi e i motti delle famiglie Parravicino e Losetti, dipinti sulle parenti che fiancheggiano l'altare. Essi furono realizzati per il matrimonio dell'ingegner Giulio Parravicino (proprietario della cascina) con Ines Lossetti Mandelli, erede dei signori di Dairago.\nLa piazzetta antistante l'ingresso \u00e8 un punto panoramico verso occidente sul Parco del Ticino (il Parco naturale lombardo della Valle del Ticino per la Lombardia e il Parco naturale della Valle del Ticino per il Piemonte), con una visuale specifica sulla citt\u00e0 di Oleggio e sulle Alpi Pennine, in particolare il massiccio del Monte Rosa."}
{"id": "7952529", "revid": "1630518", "url": "https://it.wikipedia.org/wiki?curid=7952529", "title": "Paranthodon africanus", "text": ""}
{"id": "7952541", "revid": "104824474", "url": "https://it.wikipedia.org/wiki?curid=7952541", "title": "Sofronius Eusebius Hieronymus", "text": ""}
{"id": "7952542", "revid": "115033896", "url": "https://it.wikipedia.org/wiki?curid=7952542", "title": "Chiesa di Santa Maria degli Angeli (Lonate Pozzolo)", "text": "La chiesa di Santa Maria degli Angeli \u00e8 un edificio religioso del comune di Lonate Pozzolo in Lombardia.\nStoria.\nSvolta in un documento risalente al 1333, che ne attribuisce la propriet\u00e0 ad una cappellania laicale dedicata a san Giovanni Evangelista, ma serviva anche le suore del vicino monastero femminile di Santa Maria. \nNel 1567 Carlo Borromeo spost\u00f2 il consorzio laicale nella Scuola della Carit\u00e0 e un\u00ec i beni della cappellania a quelli del convento di Santa Maria, che era stato anche potenziato aggregandovi anche i beni di altri conventi minori della zona, dedicati a San Gerolamo e San Pietro, che erano stati sciolti.\nLa chiesa in quest'epoca era divisa in due parti, la \"chiesa interna\" dietro all'altare e quella \"esterna\" accessibile alla popolazione. Le monache potevano solo vedere il sacerdote e sentirne la voce, ma non potevano n\u00e9 vedere i fedeli presenti nella chiesa esterna n\u00e9 essere viste dagli stessi e ricevevano la comunione attraverso una piccola apertura visibile a sinistra dell'altare.\nNel 1625 la chiesa venne ricostruita completamente, insieme forse al monastero e due anni pi\u00f9 tardi fu consacrata da Carlo Borromeo\nNel 1783 il monastero venne soppressi dal governo austriaco e le chiesa divenne una sussidiaria della parrocchiale.\nNel 1913 furono rinnovate le campane del campane Le campante, requisite durante la seconda guerra mondiale furono successivamente rimpiazzate\nNel 1964 furono effettuati lavori di restauro, rinforzate le parti in pietra, rinnovato le intonacature, rifatto il pavimento del presbitero e della sacrestia e installato un nuovo portone.\nNel 1981-1982, oltre a lavori minori di manutenzione, furono restaurati i quadri della Madonna e di San Pietro, recuperato i colori dell'altare a quelli originali. Inoltre sulla cupola fu dipinta l'ascesa della Madonna in cielo, ispirandosi al dipinto di Francisco Goya nella cupola di San Antonio de la Florida a Madrid.\nDescrizione.\nLa chiesa ha una pianta quasi a croce greca, su un asse est-ovest, con i bracci laterali corti e una pianta centrale quasi ottagonale. Su uno dei bracci laterali una lapide riporta lo stemma di Carlo Borrome a ricordo della consacrazione, l'altro \u00e8 dedicato alla famiglia Sacchi, che probabilmente fu una delle principali finanziatrici della ricostruzione. La copertura della chiesa \u00e8 una calotta sferica, i bracci laterali sono a botte cilindrica.\nDopo la soppressione del convento nel 1783 la chiesa interna fu adibita ad altri usi, rimangono comunque la grata a sinistra dell'altare attraverso cui le monache ricevevano la comunione, un vano, ora contenente una statua di Cristo, in cui in precedenza c'era una grata attraverso cui le monache potevano seguire l'esposizione del Santissimo Sacramento, una finestra a destra dell'altare attraverso cui le monache malate potevano seguire la messa, una lunetta sopra all'altare su cui probabilmente c'era una grata e che ora ospita un dipinto.\nL'altare risale al XVII secolo, mentre il pulpito in legno dorato \u00e8 del XVI secolo. Il pavimento \u00e8 stato rifatto nel XIX secolo con pietre colorate, che probabilmente riprendevano il pavimento precedente. Sopra l'altare si trova un dipinto che ritrae la Madonna degli Angeli, della prima met\u00e0 del secolo XVI, attribuito alla scuola del Procaccini; nel transetto ovest la Crocifissione di San Pietro, firmato da Johann Christoph Storer, pittore bavarese. La volta a vela \u00e8 stata affrescata in stile moderno nel 1982..\nI muri laterali della chiesa in semplici in mattoni contrastano con l'elaborata facciata, ricca di nicchie, colonne, lesene, un timpano, sovrastato centralmente dalla statua della Madonna."}
{"id": "7952544", "revid": "228587", "url": "https://it.wikipedia.org/wiki?curid=7952544", "title": "Tunisiaclupea speratus", "text": "La tunisiaclupea (Tunisiaclupea speratus) \u00e8 un pesce osseo estinto, appartenente agli ellimmittiformi. Visse nel Cretaceo inferiore (Barremiano, circa 126 milioni di anni fa) e i suoi resti fossili sono stati ritrovati in Africa.\nDescrizione.\nQuesto piccolo pesce doveva essere lungo poco pi\u00f9 di 6 centimetri e possedeva un corpo alto e tozzo, probabilmente abbastanza piatto lateralmente. La massima profondit\u00e0 corporea era localizzata all'origine della pinna dorsale. Il margine anteriore dorsale del profilo corporeo era quasi dritto. La pinna dorsale era pi\u00f9 o meno triangolare. Come tutti gli ellimmittiformi, \"Tunisiaclupea\" possedeva scudi ossei nella zona tra il cranio e la pinna dorsale e lungo il margine inferiore del corpo, tra il cranio e la pinna anale. Le spine neurali anteriori non erano fuse, e il primo uroneurale era dotato di un'espansione laminare dorsale. Era inoltre presente un diastema ipurale. \nClassificazione.\n\"Tunisiaclupea speratus\" venne descritto per la prima volta nel 2019, sulla base di resti fossili ritrovati nella formazione Sidi Aich, nella Tunisia meridionale. I fossili appartengono a uno dei pi\u00f9 antichi ellimmittiformi, un gruppo di pesci ossei teleostei affini ai clupeiformi (aringhe e sardine) ma dotati di una doppia protezione ossea lungo il margine dorsale e quello ventrale. \"Tunisiaclupea\", in particolare, sembra essere un rappresentante della famiglia Paraclupeidae, che comprende gli ellimmittiformi pi\u00f9 derivati. \"Tunisiaclupea\" occuperebbe una posizione filogenetica intermedia tra \"Ellimma\" e \"Tycheroichthys\"."}
{"id": "7952545", "revid": "22356", "url": "https://it.wikipedia.org/wiki?curid=7952545", "title": "Tunisiaclupea", "text": ""}
{"id": "7952546", "revid": "111794512", "url": "https://it.wikipedia.org/wiki?curid=7952546", "title": "Molinaccio (Lonate Pozzolo)", "text": "Il Molinaccio o Molinazzo \u00e8 stato un mulino situato nel comune Lonate Pozzolo (VA) lungo la Gora Molinara a circa 2400 metri a sud del Ponte di Oleggio.\nStoria.\nLa prima costruzione del Molinazzo risale al XVII secolo, dove venne costruito tra due rami della Roggia Molinara lungo la sponda lombarda della valle del Ticino. In questo luogo era presente un isolotto che tra il '700 e l'800 raggiunse la dimensione di 130 metri di lunghezza e 80 metri di larghezza.\nAll'inizio del XX secolo le ruote a sinistra vennero sostituite con una turbina verticale che riusciva a muovere 50 telai per la lavorazione cotone, mentre dal 1939 aziona anche un generatore di corrente alimentante delle pompe di irrigazione.\nIn seguito, l'edificio venne trasformato in un'azienda, aggiungendo un fabbricato parallelo ad est e chiudendo il ramo sinistro della roggia. Ad oggi il Molinazzo non viene pi\u00f9 utilizzato come mulino, infatti l'edificio pi\u00f9 antico \u00e8 stato convertito a stalla, mentre quello pi\u00f9 recente \u00e8 adibito ad abitazione.\nDescrizione.\nL'edificio \u00e8 di circa 25 metri di lunghezza e 8 di larghezza, a cui vanno aggiunti due piccoli edifici, uno sull'isolotto e l'altro a est della roggia. A nord ci sono i nervili da cui entra l'acqua, mentre le ruote sono due lati."}
{"id": "7952549", "revid": "104824592", "url": "https://it.wikipedia.org/wiki?curid=7952549", "title": "San Gregorio di Spoleto", "text": ""}
{"id": "7952550", "revid": "628767", "url": "https://it.wikipedia.org/wiki?curid=7952550", "title": "Guerra civile lituana", "text": "Con guerra civile lituana ci si pu\u00f2 riferire a:"}
{"id": "7952553", "revid": "104824633", "url": "https://it.wikipedia.org/wiki?curid=7952553", "title": "Marsus", "text": ""}
{"id": "7952554", "revid": "104824670", "url": "https://it.wikipedia.org/wiki?curid=7952554", "title": "Paulus Orosius", "text": ""}
{"id": "7952556", "revid": "287204", "url": "https://it.wikipedia.org/wiki?curid=7952556", "title": "Guerra civile navarrese", "text": ""}
{"id": "7952559", "revid": "6923", "url": "https://it.wikipedia.org/wiki?curid=7952559", "title": "Li Lisan", "text": "Mor\u00ec in circostanze misteriose nel 1967, nel pieno della Rivoluzione culturale, ufficialmente suicida ma non vi sono mai state certezze di ci\u00f2.\nBiografia.\nLi Lisan nacque a Liling nello Hunan nel 1899 con il nome di Li Rongzhi. Suo padre, un maestro, insegn\u00f2 al figlio poemi e classici cinesi tradizionali. Nel 1915 Li si trasfer\u00ec a Changsha per andare al liceo e vide un annuncio su un giornale scritto da uno studente della Prima Scuola Normale di Changsha con lo pseudonimo di \"28 colpi\". Li lo incontr\u00f2 e ne divenne amico. Si trattava nientemeno che di Mao Zedong. Pi\u00f9 tardi Li si un\u00ec all'esercito di un signore della guerra locale dello Hunan. Uno dei comandanti di divisione, Cheng Qian, che era dello stesso villaggio del padre di Li e suo alunno, lo sponsorizz\u00f2 per andare a studiare a Pechino.\nVita privata.\nDurante il suo esilio in Unione Sovietica, Li spos\u00f2 Li Kishkin. Da lei ebbe sei figli. Dopo la morte di Li, sua moglie trascorse otto anni in una cella di isolamento per detenuti politici particolarmente importanti, quasi completamente isolati. Dopo la liberazione, rimase in Cina, essendo cittadina cinese.\nLa figlia di Li Lisan ed Li Kishkin, Li Yanlan, divenne traduttrice e professoressa di lingue straniere presso l'Universit\u00e0 di Pechino.\nCarriera Politica.\nFrancia.\nQuando raggiunse Pechino, Li fece domanda per studiare in Francia e vi arriv\u00f2 nel 1920. Lavor\u00f2 part-time come assistente di un calderaio per guadagnare denaro. Il suo capo era un membro del neonato Partito Comunista Cinese che lo inizi\u00f2 al comunismo e Li partecip\u00f2 attivamente alle lotte per i diritti dei lavoratori cinesi in Francia. Per il suo lavoro rivoluzionario attivo e senza paura, Li fu etichettato come sovversivo. Nel 1921 fu espulso insieme a pi\u00f9 di altri 100 cinesi dalle autorit\u00e0 francesi.\nRitorno in Cina.\nQuando Li torn\u00f2 a Changsha incontr\u00f2 Chen Duxiu, segretario generale del Partito Comunista Cinese, che lo convinse ad entrare nel partito. Esso lo incaric\u00f2 di organizzare le attivit\u00e0 lavorative nella miniera di carbone di Anyuan. Rivelatosi un eccezionale lavoratore nella sua zona, Li fece aumentare notevolmente il numero di membri al Partito Comunista e perfezion\u00f2 i suoi metodi di organizzazione. Alla fine del 1924 c'erano solo 900 membri del Partito Comunista (PCC) in tutta la Cina, 300 dei quali provenivano dalla miniera di carbone di Anyuan. Fu in quel momento che Li mostr\u00f2 il suo grande talento nel lavoro e nella sua organizzazione in collaborazione con Liu Shaoqi, che in seguito divenne il suo vice.\nCertamente i nazionalisti del Kuomintang avevano una grande opinione delle capacit\u00e0 organizzative di Li. Infatti un rapporto del 1928 affermava le difficolt\u00e0 per l'Esercito Rivoluzionario Nazionale di sopprimere la \"zona rossa\" di Anyuan a causa del radicato pensiero comunista instaurato da Li Lisan.\nNel 1926 Li and\u00f2 a Wuhan, il maggiore polo lavorativo nella Cina centrale. Anche se Xiang Zhongfa, che in seguito divenne segretario generale del PCC, era il massimo leader in quel momento, era Li che prendeva effettivamente le decisioni. Nel 1927 dopo la scissione del Primo Fronte Unito tra nazionalisti e comunisti, Li fu il primo a proporre la Rivolta di Nanchang contro il Kuomintang e assunse il ruolo di direttore delle guardie di sicurezza. Sebbena la rivolta si rivel\u00f2 imprudente e priva di planimetrie e il suo fallimento fosse inevitabile, Li ne guadagn\u00f2 tantissima fama per il suo coraggio e tenacia e divenne uno dei principali dirigenti del Partito Comunista.\nDirigenza di Xiang.\nNel VI Congresso nazionale del Partito Comunista Cinese tenutosi a Mosca, il vecchio amico di Li, Xiang Zhongfa, fu eletto segretario generale con il sostegno dell'Internazionale Comunista (Comintern) e dell'Unione Sovietica. Durante la dirigenza di Xiang, Li gioc\u00f2 un ruolo gradualmente sempre pi\u00f9 importante. Xiang licenzi\u00f2 Cai Hesen, membro in carica del Politburo del PCC e Ministro del Dipartimento di Propaganda dello stesso per il modo estremista di dirigere la Divisione del Sunzi del partito. Xiang scelse Li per sostituire Cai. Egli divenne uno dei soli quattro membri permanenti del Politburo e Ministro della Propaganda nell'ottobre 1928.\nQuando l'ufficio per l'Estremo Oriente del Comintern emise un ordine anti-destra e incolp\u00f2 il PCC di inattivit\u00e0 nel 1929, Xiang protest\u00f2. Egli sapeva che Li era un candidato appropriato per svolgere il lavoro di comunicazione a causa della sua eloquenza ed energia e quindi gli affid\u00f2 il compito di gestire le relazioni con il Comintern. Xiang mand\u00f2 inoltre Zhou Enlai a Mosca per avere ulteriori istruzioni, Li prese anche il suo posto, cosa che lo mise ancora pi\u00f9 al centro della scena politica comunista cinese e gli diede la possibilit\u00e0 ancora una volta di dimostrare il suo talento.\nDeclino.\nQuando Xiang venne a conoscenza della decisione del Comintern di attuare la politica anti-destra, sostenne che la rivoluzione cinese fosse nel suo periodo di punta. Li trasform\u00f2 questa teoria in estremismo, che in seguito sarebbe stata chiamata \"Linea di Li Lisan\", e chiese la rivolta armata in tutte le citt\u00e0 e l'estensione della rivoluzione a tutto il Paese.\nNel giugno 1930 la linea di Li divenne matura grazie al sostegno di Xiang. Il PCC dette il suo ordine alle divisioni di tutte le province e istitu\u00ec comitati di azione ovunque per prepararsi alla rivolta su vasta scala in ottobre. Il Comintern per\u00f2 espresse il suo malcontento, affermando che si stava elaborando politiche sistemiche per la rivoluzione cinese e il PCC avrebbe dovuto concentrarsi sulla rivolta in una o pi\u00f9 province. Xiang sostenne Li e la sua idea che era l'ora zero della rivoluzione cinese. In diverse discussioni, la tensione tra Xiang, Li e il Comintern aument\u00f2 notevolmente. Il sospetto e la critica del PCC nei confronti del Comintern erano visti come tradimento all'interno dell'Internazionale.\nNel luglio 1930 l'Armata Rossa Cinese sotto il comando di Li cattur\u00f2 Changsha nello Hunan ma l'Esercito Rivoluzionario Nazionale del Kuomintang sconfisse le sue forze entro pochi giorni. Le insurrezioni in altre citt\u00e0 furono tutte represse rapidamente dai nazionalisti. Inoltre, Li si era inimicato molti membri del Partito Comunista per il suo stile autoritario. Alcuni di questi erano vecchi membri come gli attivisti del lavoro He Mengxiong e Luo Zhanglong che furono accusati solo perch\u00e9 contrari a Li. Wang Ming e il suo gruppi dei 28 bolscevichi nel frattempo tornarono da Mosca per essere designati ad assumere la guida del PCC come voluti dai vertici sovietici ma al loro arrivo furono accolti dalla freddezza di Li.\nCon tanti avversari sia all'interno che all'esterno del partito, il destino di Li fu sigillato. Il Comintern invi\u00f2 Qu Qiubai e Zhou Enlai di nuovo in Cina per far rispettare le sue scelte politiche. I 28 bolscevichi approfittarono di questa opportunit\u00e0 per denunciare Li. Xiang e Li ancora non si rendevano conto del chiaro pericolo in cui si trovavano e criticavano severamente questi giovani studenti immaturi. Poi il Comintern invi\u00f2 un telegramma per chiamare Li a Mosca per il pentimento. Pavel Mif, presidente dell'Universit\u00e0 Sun Yat-sen di Mosca e mentore dei 28 bolscevichi, and\u00f2 a Shanghai come inviato dell'Internazionale. Sotto la direzione di Mif, si tenne la 4\u00aa riunione plenaria del VI Congresso nazionale del Partito Comunista Cinese. Li fu sostituito dal protetto di Mif, Wang Ming, e i suoi associati nei 28 bolscevichi intrapresero altri importanti lavori.\nLi and\u00f2 a Mosca per la sua confessione e pentimento ma non sapeva che sarebbe stato in lungo periodo di redenzione. Nei successivi 15 anni soffr\u00ec molto a causa di rimproveri, critiche e epurazioni. Il Partito Comunista dell'Unione Sovietica si rifiut\u00f2 persino di accettarlo come membro del Partito Comunista Cinese per diversi anni. Inoltre, quando Wang Ming e Kang Sheng tornarono da Mosca come rappresentanti del PCC al Comintern, perseguitarono Li con ogni mezzo disponibile. L'unico conforto fu che in Unione Sovietica Li incontr\u00f2 e in seguito spos\u00f2 Lisa Kishkin, tipografa sovietica, che in seguito sarebbe emigrata in Cina con lui.\nUltimi anni.\nIl vecchio amico di Li, ovvero Mao, non si dimentic\u00f2 di lui. Fu eletto nel Comitato centrale del PCC nel VII Congresso nazionale del Partito tenutosi a Yan'an nel 1945. Nel 1946 fu rimandato in Cina. Arriv\u00f2 nella Cina nordorientale per lavorare alla divisione locale del partito in qualit\u00e0 di Ministro del Dipartimento del Lavoro. Allo scoppio della seconda fase della guerra civile cinese Li fu nominato rappresentante capo della parte del PCC del collegio arbitrale composto dai membri del Kuomintang e degli Stati Uniti d'America.\nLa Repubblica Popolare Cinese.\nDopo l'istituzione della Repubblica Popolare Cinese nel 1949 Li torn\u00f2 sulla scena con la nomina a Ministro del Lavoro per guidare il sindacato. Li non abbandon\u00f2 la sua vecchia causa e port\u00f2 avanti alcune linee guida sulle misure di gestione democratica dell'industria. Durante gli anni della Guerra di Corea, Li fu nominato vice segretario generale della Difesa antiaerea a causa della sua pratica di attacco anti-aereo durante la seconda guerra mondiale durante il suo soggiorno a Mosca.\nLi rimase un sostenitore dell'indipendenza dei sindacati dallo Stato, idea che lo port\u00f2 in conflitto con Mao. Fu vicepresidente della Federazione dei sindacati di tutta la Cina fino al 1958 e primo presidente dell'Istituto cinese delle relazioni industriali.\nCon la crisi sino-sovietica negli anni '60 la vita di Li divenne pi\u00f9 dura. Anche se sua moglie Li Kishkin consegn\u00f2 il suo passaporto sovietico e prese la nazionalit\u00e0 cinese per dimostrare la sua lealt\u00e0 verso il marito e il suo Paese, non ci fu modo di allentare la situazione. Soprattutto quando arriv\u00f2 la Rivoluzione culturale, Kang Sheng non si fece scrupoli a denunciare il suo vecchio rivale. Li fu etichettato come un agente dell'Unione Sovietica e fu torturato sia mentalmente che fisicamente dalle Guardie Rosse. Anche sua moglie e le sue figlie furono imprigionate.\nPresumibilmente incapace di affrontare questa situazione ancora di pi\u00f9, Li si suicid\u00f2 con del sonnifero dopo aver finito di scrivere l'ultima lettera a Mao, come raccontarono i suoi carcerieri. Il biografo di Li, Patrick Lescot, ha messo in dubbio la natura della morte di Li.\nLi Sishen, la segreteria personale di Li Lisan, in seguito scrisse che non credeva che egli avrebbe potuto avere accesso a pillole sufficienti per uccidersi. Li Sishen era stata responsabile della supervisione dell'emissione dei sonniferi. Ricord\u00f2 di aver litigato con Li, che voleva una pillola in pi\u00f9 ogni sera.\nLi stesso respinse l'idea che potesse suicidarsi, definendola ridicola.\nNel 1980 il Dipartimento di Organizzazione del Partito Comunista Cinese finalmente permise alla famiglia di Li di leggere il suo rapporto autoptico. Esso elencava erroneamente la sua altezza di 15 centimetri e conteneva altri errori che si aggiungono ai dubbi della famiglia sulla versione ufficiale della morte di Li.\nRiabilitazione.\nNel marzo 1980 Li fu riabilitato e ufficialmente dichiarato \"un membro eccezionale del Partito Comunista Cinese, un grande rivoluzionario e leader del movimento operaio cinese\". Una delle strade della sua citt\u00e0 natale, Liling, nello Hunan, prende il nome di Li Lisan."}
{"id": "7952560", "revid": "104824702", "url": "https://it.wikipedia.org/wiki?curid=7952560", "title": "San Proto di Porto Torres", "text": ""}
{"id": "7952563", "revid": "104824737", "url": "https://it.wikipedia.org/wiki?curid=7952563", "title": "Calepodius", "text": ""}
{"id": "7952564", "revid": "104824751", "url": "https://it.wikipedia.org/wiki?curid=7952564", "title": "San Sansone ospitaliere", "text": ""}
{"id": "7952565", "revid": "287204", "url": "https://it.wikipedia.org/wiki?curid=7952565", "title": "Guerra dei cimarroni", "text": ""}
{"id": "7952566", "revid": "767487", "url": "https://it.wikipedia.org/wiki?curid=7952566", "title": "Miss Lulu Bett (film)", "text": "Miss Lulu Bett \u00e8 un film muto del 1921 diretto da William C. de Mille e interpretato da Lois Wilson, Milton Sills, Theodore Roberts, Helen Ferguson, Mabel Van Buren.\nLa sceneggiatura fu firmata da Clara Beranger che adatt\u00f2 per lo schermo l'omonimo romanzo di Zona Gale pubblicato a New York nel 1920.\nProduzione.\nLa Famous Players-Lasky Corp. aveva acquisito i diritti di \"Miss Lulu Bett\", popolare romanzo di Zona Gale. L'autrice aveva poi firmato una riduzione teatrale della storia, un lavoro che aveva ottenuto a Broadway un grande successo restando in scena dal 27 dicembre 1920 al giugno 1921 e vincendo poi anche un Premio Pulitzer. La notizia era riportata da \"Moving Picture World\" del 13 agosto 1921. Nello stesso periodo, avrebbero dovuto cominciare anche le riprese del film presso i Lasky Studios di Hollywood, con Mildred Harris nel ruolo della protagonista. Ma il 10 settembre, il periodico annunci\u00f2 che la Harris era stata sostituita perch\u00e9 gi\u00e0 impegnata con un altro progetto. Picture-Play scrisse che Mildred Harris in realt\u00e0 non era stata giudicata adatta alla parte perch\u00e9 \"troppo bella\" per impersonare la goffa e poco attraente protagonista, il cui ruolo venne affidato a Lois Wilson.\nLe riprese del film, che fu prodotto dalla Paramount Pictures, durarono da inizio settembre ad ottobre del 1921. Il 10 settembre, la Motion Picture News conferm\u00f2 che la lavorazione era cominciata. Il 22 ottobre, \"Moving Picture World\" annunciava che De Mille aveva completato il montaggio del film.\nDistribuzione.\nIl 3 dicembre, \"Moving Picture World\" scriveva che la casa editrice D. Appleton and Co. aveva pubblicato una ristampa del romanzo in concomitanza con l'uscita del film.\nIl copyright, richiesto dalla Famous Player-Lasky Corp., fu registrato il 7 dicembre 1921 con il numero LP17328.\nIl film venne presentato in prima a Los Angeles nella settimana del 13 novembre 1921; a New York, in quella del 25 dicembre. La Paramount Pictures lo distribu\u00ec sul mercato nazionale facendolo uscire nelle sale degli Stati Uniti il 1\u00ba gennaio 1922. In Finlandia, il film fu distribuito il 16 maggio 1926; in Russia, prese il titolo \"\u041c\u0438\u0441\u0441 \u041b\u0443\u043b\u0443 \u0411\u044d\u0442\u0442\", in Svezia quello di \"Lulu's friare\".\nCopie della pellicola vengono conservate negli archivi della Cin\u00e9math\u00e8que Royale de Belgique a Bruxelles, della Library of Congress di Washington, del Museum Of Modern Art di New York, dell'UCLA Film And Television Archive di Los Angeles, del BFI/National Film And Television Archive di Londra."}
{"id": "7952567", "revid": "287204", "url": "https://it.wikipedia.org/wiki?curid=7952567", "title": "Guerra di Utrecht", "text": ""}
{"id": "7952568", "revid": "76963", "url": "https://it.wikipedia.org/wiki?curid=7952568", "title": "Theodore Carpenter", "text": "Biografia.\nFiglio di Jefferson e Pollie Middleton, perse il braccio sinistro a causa di un incidente durante la sua adolescenza, e venne amputato da un noto chirurgo che era uno zio del musicista jazz Doc Cheatham. Qualche tempo dopo, inizi\u00f2 a suonare la tromba e nel 1920 inizi\u00f2 l'attivit\u00e0 suonando in spettacoli di carnevale itineranti, e nel 1921 fece una tourn\u00e9e con il gruppo di Herbert Minstrel. Era uno dei tanti trombettisti muniti di una sola mano che lavoravano nel mondo della musica, anche soprannominato \"Wingy Manone\".\nDal 1926 si stabil\u00ec a Cincinnati, suonando con Wes Helvey, Clarence Paige, Zack Whyte e Speed Webb. Nel 1927, suon\u00f2 a Buffalo con Eugene Primus. Tra la fine del 1926 e il 1928, partecip\u00f2 allo spettacolo delle Whitman Sisters con il gruppo del pianista Troy Snapp.\nDurante i primi anni 1930, Carpenter suon\u00f2 nella Celery City Serenaders di Smiling Boy Steward e in un altro gruppo della Florida guidato da Bill Lacey. Intorno alla met\u00e0 degli anni 1930, diede inizio ad una serie di tourn\u00e8e con i direttori Jack Ellis, Dick Bunch e Jesse Stone e nei tardi anni 1930 si stabil\u00ec a New York, dove suon\u00f2 con Skeets Tolbert e Fitz Weston.\nDal 1939 divenne capo di un suo gruppo, suonando in noti locali come \"The Black Cat\", \"The New Capitol\" e altri ancora. Continu\u00f2 a dirigere il suo gruppo fino agli anni 1960, suonando occasionalmente in alcune date. Diverse sue registrazioni sono disponibili, ancora oggi, come MP3, compresi \"Look Out Papa Don't You Bend Down\", \"Preachin' Trumpet Blues\", \"Put Me Back In The Alley\", \"Rhythm of The Dishes and Pans\" e \"Team Up\".\nMor\u00ec il 21 luglio 1975 a New York."}
{"id": "7952569", "revid": "1305772", "url": "https://it.wikipedia.org/wiki?curid=7952569", "title": "Agua Prieta (Sonora)", "text": "Agua Prieta \u00e8 una municipalit\u00e0 dello stato di Sonora nel Messico settentrionale, il cui capoluogo \u00e8 la localit\u00e0 omonima.\nConta 82.918 abitanti (2015) e ha una estensione di 3943,07\u00a0km\u00b2."}
{"id": "7952570", "revid": "104824841", "url": "https://it.wikipedia.org/wiki?curid=7952570", "title": "Arcagato di Roma", "text": ""}
{"id": "7952572", "revid": "104824865", "url": "https://it.wikipedia.org/wiki?curid=7952572", "title": "Cassius Felix", "text": ""}
{"id": "7952573", "revid": "104824877", "url": "https://it.wikipedia.org/wiki?curid=7952573", "title": "Caelius Aurelianus", "text": ""}
{"id": "7952578", "revid": "104824923", "url": "https://it.wikipedia.org/wiki?curid=7952578", "title": "Cosmas et Damianus", "text": ""}
{"id": "7952579", "revid": "104824943", "url": "https://it.wikipedia.org/wiki?curid=7952579", "title": "Kosm\u00e1s kai Damian\u00f3s", "text": ""}
{"id": "7952581", "revid": "1534511", "url": "https://it.wikipedia.org/wiki?curid=7952581", "title": "Guerra polacco-teutonica", "text": ""}
{"id": "7952597", "revid": "182193", "url": "https://it.wikipedia.org/wiki?curid=7952597", "title": "Carolina Marcialis", "text": "Caratteristiche tecniche.\nGiocatrice forte fisicamente, di base \u00e8 una centrovasca con compito di marcatura sul centroboa, ma pu\u00f2 anche essere impiegata in fase offensiva sia per la costruzione del gioco che per concludere in porta.\nBiografia.\nTalento precoce, trascorre la prima parte della sua carriera nelle file del Nervi, club col quale sale dalla Serie C alla Serie A1. Tra il 2007 e il 2010 viene convocata pi\u00f9 volte nelle nazionali italiane giovanili, vincendo tra l'altro l'argento agli europei under-19 del 2007 e l'oro agli europei under-17 del 2008 .\nNel 2008 conosce il calciatore Antonio Cassano, all'epoca militante nella Sampdoria, con cui si fidanza; i due si sposano nel 2010 e dal matrimonio nascono i figli Cristopher (2011) e Lionel (2013).\nIl matrimonio e la maternit\u00e0 la portano momentaneamente ad abbandonare la carriera pallanuotistica tra il 2010 e il 2016; in seguito nella stagione 2016-2017 si accorda con la societ\u00e0 Locatelli di Genova per riprendere a giocare dalla Serie A2. Dopo questa prima annata, torna in A1 firmando un contratto con il , squadra con la quale arriva in finale di Coppa Italia 2019.\nSempre nel 2019 ottiene la prima convocazione nel \"Setterosa\".\nNella stagione 2020-2021 e 2021-2022 indossa la calottina della C.S.S. Verona"}
{"id": "7952602", "revid": "2207437", "url": "https://it.wikipedia.org/wiki?curid=7952602", "title": "Black Monday", "text": "Black Monday \u00e8 una serie televisiva ideata da Jordan Cahan e David Caspe, andata in onda per la prima volta il 20 gennaio 2019 su Showtime, con protagonisti Don Cheadle, Andrew Rannells, Regina Hall e Paul Scheer e segue le vicende di un gruppo di dipendenti del The Jammer Group durante il luned\u00ec nero del 1987.\nProduzione.\nNel 2013, Showtime incominci\u00f2 lo sviluppo di una serie televisiva, intitolata \"Ball Street\" e nell'autunno del 2016, David Caspe e Jordan Cahan acquistarono i diritti della serie. Il 7 settembre 2017 fu annunciato che la Showtime in collaborazione con la Sony Pictures Television aveva iniziato la produzione di un episodio pilota, scritto da Caspe e Cahan, entrambi i quali dovevano anche fungere da showrunner, e diretto da Seth Rogen e Evan Goldberg.\nIl 19 ottobre 2018 viene annunciato che la serie avrebbe debuttato il 20 gennaio 2019.\nIl 29 aprile 2019, Showtime ha annunciato una seconda stagione che ha esordito il 15 marzo 2020. Il 15 ottobre 2020 Showtime ha rinnovato la serie per una terza stagione che \u00e8 stata trasmessa dal 23 maggio 2021.\nCasting.\nIn concomitanza con l'annuncio dell'episodio pilota, fu annunciato che Don Cheadle e Andrew Rannells erano entrati nel cast e che sarebbero stati i protagonisti della serie. Il 12 febbraio 2018, anche Regina Hall, Paul Scheer, Kurt Braunohler e Eugene Cordero si sono aggiunti al cast, insieme a Casey Wilson, che sarebbe comparso nell'episodio pilota come guest star e come personaggio ricorrente nella serie. Durante l'annuncio della serie, venne confermato che anche Yassir Lester e Michael James Scott si sono aggiunti al cast e la comparsa di Ken Marino come guest star. Il 20 settembre 2018 e il 16 ottobre anche Kadeem Hardison \u00e8 entrata nel cast e le guest star Bruce Dern, Melissa Rauch, Horatio Sanz, Julie Hagerty, Vanessa Bell Calloway, Tim Russ e Jason Michael Snow.\nRiprese.\nLe riprese si sono svolte durante la met\u00e0 di febbraio 2018 a Los Angeles. e il 28 settembre 2018 al Millennium Biltmore Hotel.\nPromozione.\nIl 28 settembre 2018 \u00e8 stato pubblicato il primo teaser trailer e il 19 ottobre 2018 il trailer ufficiale. Il 14 dicembre 2018 \u00e8 stato pubblicato il secondo teaser trailer.\nDistribuzione.\nIl 14 gennaio 2019, la serie ha debuttato all'Ace Hotel di Los Angeles, alla presenza di David Caspe, Jordan Cahan, Seth Rogen, Evan Goldberg, Don Cheadle, Regina Hall, Jon Hamm, Horatio Sanz, Paul Scheer, Yassir Lester, Ken Marino, Vanessa Bell Calloway, Elia Cantu, Kadeem Hardison, Kurt Braunohler, Jennifer Zaborowski, Xosha Roquemore, David Krumholtz, David Nevins e Amy Israel.\nAccoglienza.\nLa serie ha ricevuto recensioni miste dai critici alla premi\u00e8re. Rotten Tomatoes d\u00e0 alla serie una percentuale del 52% con un voto di 5.93/10 basato su 42 recensioni. Metacritic d\u00e0 alla serie un voto di 57/100 basato su 26 recensioni"}
{"id": "7952616", "revid": "466539", "url": "https://it.wikipedia.org/wiki?curid=7952616", "title": "Rupert Goold", "text": "Biografia.\nDopo la laurea in Letteratura inglese al Trinity College dell'Universit\u00e0 di Cambridge e la borsa di studio Fulbright in \"Performance studies\" alla New York University, ha mosso i primi passi nel mondo della regia teatrale alla Donmar Warehouse nel 1995. Dopo aver lavorato come assistente alla regia per il dramma \"Art\" al Wyndham's Theatre nel 1999 e la pi\u00e8ce \"Speed-the-Plow\" nel West End londinese, \u00e8 stato direttore artistico del Royal and Derngate Theatres di Northampton dal 2000 al 2005.\nNel 2007 ha diretto Patrick Stewart in un acclamato allestimento di \"Macbeth\" al Minerva Theatre di Chichester, che successivamente fu riproposto anche al Gielguld Theatre di Londra, la Brooklyn Academy of Music di New York ed il Lyceum Theatre di Broadway. L'allestimento fu un grande successo di pubblico e critica e valse a Good il Laurence Olivier Award e l'Evening Standard Theatre Awards al miglior regista; nel 2010 torn\u00f2 a dirigere Macbeth nell'adattamento televisivo della sua produzione, sempre con Stewart nel ruolo eponimo.\nNel 2009 ricre\u00f2 la regia di Sam Mendes per il musical \"Oliver!\" in scena al Theatre Royal Drury Lane con Rowan Atkinson nel ruolo di Fagin. Dal 2010 si un\u00ec alla Royal Shakespeare Company in veste di regista associato. Dal 2013 \u00e8 il direttore artistico dell'Almeida Theatre di Londra.\nNel 2015 ha fatto il suo debutto cinematografico con il thriller \"True Story\", mentre nel 2019 ha diretto Ren\u00e9e Zellweger nel film su Judy Garland \"Judy\".\nVita privata.\nNel 2001 ha sposato Kate Fleetwood e la coppia ha avuto un figlio, Raphael, e una figlia, Constance."}
{"id": "7952622", "revid": "767487", "url": "https://it.wikipedia.org/wiki?curid=7952622", "title": "Troph\u00e9e des champions 2019", "text": "Il Troph\u00e9e des Champions 2019 \u00e8 stata la 43\u00aa Supercoppa di Francia, la 24\u00aa organizzata dalla LFP.\nSi \u00e8 svolta il 3 agosto 2019 allo Shenzhen Universiade Sports Centre di Shenzhen tra il , vincitore della Ligue 1 2018-2019, e il , vincitore della Coppa di Francia 2018-2019.\nIl ha conquistato il trofeo per la nona volta, la settima consecutiva, diventando primatista assoluto della competizione.\nAntefatti.\nParis Saint-Germain e Rennes si sono affrontate in finale di Supercoppa per la prima volta. Le due squadre si erano sfidate nella finale di Coppa di Francia della stagione precedente, vinta dal Rennes ai calci di rigore.\n\u00c8 stata la terza volta della Supercoppa francese in Cina, dopo le edizioni 2014 (a Pechino) e 2018 (sempre a Shenzhen). Per l'undicesima edizione la finale ha avuto luogo fuori dai confini nazionali, ininterrottamente dal 2009.\nLa partita.\nI campioni di Francia del Paris Saint-Germain presentano tre nuovi acquisti (il difensore Diallo, oltre ai centrocampisti spagnoli Herrera e Sarabia) nella formazione titolare. Anche il Rennes schiera tre volti nuovi (i difensori Morel e Maouassa, oltre all'attaccante Tait).\nAl 12' il Paris Saint-Germain mette a referto la prima occasione, creata da Kehrer che di testa colpisce la traversa. Sul ribaltamento di fronte il Rennes trova il vantaggio, realizzato da Hunou che devia di ginocchio il cross di Bourigeaud. Durante tutta la prima frazione i parigini cercano con insistenza il pareggio, ma le uniche occasioni arrivano su una conclusione di Sarabia parata da Koubek e su un tentativo di Cavani uscito di poco.\nNel secondo tempo il Paris Saint-Germain permane al pareggio al 57'. L'azione parte da un lancio in verticale del capitano Marquinhos per Sarabia che offre a Mbapp\u00e9 il comodo appoggio in rete. Gli uomini di Tuchel aumentano di pericolosit\u00e0 e trovano il gol partita al 73' con Di Mar\u00eda (subentrato a Herrera) che trasforma un calcio di punizione guadagnato da Sarabia per fallo commesso da Lea Siliki. La reazione del Rennes \u00e8 tardiva e si concentra negli ultimi minuti dell'incontro senza per\u00f2 ottenere risultati. Il PSG al fischio finale festeggia, dunque, la nona Supercoppa francese della sua storia."}
{"id": "7952627", "revid": "1305772", "url": "https://it.wikipedia.org/wiki?curid=7952627", "title": "Murder on the Orient Express (disambigua)", "text": ""}
{"id": "7952629", "revid": "119982", "url": "https://it.wikipedia.org/wiki?curid=7952629", "title": "Orange Prize", "text": ""}
{"id": "7952634", "revid": "6923", "url": "https://it.wikipedia.org/wiki?curid=7952634", "title": "The Journey (Ky-Mani Marley)", "text": "The Journey \u00e8 il secondo album del rapper Ky-Mani Marley pubblicato nel 2000."}
{"id": "7952635", "revid": "1310927", "url": "https://it.wikipedia.org/wiki?curid=7952635", "title": "Emiliano Romero Clavijo", "text": ""}
{"id": "7952637", "revid": "287204", "url": "https://it.wikipedia.org/wiki?curid=7952637", "title": "Ragazze elettriche", "text": "Ragazze elettriche (\"The Power\") \u00e8 un romanzo di fantascienza del 2016 di Naomi Alderman.\nTrama.\nLe donne, grazie alla capacit\u00e0 di emettere scosse elettriche, sono diventate il genere dominante sulla Terra.\nTramite le storie di quattro personaggi il romanzo racconta una societ\u00e0 incentrata sulla discriminazione sessuale con un rovesciamento dei ruoli, in cui le donne distruggono, violentano, seviziano e uccidono gli uomini, che sono vittime di violenza di genere istituzionalizzata.\nAccoglienza.\nNel giugno 2017 il romanzo ha vinto il Women's Prize for Fiction. Il romanzo \u00e8 stato anche inserito nella lista dei 10 migliori libri dell'anno del The New York Times.\nAdattamenti.\n\u00c8 stato annunciato che il romanzo diventer\u00e0 una serie tv per Amazon Prime Video."}
{"id": "7952647", "revid": "287204", "url": "https://it.wikipedia.org/wiki?curid=7952647", "title": "Fenilmetano", "text": ""}
{"id": "7952648", "revid": "287204", "url": "https://it.wikipedia.org/wiki?curid=7952648", "title": "Desossinorefedrina", "text": ""}
{"id": "7952650", "revid": "426017", "url": "https://it.wikipedia.org/wiki?curid=7952650", "title": "Consorti d'Orl\u00e9ans", "text": ""}
{"id": "7952653", "revid": "1873017", "url": "https://it.wikipedia.org/wiki?curid=7952653", "title": "440 West 42nd Street", "text": "Il 440 West 42nd Street, conosciuto anche come Middle of Manhattan (da qui nasce il nome MiMA), \u00e8 un grattacielo a uso misto situato nel quartiere di Hell's Kitchen a New York.\nCaratteristiche.\nAlto 204 metri e con 63 piani, venne costruito tra il 2007 e il 2011. I lavori sarebbero dovuti cominciare nel 2005 ma la crisi economica ha fermato i lavori di costruzione delle fondamenta che sono cosi slittati di un paio d'anni. Progettato dallo studio di architettura Arquitectonica di Miami, ha 43 piani occupato da appartamenti di lusso affittabili (dal 7\u00ba al 50\u00ba piano), dodici piani di condomini (dal piano 51 al 63), e un hotel Yotel ai piani pi\u00f9 bassi."}
{"id": "7952656", "revid": "287204", "url": "https://it.wikipedia.org/wiki?curid=7952656", "title": "Primera Divisi\u00f3n Femenina de Espa\u00f1a 2018-2019", "text": "La Primera Divisi\u00f3n Femenina de Espa\u00f1a 2018-2019, nota anche come Liga Femenina Iberdrola 2018-2019 per motivi di sponsorizzazione, \u00e8 stata la trentunesima edizione della massima serie del campionato spagnolo di calcio femminile. Il campionato \u00e8 stato vinto per la terza volta consecutiva dall'Atl\u00e9tico Madrid. Capocannoniere del campionato \u00e8 stata Jennifer Hermoso, calciatrice dell'Atl\u00e9tico Madrid, con 24 reti realizzate. Sono retrocessi in Primera Divisi\u00f3n B il e il .\nStagione.\nNovit\u00e0.\nDalla Primera Divisi\u00f3n 2017-2018 sono stati retrocessi in Segunda Divisi\u00f3n il e il . Dalla Segunda Divisi\u00f3n sono stati promossi in Primera Divisi\u00f3n il e il .\nFormula.\nLe 16 squadre si affrontano in un girone all'italiana con partite di andata e ritorno, per un totale di 30 giornate. La squadra prima classificata \u00e8 campione di Spagna, mentre le ultime due classificate retrocedono in Primera Divisi\u00f3n B, nuovo secondo livello del campionato spagnolo a partire dalla stagione 2019-2020. Le prime due classificate sono ammesse alla UEFA Women's Champions League. Da questa stagione tutte le squadre partecipanti al campionato sono ammesse alla Coppa della Regina 2018-2019.\nAvvenimenti.\nIl campionato \u00e8 stato caratterizzato dal record mondiale di presenze in una partita di calcio femminile tra club: spettatori per la partita tra Atl\u00e9tico Madrid e Barcellona, valida per la ventiquattresima giornata di campionato, e disputata il 17 marzo 2019 allo stadio Wanda Metropolitano di Madrid.\nClassifica finale.\nLegenda:\nNote:"}
{"id": "7952660", "revid": "1310927", "url": "https://it.wikipedia.org/wiki?curid=7952660", "title": "Emiliano Daniel Romero", "text": ""}
{"id": "7952662", "revid": "599013", "url": "https://it.wikipedia.org/wiki?curid=7952662", "title": "Hank Liotart", "text": "Carriera.\nClub.\nLiotart inizia la carriera nel prima di trasferirsi negli Stati Uniti d'America nel 1967. Il primo anno in America vest\u00ec le maglie dei e dei , senza per\u00f2 giocare incontri ufficiali. L'anno seguente, il primo della neonata NASL, Liotart con gli \"Stokers\" raggiunse le semifinali del torneo, perse contro i futuri campioni dell'.\nLa stagione seguente passa ai con cui ottiene il terzo posto in campionato.\nTerminata l'esperienza con i \"Tornado\" Liotart ritorna in patria per giocare con i cadetti del . Nel 1972 viene ingaggiato dal , con cui ottiene il nono posto nell'Eredivisie 1972-1973 e raggiunge la finale di KNVB beker 1972-1973, persa con il . Retrocede in cadetteria con il suo club la stagione seguente.\nTerminata l'esperienza con il NEC torna in America per giocare nei : nella prima stagione con i \"Sounders\" non supera la fase a gironi, mentre l'anno seguente con i suoi viene eliminato ai quarti di finale dai futuri finalisti dei .\nInizia la stagione 1976 in forza ai \"Sounders\" per poi essere ingaggiato dai \"Timbers\", con cui non supera la fase a gironi. L'anno dopo ottiene il quarto ed ultimo posto della Western Division della Pacific Conference.\nDopo un anno di fermo, Liotart torna a giocare nella massima divisione nordamericana in forza ai , con cui raggiunge la semifinale della NASL 1979; il piazzamento sar\u00e0 raggiunto anche la stagione seguente.\nNel 1982 viene ingaggiato dagli , con cui raggiunge la finale dell'American Soccer League 1982, persa contro i . Chiuder\u00e0 la carriera agonistica l'anno seguente sempre in forza agli \"Slickers\".\nContemporaneamente al calcio a 11 Liotart si dedic\u00f2 anche al calcio indoor, giocando nella MISL dal 1979 al 1982. Nell'ambito del calcio indoor allen\u00f2 anche gli .\nNazionale.\nNaturalizzato statunitense, nel 1975 gioca quattro incontri amichevoli con la nazionale stelle e strisce.\nL'anno seguente venne inserito nel Team America, selezione che raccoglieva i migliori giocatori che giocavano nella North American Soccer League, per disputare il Torneo del Bicentenario, competizione organizzata dalla USSF in occasione delle celebrazioni dei 200 anni della Dichiarazione d'indipendenza degli Stati Uniti d'America. Il Team America si classific\u00f2 al quarto ed ultimo posto del torneo."}
{"id": "7952667", "revid": "287204", "url": "https://it.wikipedia.org/wiki?curid=7952667", "title": "Ariel Durant", "text": "\u00c8 stata coautrice di \"Storia della Civilt\u00e0\" con suo marito Will Durant. Hanno vinto il Premio Pulitzer per la saggistica.\nBiografia.\nNata a Proskurov, nell'allora Impero russo (oggi Chmel'nyc'skj, in Ucraina) come Chaya (Ida) Kaufman dai genitori ebrei Ethel Appel Kaufman e Joseph Kaufman. La famiglia emigr\u00f2 nel 1900, visse per diversi mesi a Londra tra il 1900 e il 1901 sulla rotta verso gli Stati Uniti, dove arriv\u00f2 nel 1901. Aveva tre sorelle pi\u00f9 grandi, Sarah, Mary, e Flora, e tre fratelli pi\u00f9 piccoli, Harry, Maurice e Michael. Flora divenne la compagna e a volte l'assistente di Ariel, e si trasfer\u00ec con i Durants in California.\nConobbe il suo futuro marito quando era studentessa alla Ferrer Modern School di New York. All'epoca era un insegnante della scuola, ma si dimise dal suo incarico per sposare Ariel, che aveva 15 anni al momento del matrimonio, il 31 ottobre 1913. Il matrimonio ebbe luogo presso il municipio di New York, verso il quale lei pattin\u00f2 dalla casa della sua famiglia ad Harlem. La coppia ebbe una figlia, Ethel Benvenuta, e adott\u00f2 un bambino, Louis.\nI Durants vinsero il Premio Pulitzer per la saggistica nel 1968 per \"Rousseau and Revolution\", il decimo volume di \"The Story of Civilization\". Nel 1977 furono insigniti della medaglia presidenziale della libert\u00e0 da Gerald Ford, e Ariel fu nominata \"donna dell'anno\" dalla citt\u00e0 di Los Angeles.\nI Durants scrissero una autobiografia unita di 420 pagine, pubblicata da Simon &amp; Schuster nel 1978 (\"A Dual Autobiography\"; ).\nI Durants morirono a due settimane di distanza nel 1981 e sono sepolti presso il Westwood Village Memorial Park Cemetery di Los Angeles. Ariel disse a sua nipote Monica Mehill, che furono le loro differenze a farli crescere."}
{"id": "7952676", "revid": "599013", "url": "https://it.wikipedia.org/wiki?curid=7952676", "title": "Cristian Aparicio G\u00f3mez", "text": "Carriera.\nHa giocato maggior parte della sua carriera in Spagna, principalmente nel Jumilia B. Carchelo, , e O'Parruolo Ferrol. Nel 2018 viene acquistato dal Napoli, dove nella stagione 2018/2019 segna 11 gol in 21 presenze."}
{"id": "7952695", "revid": "3115", "url": "https://it.wikipedia.org/wiki?curid=7952695", "title": "Chiese di Molfetta", "text": "Nel corso del tempo numerose a Molfetta sono esistite diverse chiese, alcune delle quali demolite, altre giunte sino ad oggi.\nChiese principali.\nDuomo di San Corrado.\nIl Duomo di San Corrado, originariamente dedicato a Maria SS. Assunta in Cielo, \u00e8 situato ai margini dell'antico borgo di Molfetta, di fronte al porto. Costruito fra il 1150 e la fine del Duecento, costituisce un singolare esempio dell'architettura romanico-pugliese. In origine il Duomo fu dedicato a Maria SS. Assunta e fu l'unica parrocchia esistente a Molfetta fino al 1671. Nel 1785 la sede della Cattedrale fu trasferita all'attuale Cattedrale di Maria SS. Assunta in Cielo e da allora il Duomo Vecchio prese il nome del patrono San Corrado.\nCattedrale di Santa Maria Assunta.\nLa Cattedrale di Maria SS. Assunta, la cui maestosa facciata, ultimata nel 1744 dopo anni di lavori avviati nel periodo compreso tra aprile del 1610 e luglio del 1611 e proseguiti nel XVIII secolo, fu edificata unitamente al collegio dei Gesuiti.\nSulla facciata, in alto, \u00e8 collocata una grande statua marmorea di Sant'Ignazio di Loyola, fondatore della Compagnia di Ges\u00f9. Responsabili della costruzione dell'edificio furono i padri Gesuiti fino al 1773; successivamente fu sottoposta a lunghi restauri durante i quali fu ampliata l'abside, furono rifatti la pavimentazione, la sagrestia e il battistero e fu eretto il campanile.\nDivenuta Cattedrale nel 1785, essendo ormai il Duomo di San Corrado divenuto insufficiente alle esigenze di culto dell'aumentata popolazione, in essa si conservano, in un'urna d'argento, le spoglie del patrono san Corrado di Baviera.\nFra le altre opere custodite nella Cattedrale ricordiamo la \"Dormitio Mariae\" attribuita allo Scacco (XVI secolo), il monumento sepolcrale del naturalista e storico molfettese Giuseppe Maria Giovene, posto a sinistra dell'altare dedicato a San Corrado e su questo la magnifica tela del Giaquinto raffigurante l\"'Assunzione della Madonna in cielo\".\nIn uno degli Altari laterali della Cattedrale, si conservano, alla venerazione dei fedeli, la Mitria e il Pastorale appartenuti al Servo di Dio don Tonino Bello, in odore di Santit\u00e0.\nBasilica della Madonna dei Martiri.\nLa costruzione del nucleo primitivo della chiesa (corrispondente, nell'assetto odierno, alla sola area occupata dall'altare maggiore) ebbe inizio nel 1162. Tuttavia la chiesa attuale non coincide con quella originaria perch\u00e9 intorno al 1830 l'edificio sacro sub\u00ec rilevanti modifiche.\nLa Chiesa, proclamata \"Basilica Pontificia Minore\" nel 1987, accoglie al suo interno pregevoli dipinti tra i quali encomiabile un'immagine della \"Madonna dei Martiri\", trasportata dai Crociati nel 1188, particolarmente cara ai molfettesi, in special modo ai marinai.\nChiesa del Purgatorio.\nLa chiesa del Purgatorio, dedicata a Santa Maria Consolatrice degli Afflitti, fu edificata a partire dal 15 agosto 1643 per volont\u00e0 del sacerdote Vespasiano Vulpicella, su un terreno comunale denominato \"delli Torrionj\", acquistato l'anno prima (22 agosto 1642). Costruita in pietra locale fino al 1655 e consacrata il 6 dicembre del 1667, presenta una magnifica facciata in stile tardo-rinascimentale, su cui si apre un unico portale di ingresso, fiancheggiato da quattro statue collocate in nicchie dei Santi: Pietro, Stefano, Paolo e Lorenzo. All'interno del tempio sono custodite tele di Bernardo Cavallino (XVII secolo) e di Corrado Giaquinto oltre che la statua dell'Addolorata (che viene recata in processione il venerd\u00ec di Passione) e le sei statue in cartapesta, tutte opere dello scultore cittadino Giulio Cozzoli, culminanti nello struggente gruppo della cosiddetta \"Piet\u00e0\", che vanno in processione il Sabato Santo.\nQuesta chiesa, che esercita un fascino indiscutibile su gran parte della popolazione molfettese, \u00e8 fatta oggetto di un culto intenso da devoti provenienti anche dagli stati esteri verso i quali sono emigrate molte famiglie nei tempi passati e la devozione si \u00e8 tramandata di padre in figlio. Ci\u00f2 \u00e8 dovuto sicuramente al culto particolarmente partecipato che ispira la presenza delle statue dell'Addolorata e soprattutto della Piet\u00e0 (ispirata da quella pi\u00f9 famosa del Michelangelo) che \u00e8 il fulcro della processione in cui culminano, il Sabato Santo, le celebrazioni della Settimana Santa, prima della Veglia Pasquale.\nQuesta chiesa ha la particolarit\u00e0, non essendo una \"parrocchia\", che \u00e8 l'unica nella quale possono essere celebrate le esequie di domenica, poich\u00e9 nelle altre non si possono interrompere le funzioni domenicali.\nChiese minori.\nChiesa della Santissima Trinit\u00e0.\nLa \"Chiesa della SS. Trinit\u00e0\" \u00e8 formata da un'unica navata ed \u00e8 completata da un piccolo campanile a vela. Situata lungo il \"Corso Dante\", accanto a quella dedicata a Santo Stefano, \u00e8 meglio conosciuta come chiesa di Sant'Anna. Le prime notizie risalgono al 1154, epoca in cui apparteneva ai Padri Benedettini della Santissima Trinit\u00e0 di Venosa.:Qui appartiene la Confraternita della Visitazione di Maria SS, nel quale il Venerd\u00ec Santo porta in processione il \"Cristo al Calvario\".\nChiesa del Sacro Cuore di Ges\u00f9.\nLa \"Chiesa del Sacro Cuore\" fu edificata dall'architetto piemontese Giuseppe Momo sul suolo del vescovo molfettese Pasquale Gioia, il quale pose la prima pietra della chiesa nel 1926. Nell'anno successivo la chiesa fu aperta al culto e consacrata. Il robusto complesso ecclesiale, a tre navate, \u00e8 accompagnato dal maestoso campanile in pietra con cuspide terminale, alto 41 m.\nChiesa di San Domenico.\nLa costruzione della chiesa fu iniziata nel 1636 e ultimata dopo circa mezzo secolo. La consacrazione risale al 1699. La facciata principale, in stile barocco, \u00e8 preceduta da un pronao con tre archi a tutto sesto; nelle nicchie laterali sono collocate le statue di Santa Caterina d'Alessandria e di Santa Maria Maddalena, protettrici dell'Ordine Domenicano. Nella chiesa sono conservati due pregevoli esempi di arte barocca locale tra cui una tela di Corrado Giaquinto (XVIII secolo) raffigurante la Madonna del Rosario.\nChiesa dell'Immacolata.\nLa costruzione della \"Chiesa dell'Immacolata\" fu iniziata nel 1874 e successivamente i lavori, sospesi per mancanza di fondi, furono portati a termine grazie ai finanziamenti di munifici benefattori. La chiesa fu aperta al culto nel 1892 ed elevata a parrocchia nel 1895. L'interno, in stile neoclassico come la facciata, \u00e8 diviso in tre navate da imponenti colonne di granito scuro sormontate da capitelli ionici. Il campanile, che si eleva maestoso alle spalle della chiesa, \u00e8 alto 34 m ed \u00e8 caratterizzato nella parte terminale da elementi ornamentali che ricordano lo stile barocco.\nChiesa di San Gennaro.\nLa costruzione della chiesa, iniziata nel 1788, fu ultimata nel 1820 e la sua consacrazione avvenne il 17 giugno del successivo anno (1821). Fu la prima chiesa eretta \"extra moenia\", cio\u00e8 fuori della cinta muraria della citt\u00e0 vecchia. Essa porta il nome del suo fondatore, Monsignor Gennaro Antonucci, che nel 1785 la elev\u00f2 a parrocchia. Presenta una pianta a croce latina ed \u00e8 comunemente denominata \"la Parrocchia\".\nChiesa di Santo Stefano.\nLa \"Chiesa di Santo Stefano\", le cui prime notizie risalgono al XIII secolo, fu ricostruita nel 1586. All'interno della chiesa sono conservati il dipinto raffigurante la Madonna con l'Arcangelo, il \"Tobiolo\" di Corrado Giaquinto, una statua lignea di San Liborio alta 1,60 m di autore sconosciuto del XVII secolo e la statua di Santo Stefano protomartire, in cartapesta, opera di Giulio Cozzoli. Nella chiesa inoltre risiede la Confraternita di Santo Srefano nel quale custodisce i 5 Misteri che vengono portati in processione il Venerd\u00ec Santo.\nChiesa di San Bernardino da Siena.\nLa \"Chiesa di San Bernardino\" \u00e8 tra le pi\u00f9 antiche di Molfetta. Essa fu edificata nel 1451 e restaurata e ampliata nel 1585 in seguito ai danni riportati durante il \"sacco di Molfetta\" del 1529. Fra le rilevanti testimonianze artistiche conservate nel suo interno si ricordano le tele \"l'Adorazione dei pastori\" e il \"San Michele Arcangelo\", realizzate nel periodo 1596-97, dal pittore fiammingo Gaspar Hovic e un Polittico della Visitazione realizzato, forse, da un anonimo maestro dei Santi Severino e Sossio (1483). All'interno della Chiesa, si pu\u00f2 ammirare la Cappella Passari, in pietra bianca leccese detta \"pietra di seta\" per la sua grande duttilit\u00e0 e fragilit\u00e0. Recentemente restaurata, la Cappella Passari si sviluppa in altezza ed ha una struttura prospettica di grande impatto. Al suo interno, sono collocati due dipinti di Francesco Cozza: la Madonna del Cucito e la Fuga in Egitto.\nChiesa di Sant'Andrea Apostolo.\nLa \"Chiesetta di Sant'Andrea\", collocata in \"Via Piazza\", nell'antico borgo, esisteva gi\u00e0 nel 1126. Rifatta nel XVI secolo, come si deduce dalle iscrizioni poste sul cornicione esterno della facciata, nella chiesa si venera Sant'Antonio di Padova.\nChiesa di San Pietro.\nL'antichissima \"Chiesa di San Pietro Apostolo\" risale a epoca anteriore al 1174. Situata nella citt\u00e0 vecchia, nel 1571, fu riedificata e ampliata con l'edificazione dell'annesso monastero di monache. Sub\u00ec un primo restauro nel 1731, per riparare i danni subiti dal terremoto del 20 marzo del medesimo anno. Nel periodo 1750-56 fu ricostruita dalle fondamenta con una facciata barocca. Nell'interno della chiesa si custodisce la statua lignea di \"Maria SS. del Carmelo\", opera dello scultore napoletano Giuseppe Verzella.\nChiesa del SS. Crocifisso o dei Padri Cappuccini.\nLa chiesa, situata nell'attuale Piazza Margherita di Savoia, \u00e8 attigua al monastero eretto a opera dei Padri Cappuccini. Il convento fu edificato nel periodo che va dal 1571 al 1575, seppur i lavori proseguirono sino al 1617. La chiesa alla data del 27 dicembre 1586(85) non era ancora stata completata. All'interno, sull'altare maggiore, si pu\u00f2 ammirare un crocifisso in legno di scuola veneziana donato nel 1682 dal sacerdote don Francesco Antonio Cucumazzo (o Cucomazzo). Il Crocefisso ha per sfondo una pala d'altare rappresentante il Calvario. Alla base della tela, realizzata nel medesimo anno 1682 dal chierico-pittore bitontino Nicola Gliri (1634-1687), si trovano due stemmi gentilizi. Uno appartiene alla famiglia del committente/donatario. L'arma, infatti, rappresenta uno scudo diviso in due parti uguali: a destra \u00e8 dipinto il blasone del padre, Giovanni Leonardo Cucumazzo di Ruvo; a sinistra quello della madre, C(hi) ara Donata di Simone Esperti."}
{"id": "7952702", "revid": "793215", "url": "https://it.wikipedia.org/wiki?curid=7952702", "title": "Claude Bastian", "text": "Biografia.\nOrigini e famiglia.\nClaude-Marie Pie Am\u00e9d\u00e9e Bastian \u00e8 nato il 15 aprile 1799 (26 germinale dell'anno VII), a Frangy, una citt\u00e0 situata in quel momento nel dipartimento del Lemano. Il ducato di Savoia era stato annesso dalla Francia rivoluzionaria con il decreto del 27 novembre 1792. \u00c8 figlio di Claude-Fran\u00e7ois Bastian (1764-1838), che \u00e8 stato deputato del Mont-Blanc durante i cento giorni, e di H\u00e9l\u00e8ne Chaumontet, figlia dell'avvocato del Senato della Savoia Fran\u00e7ois-Marie Chaumontet.\nAppartiene a un ramo di una famiglia di notabili, la famiglia Bastian, originaria di Boneville che aveva avuto dei problemi giudiziari ad Annecy prima di trasferirsi nel Genevese Anche il cugino Fran\u00e7ois-Marie Bastian (1790-1855), \u00e8 deputato al parlamento del Regno di Sardegna, per i collegi di Bonneville e di Taninges.\nSi sposa con Georgine de Pelly nel 1824. Hanno cinque figli tra cui \"Claude-Fran\u00e7ois\" (1825-1890).\nCarriera politica.\nProprietario fondario, \u00e8 considerato come uno dei pi\u00f9 importanti del Genevese. Eredita la maggior parte dei beni che il padre ha ottenuto nel corso dell'occupazione francese del ducato.\n\u00c8 nominato sindaco di Frangy, oltre che consigliere della provincia del Genevese, all'indomani della restaurazione dello Ducato di Savoia nel 1815.\nLa promulgazione dello Statuto Albertino nel 1848 apre nuove prospettive politiche e la Savoia partecipa a questi cambiamenti con l'invio dei rappresentanti al parlamento del Regno di Sardegna a Torino. Claude-Marie Bastian \u00e8 scelto il 19 novembre 1848, da parte nel collegio di Saint-Julien per rappresentare la Savoia alla I legislatura del Regno di Sardegna, succede a Raymond d'Humilly de Serraval che, eletto nell'aprile 1848, si era dimesso il 28 ottobre dello stesso anno.\nSi candida, ma senza successo, alle successive elezioni tenutesi nel 1849 per la II, III e IV legislatura, sempre nel collegio collegio di Saint-Julien.\nAl momento del dibattito per l'avvenire della Savoia nel 1859, \u00e8 favorevole all'unione della Savoia alla Francia del Secondo impero. In particolare \u00e8 a favore dell'estensione della zona franca a Chablais e a Faucigny (cf. trattato di Torino del 1816). \u00c8 anche componente della delegazione di 41 savoiardi guidata dal conte Am\u00e9d\u00e9e Greyfi\u00e9 de Bellecombe che deve incontrare l'imperatore Napoleone III.\nAll'indomani del'annessione, diventa sindaco di Frangy (1860-1871) oltre che \"conseiller g\u00e9n\u00e9ral\" du Cantone di Frangy (1861-1872).\n\u00c8 nominato cavaliere della L\u00e9gion d'honneur (marzo 1864) In precedenza era stato, nel 1850, cavaliere dell'ordine dei Santi Maurizio e Lazzaro.\nClaude-Marie Bastian \u00e8 morto il 21 agosto 1872, a Vichy."}
{"id": "7952704", "revid": "93436", "url": "https://it.wikipedia.org/wiki?curid=7952704", "title": "Giulio Gianini", "text": "Biografia.\nGiulio Gianini nacque a Roma in una famiglia borghese. Frequent\u00f2 l'Accademia di Belle Arti di Roma ottenendo il diploma in scenografia e inizi\u00f2 a lavorare nel cinema come direttore della fotografia, in special modo in quella a colori applicata ai documentari.\nNegli anni Cinquanta incontr\u00f2 lo scenografo e illustratore Emanuele Luzzati, col quale diede vita ad un lungo sodalizio per la produzione di cartoni animati. I due iniziarono a realizzare dei cortometraggi, che facevano grande uso di figure di carta ritagliate e mosse a passo uno su sfondi dipinti da Luzzati, spesso con personaggi ripresi dalla commedia dell'arte, in particolare Pulcinella, e dall'opera dei pupi. Nel 1962 il cortometraggio \"I paladini di Francia ovvero Il tradimento di Gano di Maganza\" vinse il Premio Opera Prima al Festival internazionale del film d'animazione di Annecy. Questo \"exploit\" fece s\u00ec che a Gianini e Luzzati fossero affidate le sequenze animate de \"L'armata Brancaleone\" di Mario Monicelli, che aveva in comune col loro cortometraggio il fatto di essere ambientato in un Medioevo fantastico.\nNel 1964 si realizz\u00f2 il cortometraggio \"La gazza ladra\", con l'accompagnamento musicale dell'ouverture dell'opera omonima di Rossini, che port\u00f2 nuovi riconoscimenti. Sulla sua falsariga arrivarono poi \"L'Italiana in Algeri\" nel 1968 e \"Pulcinella\" nel 1973. Per la RAI furono prodotti in semianimazione un mediometraggio su Marco Polo e due cortometraggi su fiabe teatrali di Carlo Gozzi, \"Turandot\" e \"L'Augellin Belverde\".\nNel 1978 vide la luce \"Il flauto magico\", mediometraggio in tecnica mista che segue fedelmente la trama dell'omonimo \"singspiel\" di Mozart e che rappresenta probabilmente l\"'opus magnum\" del sodalizio tra Gianini e Luzzati.\nTra il 1979 e il 1981 Gianini e Luzzati realizzarono, dietro committenza della Televisione Svizzera Italiana, una serie di cortometraggi intitolati \"Il gioco delle favole\", su testi di Tonino Conte, che l'anno successivo furono trasmessi anche in Italia sulla Rete 2.\nNel 1982 Gianini e Luzzati tennero un corso trimestrale al Centro Arti e Mestieri dello Spettacolo di Roma, per formare nuovi animatori; per Gianini l'esperienza ebbe poi un seguito nella docenza presso il Centro Sperimentale di Cinematografia, dove insegn\u00f2 fino al 1999. Assieme a Luzzati lavor\u00f2 ad un film d'animazione sulla storia dell'opera buffa italiana, che per\u00f2 non riusc\u00ec ad essere compiuto; ci\u00f2 provoco un certo raffreddamento nel rapporto tra i due. Gianini allora realizz\u00f2 con la sua ex allieva Antonella Abbatiello una serie di cortometraggi ispirati alle illustrazioni di Leo Lionni, intitolata \"I Cinque Lionni\". Torn\u00f2 ancora a lavorare con Luzzati per filmare le sequenze animate di un documentario su Gerusalemme, commissionato da un museo storico della citt\u00e0 santa, e di uno sulla musica classica intitolato \"La Casa dei Suoni\". Lo studio d'animazione venne poi chiuso nel 1995, a causa dell'invecchiamento dei due autori che non erano pi\u00f9 in grado di gestire la struttura con le loro sole forze.\nMor\u00ec a Roma dopo lunga malattia."}
{"id": "7952708", "revid": "287204", "url": "https://it.wikipedia.org/wiki?curid=7952708", "title": "Comuni di Buenos Aires", "text": "La citt\u00e0 di Buenos, Aires, capitale dell'Argentina, \u00e8, dal punto di vista amministrativo, divisa in 15 comuni (\"comunas\" in spagnolo), a differenza del resto dell'Argentina dove la divisione amministrativa di secondo livello \u00e8 rappresentata dai \"departamentos\", e della provincia di Buenos Aires, divisa in \"partidos\". Ciascun comune della citt\u00e0 comprende uno o pi\u00f9 quartieri (\"barrios\") rappresentati nei rispettivi consigli comunali a scopi amministrativi.\nLa divisione in comuni fu istituita dalla Costituzione della Citt\u00e0 di Buenos Aires del 1996 e fu modificata nel 2005 dalla legge n.1777. La legge \u00e8 stata ulteriormente modificata nel 2008, nel 2011 e nel 2013.\nI comuni sono ordinati numericamente. Di seguito \u00e8 riportata una lista dei 15 comuni con i rispettivi quartieri costitutivi."}
{"id": "7952710", "revid": "125557893", "url": "https://it.wikipedia.org/wiki?curid=7952710", "title": "Women's royal rumble match", "text": "Nel wrestling professionistico, il Women's Royal Rumble match \u00e8 una particolare tipologia di incontro a pi\u00f9 partecipanti praticato nella WWE.\nIl primo Women's Royal Rumble match della storia si svolse il 28 gennaio 2018, nella citt\u00e0 di Philadelphia (Pennsylvania)\nRegole.\nAl Women's Royal Rumble match partecipano trenta wrestler diverse, ma all'inizio delle contesa ve ne sono soltanto due presenti sul ring; tutte le altre raggiungono il quadrato ad intervalli di tempo regolari, solitamente ogni novanta secondi, seguendo un ordine precedentemente sorteggiato.\nLa vincitrice del match \u00e8 colei la quale rimane da sola sul ring una volta terminata la fase degli ingressi. Una wrestler pu\u00f2 essere eliminata solo se finisce fuori dal quadrato passando al di sopra della terza corda e toccando terra con entrambi i piedi; non si pu\u00f2 vincere n\u00e9 applicando prese di sottomissione n\u00e9 ricorrendo allo schienamento.\nFormula.\nA partire dalla prima edizione del 2018, \u00e8 previsto dal regolamento che la vincitrice del Women's Royal Rumble match guadagni la possibilit\u00e0 di sfidare la campionessa mondiale di uno dei due roster a WrestleMania. Dall'edizione 2020, inoltre, per la vincitrice sar\u00e0 possibile richiedere l'opportunit\u00e0 titolata anche per l'NXT Women's Championship, titolo massimo femminile del territorio di sviluppo di \"NXT\"."}
{"id": "7952712", "revid": "969415", "url": "https://it.wikipedia.org/wiki?curid=7952712", "title": "3. Liga 2018-2019", "text": "La 3. Liga 2018-2019 \u00e8 stata l'undicesima edizione della 3. Liga, la terza serie del campionato tedesco di calcio.\nIl torneo \u00e8 stato vinto dall'.\nClassifica finale.\nRegole:\n1) Punti; 2) Differenza reti; 3) Numero di reti segnate; 4) Punti negli scontri diretti; 5) Differenza reti negli scontri diretti; 6) Numero di reti segnate negli scontri diretti; 7) Numero di reti segnate in trasferta negli scontri diretti; 8) Numero di reti segnate nin trasferta; 9) Spareggio.\nSpareggio promozione.\nAllo spareggio sono ammesse la sedicesima classificata in 2. Fu\u00dfball-Bundesliga e la terza classificata in 3. Liga."}
{"id": "7952713", "revid": "33751", "url": "https://it.wikipedia.org/wiki?curid=7952713", "title": "F.C. Hansa Rostock", "text": ""}
{"id": "7952720", "revid": "400518", "url": "https://it.wikipedia.org/wiki?curid=7952720", "title": "Glioma pontino intrinseco diffuso", "text": "Con il termine glioma pontino intrinseco diffuso (o DIPG dall'inglese \"diffuse intrinsic pontine glioma\") si definisce un tumore situato nel ponte di Varolio del tronco encefalico, la porzione inferiore del cervello che lo collega con il midollo spinale. Glioma \u00e8 un nome generico per qualsiasi tumore che derivi dal tessuto di supporto chiamato glia, che aiuta a mantenere i neuroni in posizione permettendone il corretto funzionamento. La maggior parte dei tumori del tronco encefalico si situano nel ponte di Varolio e infiltrano diffusamente le cellule nervose, e quindi non possono essere rimossi chirurgicamente. Nel tronco encefalico vi sono i nervi che si convogliano all'interno del midollo spinale, cos\u00ec come importanti strutture sensoriali e coinvolte nel controllo dei movimenti muscolari oculari, del viso, della gola. Il tumore viene diagnosticato quasi esclusivamente in et\u00e0 pediatrica, con una mortalit\u00e0 del 90% entro due anni dalla diagnosi.\nSegni e sintomi.\nI sintomi traducono innanzitutto una disfunzione del ponte, la struttura cerebrale danneggiata dallo glioma e consistono in una triade corrispondente alle strutture raggiunte dal processo patologico.\nCoinvolgimento dei nervi cranici.\nCoinvolgimento singolo o multiplo, unilaterale o bilaterale, il pi\u00f9 delle volte coinvolge il nervo abducente (VI), o ex nervo motorio oculare esterno, e il nervo facciale (VII), che derivano dal tronco cerebrale al ponte e causano:\nDiagnosi.\nCome per la maggior parte dei tumori del tronco encefalico, la diagnosi viene effettuata solitamente tramite la diagnostica per immagini cerebrale non invasiva come la risonanza magnetica. Le biopsie e le altre procedure sono meno frequenti.\nTrattamento.\nIl trattamento standard per lo DIPG consiste in sei settimane di radioterapia, che spesso migliora notevolmente il quadro clinico. Tuttavia, i sintomi si ripresentano di solito dopo 6-9 mesi e progrediscono rapidamente.\nNeurochirurgia.\nLa chirurgia per tentare la rimozione del tumore di solito non \u00e8 possibile o consigliabile. Per loro natura, questi tumori invadono diffusamente tutto il tronco cerebrale, sviluppandosi tra le cellule nervose normali. La chirurgia aggressiva causerebbe gravi danni alle strutture neurali vitali deputate al movimento delle braccia e delle gambe, degli occhi, della deglutizione, della respirazione e persino della coscienza.\nLa biopsia del tessuto cerebrale eseguita neurochirurgicamente per immunotipizzazione ha avuto un piccolo ruolo in alcuni studi clinici sperimentali e terapeutici, ma non \u00e8 attualmente possibile adottarla quale standard di cura in quanto presenta un rischio considerevole data la sede della biopsia, e quindi viene eseguita solo in un opportuno contesto sperimentale per nuovi trattamenti clinici.\nLa biopsia pontina non \u00e8 in alcun modo un intervento chirurgico terapeutico o curativo e i rischi (potenzialmente catastrofici e fatali) sono accettabili solo quando la diagnosi \u00e8 incerta (estremamente raro) oppure il paziente \u00e8 stato arruolato in uno studio clinico autorizzato.\nRadioterapia.\nLa radioterapia convenzionale, limitata all'area interessata dal tumore, \u00e8 il cardine del trattamento per lo DIPG. Una dose totale di radiazioni compresa tra e , somministrata in frazioni giornaliere da 150 a per 6 settimane, rappresenta lo standard. La radioterapia iperfrazionata (due volte al giorno) \u00e8 stata utilizzata in precedenza per erogare dosi di radiazioni pi\u00f9 elevate, ma non ha portato a una migliore sopravvivenza. La radiochirurgia (ad esempio Gamma Knife o cyberknife) ha un ruolo importante nel trattamento dello DIPG e pu\u00f2 essere presa in considerazione in casi selezionati.\nChemioterapia e altre terapie basate su farmaci.\nIl ruolo della chemioterapia nello DIPG rimane poco chiaro. Gli studi hanno mostrato pochi miglioramenti nella sopravvivenza, anche se gli sforzi (vedi sotto) attraverso il Children's Oncology Group (COG), il Pediatric Brain Tumor Consortium (PBTC) e altri sono in corso per esplorare ulteriormente l'uso della chemioterapia e di altri farmaci. I farmaci che aumentano l'effetto della radioterapia (radiosensibilizzanti) non hanno dimostrato alcun beneficio aggiuntivo, ma si stanno esaminando nuovi principi attivi promettenti. Anche l'immunoterapia con interferone beta e altri farmaci secondo gli studi hanno avuto scarso effetto. La chemioterapia intensiva o ad alte dosi con trapianto di midollo osseo autologo o reimmissione di cellule staminali del sangue periferico non ha dimostrato alcuna efficacia negli gliomi del tronco cerebrale. Le future sperimentazioni cliniche possono coinvolgere farmaci progettati per interferire con lo sviluppo cellulare (inibitori del trasferimento del segnale) o altri approcci che alterano il tumore o il suo ambiente.\nPrognosi.\nLo DIPG ha un tasso di sopravvivenza a 5 anni &lt;1%. La sopravvivenza globale mediana dei bambini diagnosticati con DIPG \u00e8 di circa 9 mesi. Le percentuali di sopravvivenza a 1 e 2 anni sono rispettivamente di circa il 30% e meno del 10%. Queste statistiche rendono DIPG uno dei tumori pediatrici pi\u00f9 infausti. Sebbene il 75-85% dei pazienti mostri qualche miglioramento dei sintomi dopo la radioterapia, gli DIPG quasi sempre riprendono a svilupparsi (la cosiddetta recidiva, ricaduta o progressione). Gli studi clinici hanno riportato che il tempo mediano tra la radioterapia e la ricaduta \u00e8 di 5-8,8 mesi. I pazienti colpiti da una ricaduta possono essere sottoposti a trattamenti clinici sperimentali per cercare di rallentare o arrestare la crescita del tumore. Tuttavia, gli studi clinici non hanno mostrato alcun beneficio significativo dalle terapie sperimentali finora impiegate.\nGli DIPG che si ripresentano di solito crescono rapidamente e interessano parti importanti del cervello. Il tempo mediano dalla ricaduta del tumore alla morte \u00e8 solitamente molto breve, tra 1 e 4,5 mesi. Durante questo periodo, i medici si concentrano sulle cure palliative: controllare i sintomi e rendere la vita residua del paziente il pi\u00f9 confortevole possibile.\nRicerche.\nCome nel caso della maggior parte dei tumori cerebrali, una delle maggiori difficolt\u00e0 nel trattamento dello DIPG \u00e8 il superamento della barriera emato-encefalica\nNel cervello - a differenza di altre aree del corpo, dove le sostanze possono passare liberamente dal sangue al tessuto - c'\u00e8 un po' di spazio tra le cellule che rivestono i vasi sanguigni. Pertanto, il movimento delle sostanze nel cervello \u00e8 significativamente limitato. Questa barriera \u00e8 formata dalle cellule di rivestimento dei vasi e dalle proiezioni degli astrociti vicini. Questi due tipi di cellule sono uniti da proteine per formare quelle che vengono chiamate \"giunzioni strette\". L'intera struttura \u00e8 chiamata barriera emato-encefalica (BBB). Impedisce alle sostanze chimiche, alle tossine, ai batteri e ad altre sostanze di entrare nel cervello, e quindi costituisce una funzione protettiva continua. Tuttavia, con malattie come i tumori cerebrali, la BBB pu\u00f2 anche impedire agli agenti diagnostici e terapeutici di raggiungere il loro obiettivo.\nRicercatori e clinici hanno provato diversi metodi per superare la barriera emato-encefalica:"}
{"id": "7952722", "revid": "104826756", "url": "https://it.wikipedia.org/wiki?curid=7952722", "title": "Marcellus Empiricus", "text": ""}
{"id": "7952723", "revid": "2036644", "url": "https://it.wikipedia.org/wiki?curid=7952723", "title": "Prima Divisione 2019-2020 (Libano)", "text": "La Prima Divisione 2019-2020 \u00e8 stata la 60\u00aa edizione della massima serie del campionato libanese di calcio, che si sarebbe dovuta disputare tra il settembre 2019 e l'aprile 2020.\nIl 21 gennaio 2020, la LFA ha deciso di sospendere tutti i campionati di calcio fino a nuovo avviso e ha annullato le partite delle precedenti tre giornate giocate, risalenti al 17 ottobre 2019, a causa della crisi economica in corso nel paese.\nIn seguito con l'arrivo del pandemia di coronavirus, il 28 maggio 2020, la stagione \u00e8 stata ufficialmente cancellata.\nStagione.\nL'Ahed sono i campioni in carica per tre volte di seguito. \nDodici squadre si sfideranno nel campionato: le prime dieci squadre della stagione precedente e le due squadre promosse dalla Seconda Divisione. Le squadre promosse sono il Bourj (che torna alla massima serie dopo un'assenza di 16 anni) e il Shabab Bourj (promosso per la prima volta nella loro storia). Hanno sostituito il Bekaa e il Racing, concludendo i loro periodi di prima divisione libanese rispettivamente di cinque e undici anni.\nClassifica all'abbandono.\nLegenda:\nNote:"}
{"id": "7952724", "revid": "104826770", "url": "https://it.wikipedia.org/wiki?curid=7952724", "title": "Marcello di Bordeaux", "text": ""}
{"id": "7952726", "revid": "104826788", "url": "https://it.wikipedia.org/wiki?curid=7952726", "title": "Marcellus Burdigalensis", "text": ""}
{"id": "7952727", "revid": "1450446", "url": "https://it.wikipedia.org/wiki?curid=7952727", "title": "11 Hoyt", "text": "L'11 Hoyt \u00e8 un grattacielo situato nel quartiere di Brooklyn a New York.\nCaratteristiche.\nLa costruzione iniziata nel 2017 ed \u00e8 stata completata nel 2021, con i suoi 191 metri \u00e8 diventato il secondo grattacielo pi\u00f9 alto di Brooklyn dopo il Brooklyn Point. Appaltato dalla Tishman Speyer, esternamente ha un design molto simile a quello della Beekman Tower."}
{"id": "7952730", "revid": "104826834", "url": "https://it.wikipedia.org/wiki?curid=7952730", "title": "Scribonius Largus", "text": ""}
{"id": "7952736", "revid": "104826878", "url": "https://it.wikipedia.org/wiki?curid=7952736", "title": "Marcus Modius Asiaticus", "text": ""}
{"id": "7952737", "revid": "83531", "url": "https://it.wikipedia.org/wiki?curid=7952737", "title": "Colli di Scandiano e di Canossa", "text": "Il Colli di Scandiano e di Canossa \u00e8 una denominazione di origine controllata riservata ad alcuni vini la cui produzione \u00e8 consentita nella provincia di Reggio nell'Emilia.\nZona di produzione.\nLa zona di produzione comprende l'intero territorio dei seguenti comuni:\nAlbinea, Quattro Castella, Bibbiano, Montecchio, San Polo d'Enza, Canossa, Vezzano sul Crostolo, Viano, Scandiano, Castellarano, Casalgrande e parte del territorio dei comuni di Reggio Emilia, Casina, Sant'Ilario d'Enza, Cavriago.\nStoria.\nNotizie della diffusione della coltura della vite nell'area delimitata risalgono all'epoca romana e al medioevo, da contratti d'enfiteusi del IX-X sec. d.c. e dalla biografia di Matilde di Canossa. Riferimenti alle tipologie di vini prodotti pervengono fin dal XVI secolo dalle memorie di Bianca Cappello, granduchessa di Toscana e da Andrea Bacci. Diversi sono i vini realizzati nell'area: frizzanti, liquorosi, passiti, soprattutto bianchi.\nAll\u2019inizio del XIX secolo Filippo Re afferma l'importanza della viticoltura nell'area delimitata, tra Montecchio, \"Sampolo-Bianello\", Reggio Emilia e Scandiano, sottolineando le differenze qualitative tra una zona e l'altra, e l\u2019importanza di identificare e propagare le viti che su un determinato fondo producano il miglior vino.\nNel XIX secolo diversi autori, tra cui Giambattista Venturi e Giorgio Gallesio, notano l'importanza e l'ottima qualit\u00e0 dei vini dello scandianese, realizzati con il vitigno Spergola e altri tra cui la Malvasia di Candia aromatica. Nel 1874, con regio decreto, viene istituita la Societ\u00e0 Enologica Scandianese.\nNel 1894 Augusto Pizzi elenca e analizza le uve dei numerosi vitigni presenti nelle diverse zone tra pianura, collina e montagna.\nNel XX secolo, oltre ai vini bianchi di maggior pregio, aumenta la produzione di vini da pasto, tradizionalmente ottenuti da uve Lambrusco, con particolare riferimento, per l'area collinare, al Lambrusco di Montericco, a prodotti pi\u00f9 morbidi ottenuti da uve Marzemino, e ad altri prodotti derivati dai numerosi vitigni coltivati (Pietro Fornaciari, 1924). Importanti sono le superfici di vigneto sui colli (circa 18000 ha a coltura promiscua), e nel piano antistante il colle (maggiormente vitate) e la presenza di numerose variet\u00e0 coltivate.\nLo sviluppo dell'enologia va di pari passo con lo sviluppo di strutture cooperative, che danno impulso e professionalit\u00e0 alla tecnica enologica e alla qualit\u00e0 del prodotto. Con l'evoluzione dell'enologia, cambia anche il paesaggio vitato: a partire dal 1960, la superficie vitata a cultura promiscua si riduce progressivamente, lasciando il posto a vigneti specializzati, presupposto per una maggiore qualificazione della viticoltura della zona.\nNel 1964, nasce il consorzio volontario per la difesa del vino tipico \"Bianco di Scandiano\", e il 25 novembre 1976, con decreto del presidente della repubblica viene approvata la DOC \"Bianco di Scandiano\", prodotto nelle tipologie frizzante o spumante naturale.\nNel 1977, viene istituito il Consorzio per la tutela del vino \"Bianco di Scandiano\". Il 20-9-1996, con Decreto ministeriale, la denominazione cambia il nome in \"Colli di Scandiano e di Canossa\", con diverse tipologie sia di bianchi che di rossi.\nTipologie.\nBianco.\nPu\u00f2 essere prodotto con le menzioni \"frizzante\" e \"spumante\" (in tal caso con titolo alcolometrico differente)\nBianco classico.\nLa prima denominazione di origine venne riconosciuta come \"Bianco di Scandiano\", con un uvaggio di Sauvignon per almeno l'80%. Le rese erano un po' pi\u00f9 restrittive, 130 quintali di uva per ettaro e 65% di resa massima dell'uva. l'estratto secco netto doveva essere almeno del 18\u2030. \nI vigneti autorizzati erano situati in provincia di Reggio Emilia nei comuni di Albinea, Quattro Castella, Bibbiano, Montecchio, San Polo d'Enza, Canossa, Vezzano sul Crostolo, Viano, Scandiano, Castellarano e Casalgrande, oltre che in parte del territorio dei comuni di Reggio Emilia, Casina, Sant'Ilario d'Enza e Cavriago."}
{"id": "7952744", "revid": "729019", "url": "https://it.wikipedia.org/wiki?curid=7952744", "title": "Thomas Graham (generale)", "text": "Figlio di un proprietario terriero, Graham inizialmente si dedic\u00f2 alle attivit\u00e0 tipiche di un gentleman della sua epoca, ma dopo essere stato oltraggiato da alcuni funzionari francesi del nuovo governo rivoluzionario nel 1793 decise, alla gi\u00e0 avanzata et\u00e0 di 42 anni, di dedicarsi alla carriera militare. Entrato nel British Army con un grado \"provvisorio\" di tenente colonnello, partecip\u00f2 agli eventi delle guerre rivoluzionarie francesi combattendo all'assedio di Tolone, alla spedizione di Quiberon e alle operazioni nel mar Mediterraneo.\nAiutante di campo del generale John Moore durante le fasi iniziali della campagna peninsulare, Graham ottenne infine un grado \"regolare\" nel 1809, quando fu promosso generale. Dopo aver partecipato alla disastrosa spedizione di Walcheren, ottenne un comando indipendente nel sud della Spagna e nel 1811 riport\u00f2 un importante successo nella battaglia di Barrosa. Fu per questo chiamato in forza all'armata principale del Duca di Wellington, mettendosi in luce come uno dei migliori comandanti di divisione del duca. Le unit\u00e0 di Graham giocarono un ruolo importante nella decisiva battaglia di Vitoria nel 1813 nonch\u00e9 all'assedio di San Sebasti\u00e1n, durante le fasi finali della campagna peninsulare; nel dicembre 1813 Graham comand\u00f2 il corpo di spedizione britannico sbarcato nei Paesi Bassi, anche se non riport\u00f2 alcun successo.\nStimato dai colleghi e popolare tra la truppa, dopo la guerra Graham continu\u00f2 a ricoprire incarichi di prestigio fino alla sua morte nel 1843.\nBiografia.\nPrimi anni.\nThomas Graham nacque nel Perthshire in una famiglia della \"Gentry\" scozzese: suo padre, Thomas Gr\u00e6me, era un proprietario terriero che si fregiava del titolo di \"\"Laird\" di Balgowan\", mentre sua madre, Lady Christian Hope, era figlia del primo Marchese di Linlithgow. Unico dei tre figli della coppia a sopravvivere fino all'et\u00e0 adulta, Graham studi\u00f2 privatamente per poi diplomarsi nel 1766 presso il collegio della Christ Church dell'Universit\u00e0 di Oxford. Si dedic\u00f2 inizialmente all'amministrazione dei propri possedimenti terrieri nel Perthshire nonch\u00e9 ad attivit\u00e0 sportive, tentando anche varie volte di essere eletto al Parlamento britannico ma senza successo. Nel 1774 si spos\u00f2 con Mary Cathcart, figlia di Charles Cathcart, IX Lord Cathcart, generale e diplomatico britannico di origine scozzese; Graham era assolutamente devoto alla moglie, e visto che la salute di Mary era piuttosto cagionevole la coppia trascorse spesso lunghi periodi di soggiorno all'estero presso paesi dal clima pi\u00f9 favorevole.\nNel 1792 Graham e la moglie erano in viaggio nel sud della Francia quando la malattia di Mary si aggrav\u00f2, fino a causarne la morte il 26 giugno presso Hy\u00e8res. Mentre tentava di far rimpatriare il corpo della moglie, Graham venne fermato a Tolosa da funzionari francesi che cercavano merci di contrabbando: la bara venne aperta e il corpo della moglie venne perquisito, il che provoc\u00f2 un forte shock in Graham. Bench\u00e9 in passato il nobiluomo avesse espresso simpatia per gli ideali della Rivoluzione francese, dopo l'episodio di Tolosa Graham decise di dedicare la vita a combattere gli eccessi del nuovo governo rivoluzionario francese.\nLa carriera militare.\nDopo lo scoppio della guerra della prima coalizione e la dichiarazione di guerra della Francia al Regno di Gran Bretagna nel 1793, Graham (di fatto ancora un civile) fu assunto come aiutante di campo non ufficiale di Henry Phipps, I conte di Mulgrave, nominato al comando delle forze britanniche sbarcate a Tolone; Graham fu quindi impegnato negli eventi dell'assedio di Tolone del settembre-dicembre 1793, mettendosi in luce per il suo coraggio personale. Rientrato in patria, all'inizio del 1794 form\u00f2 e reclut\u00f2 a proprie spese un reggimento di fanteria, il 90th Regiment of Foot, e il 10 febbraio 1794 ottenne il grado provvisorio di tenente colonnello; sempre nel 1794 fu anche eletto al Parlamento britannico per il distretto del Perthshire.\nAlla testa del suo 90th Regiment, Graham combatt\u00e9 nel corso degli eventi dello sbarco a Quiberon del giugno-luglio 1795. Dopo il trasferimento del 90th Regiment a compiti di guarnigione a Gibilterra, nel 1796 Graham ottenne il permesso di recarsi in Italia, dove oper\u00f2 come ufficiale osservatore britannico aggregato alle forze austriache impegnate nella campagna d'Italia; assegnato allo stato maggiore del feldmaresciallo Dagobert Sigmund von Wurmser, rimase con questo assediato a Mantova nel giugno 1796, ma nel dicembre seguente riusc\u00ec a fuggire dalla citt\u00e0 in pieno inverno per recapitare importanti messaggi al quartier generale austriaco.\nOttenuto il brevetto provvisorio di colonnello nel 1797, Graham serv\u00ec con il suo 90th Regiment in vari ruoli nel teatro bellico del mar Mediterraneo, prendendo parte alla cattura di Minorca nel novembre 1798 e all'assedio di Malta fino al settembre 1800, e ricoprendo anche l'incarico di governatore di Messina. Dopo la pace di Amiens del 25 marzo 1802 tra Francia e Regno Unito, Graham serv\u00ec in ruoli di guarnigione in Irlanda tra il 1803 e il 1805, perdendo anche il suo seggio parlamentare nel 1807. Dopo la ripresa delle ostilit\u00e0 tra Francia e Regno Unito, Graham, sempre con il grado di colonnello \"provvisorio\", fu aggregato allo stato maggiore del generale John Moore come suo aiutante di campo; accompagn\u00f2 Moore nella sua spedizione nel mar Baltico nel 1808, per poi sbarcare alla fine dell'anno in Spagna con l'armata britannica impegnata nella guerra d'indipendenza spagnola. Graham fu presente alla battaglia di La Coru\u00f1a il 16 gennaio 1809, nel corso della quale Moore rimase mortalmente ferito; come richiesta personale del morente Moore, Graham ottenne infine la regolarizzazione del suo grado con decorrenza dal 1794, e una conseguente promozione al rango di maggior generale per l'accumulata anzianit\u00e0 di servizio.\nSotto il comando di Wellington.\nMesso al comando di una brigata, Graham serv\u00ec nel corso della sfortunata spedizione di Walcheren tra il luglio e il dicembre 1809, rientrando in patria dopo essere stato colpito da un violento attacco di malaria. Ristabilitosi, nel marzo 1810 ottenne una promozione al grado di tenente generale e il comando delle forze britanniche inviate nel sud della Spagna per sostenere la guarnigione spagnola assediata dai francesi a Cadice; il 5 marzo 1811 Graham sconfisse le forze francesi del maresciallo Claude-Victor Perrin nella battaglia di Barrosa. Questo successo lo mise in luce presso il comandante in capo delle forze britanniche in Spagna, il Duca di Wellington, che nel giugno 1811 lo chiam\u00f2 in servizio presso l'armata principale in Portogallo dandogli il comando della 1\u00aa Divisione; Graham fece parte del ristretto gruppo di ufficiali superiori espressamente richiesti da Wellington per ruoli di alto comando nella sua armata.\nCreato cavaliere dell'Ordine del Bagno nel marzo 1812, partecip\u00f2 all'assedio di Ciudad Rodrigo e comand\u00f2 le forze di copertura nel seguente assedio di Badajoz; colpito da un'infezione agli occhi, nel luglio 1812 dovette lasciare l'armata per rientrare in Inghilterra, mancando per dodici giorni la partecipazione alla decisiva vittoria di Wellington nella battaglia di Salamanca. Graham torn\u00f2 in Spagna all'inizio del 1813 dove riprese il comando della 1\u00aa Divisione dell'armata di Wellington; alla testa di un corpo d'armata provvisorio composto dalla sua 1\u00aa Divisione, dalla 5\u00aa Divisione del generale James Leith e da due brigate portoghesi, Graham gioc\u00f2 un ruolo importante nella battaglia di Vitoria il 21 giugno 1813, scontro che decret\u00f2 in pratica la fine del dominio francese sulla Spagna. A partire dal luglio seguente Graham guid\u00f2 l'assedio di San Sebasti\u00e1n, ottenendo infine la capitolazione della piazzaforte l'8 settembre; Graham comand\u00f2 quindi l'ala sinistra dell'armata di Wellington durante la sua invasione della Francia sud-occidentale, ma i suoi persistenti problemi agli occhi e un peggioramento generale delle condizioni di salute lo obbligarono a lasciare il comando e rientrare in Inghilterra.\nGraham torn\u00f2 in azione all'inizio del dicembre 1813, quando fu messo alla guida di un corpo di spedizione britannico sbarcato nei Paesi Bassi in appoggio alle forze della Sesta coalizione. L'incarico non gli port\u00f2 successo: il suo tentativo di assediare Anversa in congiunzione con le forze prussiane fu un completo fallimento, mentre l'8 marzo 1814 Graham sub\u00ec una pesante sconfitta quando tent\u00f2 di prendere d'assalto la fortezza di Bergen op Zoom tenuta dai francesi. Questi insuccessi non inficiarono una pur brillante carriera militare, e dopo la conclusione delle ostilit\u00e0 con la Francia nel maggio 1814 Graham fu insignito del titolo nobiliare di barone di Lynedoch; in seguito fu insignito dell'onorificenza di cavaliere di gran croce dell'Ordine del Bagno nel 1815 e di cavaliere di gran croce dell'Ordine di San Michele e San Giorgio nel 1837.\nUltimi anni e morte.\nGraham non gioc\u00f2 alcun ruolo nella campagna di Waterloo, ma nel 1821 ottenne la promozione al grado di generale. Ufficiale rispettato da tutti e molto popolare nei ranghi, fu il fondatore nel 1815 dello United Service Club a Londra, un club per gentiluomini riservato agli alti ufficiali del British Army. Pur dedicandosi principalmente all'amministrazione delle sue propriet\u00e0 terriere, allo sport e alla politica, anche in tarda et\u00e0 Graham continu\u00f2 a ricoprire l'incarico di colonnello onorario di svariati reggimenti dell'eserciti britannico: il 58th (Rutlandshire) Regiment of Foot dal 1823 al 1826, il 14th Regiment of Foot dal 1826 al 1834, e il prestigioso 1st Regiment of Foot (Royal Scots) dal 1834 al 1843.\nThomas Graham mor\u00ec nella sua casa di Londra il 18 dicembre 1843, all'et\u00e0 di 95 anni, dopo una breve malattia. Il suo corpo fu seppellito accanto a quello della moglie Mary, in un piccolo mausoleo appositamente progettato nel cimitero della chiesa di Methven in Scozia."}
{"id": "7952746", "revid": "305330", "url": "https://it.wikipedia.org/wiki?curid=7952746", "title": "Licinio Macro", "text": ""}
{"id": "7952778", "revid": "901830", "url": "https://it.wikipedia.org/wiki?curid=7952778", "title": "Moataz Al Junaidi", "text": ""}
{"id": "7952780", "revid": "339392", "url": "https://it.wikipedia.org/wiki?curid=7952780", "title": "Hassan Samih Chaito", "text": ""}
{"id": "7952782", "revid": "438678", "url": "https://it.wikipedia.org/wiki?curid=7952782", "title": "Cappello Ducale del Liechtenstein", "text": "Il Cappello Ducale del Liechtenstein fu la corona del Principe del Liechtenstein quale Duca di Troppau e J\u00e4gerndorf. Fatta costruire da Carlo I nel 1623 \u00e8 scomparsa nel 1781, alla morte di Francesco Giuseppe. Una riproduzione basata sull'unico disegno del 1754 \u00e8 stata donata nel 1976 dal popolo al Principe Francesco Giuseppe II per i suoi 70 anni ed \u00e8 attualmente conservata al Museo Nazionale del Liechtenstein."}
{"id": "7952785", "revid": "116330906", "url": "https://it.wikipedia.org/wiki?curid=7952785", "title": "Meteor MS-1", "text": "Meteor-M No.2-1 (in Russo: \"\u041c\u0435\u0442\u0435\u043e\u0440-\u041c \u21162-1\"), era un satellite meteorologico facente parte della serie Meteor-M in orbita polare.\n\u00c8 stato lanciato il 28 novembre 2017 a bordo di un vettore Soyuz-2.1b dotato dello stadio superiore Fregat. Il satellite si \u00e8 separato dal Fregat ma successivamente ha perso il segnale di comunicazione ed \u00e8 andato perso. \nUn'indagine sulla causa del fallimento ha riscontrato un errore nella programmazione. L'orbita del vettore era stata programmata con il punto di partenza presso il Cosmodromo di Baikonur, anzich\u00e9 quello di Vostochny. Questo ha causato l'ingresso errato in orbita. L'ultimo stadio del vettore ha tentato di correggere l'orbita ma erroneamente si trovata diretto verso l'atmosfera durante l'ultima accensione del motore. La conseguenza \u00e8 stata la distruzione del satellite principale e dei 18 minisatelliti scientifici e commerciali provenienti da Russia, Norvegia, Svezia, Stati Uniti, Giappone, Canada e Germania."}
{"id": "7952786", "revid": "729019", "url": "https://it.wikipedia.org/wiki?curid=7952786", "title": "Ariola Japan", "text": ", \u00e8 un'etichetta discografica giapponese precedentemente parte di BMG Japan e ora sussidiaria di Sony Music Entertainment Japan.\nArtisti.\nAriola Japan ospita sia ex artisti di BMG Japan che di nuovi, tra cui:\nAugusta Records.\nUna joint venture con Office Augusta"}
{"id": "7952790", "revid": "120614491", "url": "https://it.wikipedia.org/wiki?curid=7952790", "title": "Collegio di Middlesbrough", "text": "Middlesbrough \u00e8 un collegio elettorale situato nel North Yorkshire, nel Nord Est dell'Inghilterra, e rappresentato alla Camera dei comuni del Parlamento del Regno Unito. Elegge un membro del parlamento con il sistema first-past-the-post, ossia maggioritario a turno unico; l'attuale parlamentare \u00e8 Andy McDonald del Partito Laburista, che rappresenta il collegio dal 2012."}
{"id": "7952797", "revid": "729019", "url": "https://it.wikipedia.org/wiki?curid=7952797", "title": "EximBank", "text": "Eximbank SA \u00e8 una banca import-export rumena, \u00e8 stata fondata nel 1992 come societ\u00e0 per azioni, essendo lo Stato rumeno l'azionista di maggioranza. Attualmente, la maggioranza delle azioni, vale a dire 95,3%, \u00e8 gestito dal Ministero delle finanze, gli altri azionisti sono SIF Banato Crisana - 0,31%, SIF Moldova - 0,31%, SIF Transilvania - 0,31% , SIF Muntenia - 0,42% e SIF Oltenia - 3,27%.\nHa iniziato l'attivit\u00e0 come un'agenzia di esportazione - un'istituzione che finanzia il commercio di societ\u00e0 nazionali coinvolte in attivit\u00e0 internazionali - EximBank ha ampliato il proprio ambito di attivit\u00e0 in modo che la banca possa ora supportare i propri strumenti finanziari - concentrandosi su tre linee di azione: finanza, garanzia, assicurazione - qualsiasi tipo di societ\u00e0 commerciale, che si tratti di una PMI o di una grande azienda , effettua transazioni internazionali o solo indirizzata al mercato interno.\nEximbank ha concluso 52 accordi di cooperazione internazionale. La strategia dell'istituzione per le partnership internazionali prevede l'espansione della rete di banche partner al fine di facilitare i contatti commerciali tra agenti economici rumeni e stranieri, ottenere informazioni commerciali e l'accesso a mercati meno noti al contesto economico rumeno.\nNel giugno 2006, le attivit\u00e0 della banca ammontavano a 2,08 miliardi di ROL (583 milioni di EUR). Alla fine del 2010, il patrimonio di EximBank \u00e8 salito a 3,5 miliardi di lei, quasi il 5% in pi\u00f9 rispetto alla fine dell'anno precedente. Ha mostrato garanzie pi\u00f9 significative, raggiungendo un massimo di 1,03 miliardi di lei, quattro volte il livello del 2008. L'esposizione totale di Eximbank \u00e8 stata dopo i primi 11 mesi del 2011 quasi tre volte superiore a quella del 2008.\nUtile netto nel 2010: 74,6 milioni di lei.\nReddito.\nIonu Costea, Presidente di Eximbank, \u00e8 il funzionario con lo stipendio pi\u00f9 alto nominato in un'istituzione statale nel sistema pubblico in Romania: 1,1 milioni di lei nel 2009 (solo dieci mesi). Questo equivale a un reddito mensile di 113.000 lei netti (circa 27.000 euro). Costea \u00e8 stato nominato in Eximbank durante il governo PDL-PSD del 2009, essendo il cognato del leader del PSD Mircea Geoan\u0103, presidente del Senato a quel tempo.\nPaul Ichim, vicepresidente di Eximbank, con Ionut Costea, ha guadagnato nel 2009 sulla base della dichiarazione di ricchezza 705.631 lei (circa 167.000 euro all'anno e 16.700 euro / mese, considerando che la dichiarazione non copre solo dieci mesi).\nLiviu Voinea, membro della Eximbank CA, ha raccolto circa 4.200 euro al mese nel 2009.\nTraian Halalai, presidente di EximBank, ha guadagnato 1,2 milioni di lei, equivalenti a circa 23.600 euro al mese nel 2013, secondo la sua dichiarazione di ricchezza."}
{"id": "7952807", "revid": "28057", "url": "https://it.wikipedia.org/wiki?curid=7952807", "title": "GAM Torino", "text": ""}
{"id": "7952818", "revid": "465169", "url": "https://it.wikipedia.org/wiki?curid=7952818", "title": "Nana Banana", "text": "Nana Banana \u00e8 un singolo della cantante israeliana Netta Barzilai, pubblicato il 10 maggio 2019 sulle etichette Tedy Productions e BMG Rights Management."}
{"id": "7952822", "revid": "991694", "url": "https://it.wikipedia.org/wiki?curid=7952822", "title": "Lucius Caecilius Firmianus Lactantius", "text": ""}
{"id": "7952827", "revid": "287204", "url": "https://it.wikipedia.org/wiki?curid=7952827", "title": "Porto di Tientsin", "text": "Porto di Tientsin (\"Tianjin Gang\", cinese: \u5929\u6d25\u6e2f. pinyin: ti\u0101nj\u012bn g\u01ceng), ex Porto di Tanggu \u00e8 il pi\u00f9 grande porto della Cina settentrionale ed il principale accesso marittimo a Pechino.\nIl nome \"Tianjin Xingang\" (\u5929\u6d25\u65b0\u6e2f, pinyin: ti\u0101nj\u012bn x\u012bng\u01ceng, in italiano: \"Nuovo porto di Tientsin\") \u00e8 quello con cui ci si riferisce strettamente area marina del porto, e talvolta \u00e8 usato per riferirsi all'intero porto.\nGeografia.\nIl porto si trova nella costa occidentale della Baia di Bohai, al centro dell'estuario del fiume Hai He, a 170\u00a0km a sud est di Pechino e 60\u00a0km da Tientsin. \u00c8 il pi\u00f9 grande porto della Cina continentale, ed uno dei pi\u00f9 grandi al mondo. Copre un'area di 121 chilometri quadrati con oltre 21\u00a0km di litorale.\nStoria.\nIl porto \u00e8 noto anche per il disastro industriale avvenuto il 12 agosto 2015, costituito da una serie di esplosioni, di cui la prima era dovuta a della nitrocellulosa mentre la seconda e pi\u00f9 potente al nitrato d'ammonio e pari a 0,336 kilotoni; complessivamente uccisero 173 persone."}
{"id": "7952847", "revid": "2110845", "url": "https://it.wikipedia.org/wiki?curid=7952847", "title": "Patrick Jacquin", "text": "Biografia.\nMonsignor Patrick Jacquin nacque a Ch\u00e2teauroux il 3 giugno 1950.\nCompiuti gli studi per il sacerdozio, nel 1978 fu ordinato presbitero per l'arcidiocesi di Parigi nella cattedrale di Notre-Dame dal cardinale Fran\u00e7ois Marty. Divenne poi vicario parrocchiale della parrocchia San Francesco di Sales nel XVII arrondissement di Parigi. Si rivolse al servizio dei giovani e all'animazione delle cappellanie degli studenti. In questo contesto, fu responsabile di Frat de Jambville, organizzatore del pellegrinaggio studentesco a Chartres e delegato generale delle Giornate mondiali della giovent\u00f9 di Parigi.\nNel novembre del 1997 venne nominato rettore del santuario di Nostra Signora di Lourdes.\nNel 2003, il cardinale Jean-Marie Lustiger lo richiam\u00f2 a Parigi e lo nomin\u00f2 rettore arciprete della cattedrale di Notre-Dame. Succedette a monsignor Jean-Yves Riocreux, da poco nominato vescovo di Pontoise. In questo contesto, condusse molti progetti: cre\u00f2 pellegrinaggio fluviale dell'Assunzione sulla Senna nel 2004, promosse il restauro del coro della cattedrale e l'installazione di una sala di controllo audiovisiva che consente la trasmissione in diretta degli uffici e delle cerimonie.\nNel 2006, in parallelo con i suoi doveri a Notre-Dame, divenne responsabile del Servizio nazionale per l'evangelizzazione della giovent\u00f9 presso la Conferenza episcopale di Francia. In questa veste, guid\u00f2 la delegazione francese alla Giornata mondiale della giovent\u00f9 del 2008 a Sydney.\nOrganizz\u00f2 la celebrazione del giubileo dell'850\u00ba anniversario della cattedrale, celebrato nel 2013. I festeggiamenti culminarono con l'installazione di nuove campane in occasione della Domenica delle palme.\nVenerd\u00ec 21 marzo 2014, in occasione dell'anno giubilare di San Luigi, celebr\u00f2 l'inizio della processione della Santa Corona da Notre Dame alla Sainte-Chapelle. Il 17 maggio, al termine della processione in omaggio al santo re organizzato dall'associazione Oriflammes, accolse i principi Enrico d'Orl\u00e9ans e Luigi Alfonso di Borbone-Dampierre, entrambi pretendenti al trono di Francia.\nNel giugno del 2016 venne nominato delegato dell'arcivescovo per l'ascolto e il sostegno dei sacerdoti e cappellano della basilica del Sacro Cuore a Montmartre. Alla guida della cattedrale di Notre-Dame gli succedette monsignor Patrick Chauvet.\nMor\u00ec a Cr\u00e9teil nelle prime ore del 25 ottobre 2018 all'et\u00e0 di 68 anni per una peritonite. Le esequie si tennero il 2 novembre nella cattedrale di Notre-Dame a Parigi. Lo stesso giorno si tenne una preghiera di suffragio nella basilica dell'Immacolata Concezione a Lourdes."}
{"id": "7952849", "revid": "1367740", "url": "https://it.wikipedia.org/wiki?curid=7952849", "title": "Berta Autotrasporti", "text": "Berta Autotrasporti \u00e8 stata un'impresa di trasporto merci fondata a Genova verso la fine dell'Ottocento, fra le prime in Italia a effettuare trasporti, inizialmente con carri ippotrainati.\nLa societ\u00e0, nel corso di circa un secolo della propria esistenza ha trasportato la quasi totalit\u00e0 delle merci, soprattutto pesanti e prodotti siderurgici, destinate o provenienti dalle aziende del Genovesato, che \u00e8 stato il primo e pi\u00f9 importante polo industriale italiano gi\u00e0 dal XIX secolo, e dal Porto di Genova.\nStoria.\nLa ditta Berta ha partecipato alla costruzione di transatlantici come il Rex, l'Andrea Doria, il Cristoforo Colombo, la Michelangelo e la Raffaello, avendone trasportato le lamiere destinate alla costruzione degli scafi e la maggior parte dei componenti come caldaie, turbine, eliche, motori etc.\nPartner principale di aziende come Fincantieri, Ansaldo, Enel, FIAT, ERG, Falck, Ilva, con le quali deteneva contratti in esclusiva, proprio di quest'ultima societ\u00e0, allora Acciaierie di Cornigliano, ne ha consentito la realizzazione effettuando prima il riempimento delle aree a mare su cui sorgono gli stabilimenti con automezzi ribaltabili, per altro iniziato da Berta Autotrasporti gi\u00e0 negli anni trenta, poi trasportandone in loco gli enormi altiforni, come carichi eccezionali con mezzi speciali e qualsiasi altro materiale necessario all'edificazione.\nData la non esistenza, all'epoca, di automezzi dotati della necessaria potenza, robustezza e motilit\u00e0, per le operazioni vennero utilizzati mezzi militari come Mack M123, AEC Matador, Diamond T tank transporter, acquistati dall'Esercito americano e dall'Esercito inglese e riconvertiti a uso civile.\nA seguito della contiguit\u00e0 e dell'adiacenza delle zone, contestualmente venne eseguito anche il riempimento delle aree a mare necessarie alla realizzazione dell'Aeroporto di Genova-Sestri, commissionato a Berta Autotrasporti. Alla fine dei lavori l'opera di rinterro totale si estender\u00e0 per una superficie di circa 3 milioni di metri quadri, il triplo di Expo 2015.\nVerso la fine degli anni trenta si ricordano i trasporti di serbatoi e di gran parte dei materiali che hanno consentito la costruzione della ERG di San Quirico, a tutt'oggi il primo gruppo energetico privato italiano. Francesco Berta ed Edoardo Garrone (1906), grandi amici, rischiarono la vita in un incidente accorso durante il posizionamento di alcune cisterne dopo il trasporto. I due, sul luogo per soprintendere alle operazioni, corsero il rischio di rimanere travolti da questi ultimi componenti che si mossero molto violentemente e inaspettatamente.\nNel periodo successivo alla realizzazione dell'Italsider-Ilva, la ditta Berta diverr\u00e0 il loro principale partner, trasportandone qualsiasi prodotto, come ad esempio \"coils\", lamiere, cilindri per laminatoio, lingottiere, siviere, verso stabilimenti siderurgici italiani, sia con centinaia di autotreni di linea che con speciali trattori stradali zavorrati, necessari a causa dell'enorme peso dei prodotti.\nAl riguardo la societ\u00e0 \u00e8 stata la prima in Italia sia in senso temporale che per volumi di merci trasportate a trasportare i coils, innovativo prodotto di punta dell'Italsider, enormi rotoli di lamiera arrotolata, pesanti mediamente 30 tonnellate, prodotti a basso costo a partire dal 1953 a Cornigliano. Destinati alle principali case automobilistiche come FIAT, erano impiegati nel settore Automotive ed hanno consentito la produzione automobilistica di massa.\nNell'immediato dopoguerra, Francesco Berta, titolare della societ\u00e0, venne intervistato dalla Rai in quanto, avendo acquistato diversi carrelli a 96 ed a 48 ruote da un ingegnere tedesco, funzionario della casa costruttrice, risultava essere il primo d'Italia ad effettuare trasporti eccezionali.\nNegli anni cinquanta e negli anni sessanta si assiste al massimo splendore delle partnership con Saima Avandero, Zust Ambrosetti, Gondrand, delle quali la societ\u00e0 diventer\u00e0 principale corrispondente, effettuando trasporti giornalieri per conto di queste ultime, soprattutto casse fuori sagoma, provenienti dalle capitali del Triangolo industriale come Torino e Milano e destinate al Porto o alla citt\u00e0 di Genova.\nIl sodalizio con la societ\u00e0 Ilva \u00e8 perdurato fino al primo decennio degli anni duemila.\nMemorabili i trasporti, intorno al 1950, di ripetitori sulla sommit\u00e0 del Monte Beigua per conto della Rai che hanno reso possibile l'inizio delle prime trasmissioni radiotelevisive italiane.\nData la strettezza della strada, per evitare irrimediabili blocchi del convoglio in caso di guasto dell'unit\u00e0 trainante, vennero inviate diverse unit\u00e0 motrici a precedere e a seguire.\n(Fonti: Il Secolo XIX, Il Lavoro (quotidiano), Corriere Mercantile nei numeri e nelle edizioni delle date a cui si riferiscono le informazioni; Uffici Stampa e Uffici Tecnici delle Aziende citate)."}
{"id": "7952850", "revid": "300067", "url": "https://it.wikipedia.org/wiki?curid=7952850", "title": "Igor Milicic", "text": ""}
{"id": "7952851", "revid": "628767", "url": "https://it.wikipedia.org/wiki?curid=7952851", "title": "Tenebrae Responsoria", "text": "Responsoria et alia ad Officium Hebdomadae Sanctae spectantia \u00e8 una raccolta di musica per l'Ufficio delle Tenebre della Settimana Santa del compositore italiano Carlo Gesualdo, pubblicata nel 1611. Consiste di tre gruppi di nove brevi brani, rispettivamente per il gioved\u00ec, il venerd\u00ec e il sabato santo; contiene inoltre un salmo e un inno. L\u2019opera \u00e8 scritta per voci non accompagnate: due soprani, un contralto, due tenori e un basso.\nI testi dei Responsoria per la Settimana Santa sono legati alla passione di Ges\u00f9 e sono cantati dopo le lezioni dell\u2019ufficio delle Tenebre. Le composizioni di Gesualdo sono in stile di madrigali spirituali. Come nei successivi libri di madrigali, Gesualdo ricorre a dissonanze particolarmente taglienti e giustapposizioni cromatiche sorprendenti, specialmente dove il testo si riferisce alla sofferenza di Cristo, o alla colpa di Pietro nell\u2019aver tradito la fiducia di Ges\u00f9."}
{"id": "7952856", "revid": "298229", "url": "https://it.wikipedia.org/wiki?curid=7952856", "title": "Pugilato ai I Giochi dell'Impero Britannico", "text": "Le competizioni di pugilato ai I Giochi dell'Impero Britannico si svolsero dal 16 al 23 agosto 1930."}
{"id": "7952857", "revid": "78346", "url": "https://it.wikipedia.org/wiki?curid=7952857", "title": "Albino (cavallo 1932)", "text": "Albino (1932 \u2013 21 ottobre 1960) \u00e8 stato un cavallo baio maremmano, reduce della campagna di Russia.\nStoria.\nAncora puledro viene requisito dall'Esercito Italiano, arruolato nel Reggimento \"Savoia Cavalleria\" (3\u00b0) e inquadrato nel 2\u00ba Squadrone. Viene affidato al conduttore sergente maggiore Giuseppe Fantini, Medaglia d'Argento al Valor MIlitare.\nDal 1941 al 1943 partecip\u00f2 alla campagna di Russia e in particolare alla carica di Isbuscenskij, rimanendo ferito ad un occhio e a una zampa. Rientr\u00f2 in Italia e fu venduto a privati.\nA un raduno del Savoia nel 1946 a Somma Lombarda il cavallo, riconosciuto, fu riacquistato dal reggimento che ne fece la propria mascotte. Caso unico tra gli animali, Albino fu reso beneficiario dallo Stato di una pensione a vita.\nMor\u00ec di vecchiaia. Il suo corpo imbalsamato \u00e8 custodito in un posto d'onore nell'androne principale del Museo del Reggimento \"Savoia Cavalleria\" a Grosseto.\nTesto che accompagna il corpo imbalsamato di Albino.\nTesto esposto su pergamena collocata vicino alla corpo imbalsamato del valoroso cavallo:\n\"\u201cIo sono Albino nato nel 1932 assegnato da puledro al Reggimento Savoia Cavalleria (3\u00b0), ove ho imparato ad essere orgoglioso, generoso e coraggioso come tutti cavalli ed i Cavalieri che hanno avuto l\u2019onore di servire questo Reggimento fino dal 1692. Il mio occhio cieco conserva luminosa l\u2019immagine del glorioso Stendardo, la mia gamba lancina per la ferita da guerra: orgoglio di combattente, le mie orecchie odono sempre la tromba del Caricat ed il grido incitatore degli squadroni al galoppo verso la morte, la gloria e la vittoria, la mia groppa porta ancora la sella affardellata ed in arcione \u00e8 sempre Fantini, il sergente maggiore che colpito a morte tenne la punta della sciabola verso il nemico in fuga, la mia memoria vive del ricordo di tutti gli eroici Cavalieri che nella leggendaria carica di Isbuschenskij scrissero col sangue la pi\u00f9 bella la pi\u00f9 gloriosa pagina di Storia della cavalleria di tutto il mondo.\"\n\"Ringrazio il Reggimento \u201cGorizia Cavalleria 3\u00b0\u201d per avermi concesso di trascorrere la vecchiaia nella scuderia del mio Colonnello Bettoni, comandante ad Isbuschenskij, ed auguro \u201cbonnes nuovelles\u201d al Reggimento, allo Stendardo ed ai suoi cavalli corazzati.\"\n\"ALBINO -\" \"Mutilato, ferito e reduce dalla Russia.\u201d\""}
{"id": "7952865", "revid": "6923", "url": "https://it.wikipedia.org/wiki?curid=7952865", "title": "Luckin Coffee", "text": "Luckin Coffee Inc. () \u00e8 una azienda cinese di caff\u00e8 e una catena di caffetterie in Cina. \u00c8 stata fondata a Pechino nell'ottobre 2017. La maggior parte dei suoi punti vendita sono piccoli punti di ritiro in edifici per uffici e campus universitari, che servono per il ritiro e la consegna degli ordini online. A gennaio 2020 gestiva 4.507 negozi, superando il numero di caffetterie Starbucks in Cina, mentre a settembre 2021 tale numero \u00e8 salito a 5.671.\nQuotata sin dal maggio 2019 al NASDAQ, nell'aprile 2020, a seguito di un'investigazione interna, la compagnia stessa ha rivelato di aver gonfiato i propri ricavi di vendita del 2019 fino al 70% mediante transazioni falsificate. In conseguenza di ci\u00f2 il prezzo delle azioni ha subito un crollo e diversi dirigenti sono stati licenziati, \u00e8 stata inoltre sospesa la negoziazione dei titoli azionari e in data 29.06.2020 la societ\u00e0 ha subito il cancellamento dal NASDAQ, trasferendo conseguentemente le operazioni finanziarie nel mercato OTC Pink.\nA febbraio 2021 la societ\u00e0 ha quindi dichiarato il Capitolo 15 della legge fallimentare statunitense allo scopo di proteggersi dalle azioni legali degli azionisti statunitensi durante la riorganizzazione delle proprie obbligazioni corporate (o societarie) nelle Isole Cayman. Tale mossa non ha avuto un impatto sostanziale sulle operazioni di Luckin Coffee in Cina, l'azienda ha continuato le proprie operazioni come al solito e tutte le sedi sono rimaste aperte. Il 13 dicembre 2021 la ristrutturazione delle obbligazioni societarie nelle Isole Cayman \u00e8 stata quindi approvata da un giudice delle Isole Cayman, mentre il 17 dicembre 2021 Luckin Coffee ha anche ottenuto l'approvazione del suo piano di ristrutturazione da un giudice statunitense . Il 26 ottobre 2021, inoltre, l'azienda ha anche risolto un'importante azione legale collettiva degli azionisti federali, che la rende immune a ulteriori azioni legali degli azionisti con la sola eccezione di eventuali deroghe ad azioni collettive.\nLuckin Coffee dovrebbe completare il piano di ristrutturazione a inizio 2022. Come gi\u00e0 accennato, l'azienda ha aumentato notevolmente il numero di negozi dal 2019 al 2021 e a settembre 2021 gestiva un totale di 5671 punti vendita, ha inoltre registrato un aumento delle entrate di quasi il 106% dal terzo trimestre del 2020 al terzo trimestre del 2021 e la sua perdita netta si \u00e8 ridotta da 75 milioni di dollari nel terzo trimestre del 2019 a 3,6 milioni di dollari nel terzo trimestre del 2021 (di cui 2,2 milioni di dollari attribuiti al trasferimento dell'ufficio di Pechino durante il trimestre). Alla fine del terzo trimestre del 2021, Luckin Coffee ha registrato disponibilit\u00e0 liquide e mezzi equivalenti per 793 milioni di dollari .\nStoria.\nDalla Fondazione.\nLuckin Coffee \u00e8 stata fondata nell'ottobre 2017 e a gennaio 2018 aveva gi\u00e0 aperto i suoi primi negozi a Pechino e Shanghai. La societ\u00e0 ha annunciato il completamento del finanziamento del round-A per un totale di 200 milioni di dollari nel luglio 2018.\nLa societ\u00e0 ha continuato la sua rapida crescita: a ottobre 2018, Luckin Coffee aveva aperto 1300 negozi, superando il numero di negozi Costa Coffee per diventare il secondo marchio di caff\u00e8 in Cina. Luckin Coffee ha anche firmato un accordo di cooperazione strategica con Tencent. Gran parte dell'espansione di Luckin \u00e8 stata alimentata da una strategia di marketing aggressiva che ha visto l'azienda spendere tre volte tanto quanto ha guadagnato per alimentare la sua crescita.\nNel maggio 2018, Luckin Coffee ha accusato Starbucks di formare un monopolio firmando contratti esclusivi con fornitori e proprietari. Starbucks ha respinto queste accuse come una trovata pubblicitaria. Il 16 maggio 2018 il caso \u00e8 stato ufficialmente archiviato dalla corte popolare intermedia di Shenzhen. Nell'ottobre 2019, Luckin Coffee ha ritirato unilateralmente il caso.\nNel gennaio 2019, Luckin Coffee ha annunciato l'intenzione di aprire 2500 nuovi negozi e superare Starbucks per diventare il pi\u00f9 grande marchio di caff\u00e8 in Cina. Luckin Coffe ha anche guadagnato esposizione nel mercato azionario statunitense, facendo domanda per le quotazioni automatizzate del NASDAQ e iniziando a negoziare su tale mercato a $ 17 per azione. Dopo aver raggiunto $ 25,96 il primo giorno, il titolo \u00e8 sceso a $ 16 il secondo giorno di negoziazione.\nAlla fine di settembre 2019, Luckin Coffee aveva aperto 3.680 negozi, e aveva registrato una perdita netta di $ 75 milioni nel terzo trimestre del 2019. Nel gennaio 2019, la societ\u00e0 ha nominato Reinout Schakel come CFO.\nL'8 gennaio 2020, Luckin Coffee ha tenuto una conferenza stampa sulle operazioni dei negozi al dettaglio self-service. Alla conferenza, la societ\u00e0 ha annunciato al pubblico di aver aperto 4507 negozi negli ultimi due anni e come tale era gi\u00e0 diventato il pi\u00f9 grande marchio di catene di caff\u00e8 in Cina, superando Starbucks. Luckin Coffee ha anche annunciato nella conferenza stampa la sua strategia di negozi di vendita al dettaglio automatizzato senza personale e due nuovi prodotti tecnici: Luckin Coffee EXPRESS e Luckin popMINI. I locali Luckin Coffee EXPRESS adottano la caffettiera Schaerer di produzione svizzera e in futuro saranno collocati in uffici, campus, aeroporti, stazioni ferroviarie e comunit\u00e0 come caffettiere self-service. Luckin popMINI \u00e8 il distributore automatico con prezzo e-commerce.\nLo Scandalo.\nIl 31 gennaio 2020, la societ\u00e0 di vendita allo scoperto Muddy Waters Research ha pubblicato un rapporto anonimo di 89 pagine su Twitter, sostenendo che Luckin Coffee aveva falsificato dati finanziari e operativi. Il rapporto afferma che il numero di articoli venduti per negozio \u00e8 stato gonfiato di almeno il 69% nel terzo e dell'88% nel quarto trimestre del 2019, presumibilmente supportato da 11.200 ore di riprese video. Prima dell'apertura del mercato azionario statunitense il 3 febbraio 2020, Luckin Coffee ha risposto negando categoricamente tutte le accuse avanzate nel rapporto. La societ\u00e0 ha sostenuto che il rapporto ha sollevato false accuse, con informazioni non comprovate e con metodologia viziata.\nIl 2 aprile 2020, Luckin Coffee ha annunciato che da un'indagine interna \u00e8 emerso che il suo direttore generale, Jian Liu, aveva fabbricato le vendite della societ\u00e0 nel 2019 di \"circa 2,2 miliardi di RMB\" (310 milioni di USD). Il giorno successivo, la China Securities Regulatory Commission (\u4e2d\u56fd\u8bc1\u5238\u76d1\u7763\u7ba1\u7406\u59d4\u5458\u4f1a) ha annunciato di aver lanciato un\u2019indagine interna per fare luce sulla presunta frode finanziaria perpetrata dal gruppo. L'8 aprile, il mercato azionario statunitense ha interrotto le negoziazioni su tutte le azioni Luckin Coffee per via dell'indagine antifrode. Nel mese di aprile, le azioni dell'azienda sono diminuite di oltre l'80%. A met\u00e0 aprile 2020, la banca d'investimento americana Goldman Sachs annunci\u00f2 che avrebbe sequestrato e venduto le partecipazioni Luckin Coffee del presidente della compagnia, Lu Zhengyao, dopo aver fallito un prestito di 518 milioni di dollari.\nIl 12 maggio 2020, il CEO Jenny Zhiya Qian e il COO Jian Liu sono stati sollevati dalle loro posizioni, mentre Reinout Schakel \u00e8 rimasto come CFO. Il 15 maggio, la societ\u00e0 ha ricevuto una notifica di cancellazione dal Nasdaq.\nDopo oltre un mese di sospensione dell'attivit\u00e0 commerciale, il titolo Luckin Coffee \u00e8 stato nuovamente scambiato il 20 maggio 2020. Il 28 maggio, le azioni di \"Luckin Coffee\" (NASDAQ: LK) sono crollate di oltre il 20% dopo che il Wall Street Journal ha pubblicato un rapporto in cui si affermava che le societ\u00e0 legate al presidente della societ\u00e0 e all'azionista di maggioranza avevano un ruolo centrale nello scandalo contabile.\nLo scandalo ha un profondo impatto poich\u00e9 il governo degli Stati Uniti \u00e8 pronto a approvare una legge che impone la revisione contabile di societ\u00e0 finanziarie cinesi o altrimenti tali societ\u00e0 si troverebbero ad affrontare il \"delisting\" dai mercati azionari statunitensi."}
{"id": "7952868", "revid": "36426", "url": "https://it.wikipedia.org/wiki?curid=7952868", "title": "Discesa nel Limbo (Tintoretto)", "text": "La Discesa nel Limbo \u00e8 un dipinto del pittore veneziano Tintoretto realizzato circa nel 1568 e conservato nella Chiesa di San Cassiano a Venezia.\nDescrizione.\nIl dipinto ha per soggetto la discesa di Cristo agli inferi.\nLa composizione \u00e8 su due diagonali.\nCristo in alto a destra che va verso il basso e tende la mano verso Adamo ed Eva posti sul lato in basso a sinistra. A fianco ad Eva troviamo Christiano de' Gori e altri commissionari dell'opera della \"Scuola del Santissimo Sacramento\" facendosi rappresentare nei giusti dell'Antico Testamento.\nNell'altra diagonale troviamo due angeli Satana in basso a sinistra e San Michele Arcangelo in alto a destra."}
{"id": "7952872", "revid": "287204", "url": "https://it.wikipedia.org/wiki?curid=7952872", "title": "Basavilbaso", "text": "Basavilbaso \u00e8 un comune distribuito tra i distretti di Moscas e Genacito nel dipartimento di Uruguay nella provincia di Entre R\u00edos, in Argentina. Il comune comprende la localit\u00e0 con lo stesso nome e un'area rurale.\n\u00c8 la seconda localit\u00e0 del dipartimento per abitanti e uno degli insediamenti pi\u00f9 importanti del paese occupato dagli immigrati ebrei all'inizio del XX secolo. Si trova all'incrocio delle strade provinciali RP 20 e RP 39, a 300\u00a0km da Buenos Aires, 200\u00a0km da Rosario e 201\u00a0km da Paran\u00e1. Gli abitanti locali chiamano spesso la citt\u00e0 \"Basso\", semplificando il nome. Questa abbreviazione \u00e8 stata ereditata dalla ferrovia, che usava abbreviare prendendo le prime tre lettere aggiungendole alle ultime due, lasciando Bas'so; spesso si vedeva scritto sui bagagli."}
{"id": "7952875", "revid": "767487", "url": "https://it.wikipedia.org/wiki?curid=7952875", "title": "Sukima Switch", "text": " \u00e8 un duo musicale fusion giapponese formatosi nel 1999. \u00c8 composto da , nato il 9 maggio del 1978, e , nato il 25 febbraio del 1978. In passato incidevano per la BMG Japan, che poi fu comprata dalla SMEJ all'inizio del 2009 e furono costretti a cambiare etichetta. In seguito firmarono con l'etichetta Ariola Japan di Sony Music Entertainment Japan nel settembre del 2009.\nStoria.\nLe competenze musicali di \u014chashi includono il canto, la chitarra e l'armonica, mentre Tokita suona il pianoforte e la tastiera elettrica, insieme ad altri strumenti, supervisionando la produzione complessiva. La maggior parte degli altri strumenti ascoltati nei loro album \u00e8 gestita da ospiti e da musicisti in studio. In un certo senso, la loro struttura e la loro intesa potrebbero essere paragonate a quelle del gruppo americano Steely Dan. Il loro stile \u00e8 molto influenzato dal jazz (un'altra somiglianza con Steely Dan), tuttavia conserva elementi pop e melodie orecchiabili che si sono dimostrate popolari tra il pubblico giapponese.\nLa canzone \"Zenryoku Shounen\" \u00e8 il brano principale del gioco per Nintendo DS \"Moero! Nekketsu Rhythm Damashii Osu! Tatakae! Ouendan 2\", pubblicato in Giappone il 17 maggio del 2007. Quest'ultimo \u00e8 anche uno dei tanti brani contenuti nel pacchetto d'espansione per il gioco per Nintendo DS \"Daigasso! Band Brothers\". Il loro ottavo singolo, \"Guarana\", \u00e8 la colonna sonora dell'adattamento cinematografico di \"Rough\", insieme al loro secondo, terzo e quinto singolo, usati come introduzione. La loro canzone \"Shizuku\" \u00e8 la sigla di apertura dell'adattamento anime della serie di romanzi \"The Beast Player\". Il loro dodicesimo singolo, \"Golden Time Lover\" \u00e8 la sigla di apertura della serie animata \"Fullmetal Alchemist: Brotherhood\". \u014chashi rivisit\u00f2 la canzone \"Katamari on the Swing\" per il gioco PlayStation 3 \"Katamari Forever\".\"Boku Note\" \u00e8 stato anche utilizzato come sigla di apertura di \"\", film del 2006.\nDiscografia.\nSingoli.\nIn ordine di uscita:"}
{"id": "7952883", "revid": "298229", "url": "https://it.wikipedia.org/wiki?curid=7952883", "title": "Mamadou Cherif Dia", "text": ""}
{"id": "7952914", "revid": "33689", "url": "https://it.wikipedia.org/wiki?curid=7952914", "title": "Dragon Ninja", "text": ""}
{"id": "7952921", "revid": "767487", "url": "https://it.wikipedia.org/wiki?curid=7952921", "title": "The Report", "text": "The Report \u00e8 un film del 2019 scritto e diretto da Scott Z. Burns.\nLa pellicola segue le vicende del funzionario Daniel Jones e del comitato ristretto per l'intelligence nell'indagine sull'uso della tortura da parte della CIA in seguito agli attentati dell'11 settembre 2001.\nTrama.\nDaniel Jones, membro dello staff di Dianne Feinstein del Senato degli Stati Uniti, viene assegnato ad un'indagine circa il programma di detenzione ed interrogatorio della CIA. Jones scoprir\u00e0 le brutali, quanto immorali ed inefficaci tecniche di interrogatorio adottate dagli agenti dopo gli attentati dell'11 settembre 2001. Quando la verit\u00e0 sta per essere svelata, la stessa CIA ed il presidente degli Stati Uniti d'America faranno il possibile per impedire che il mondo sappia.\nProduzione.\nIl titolo iniziale del film era \"The Torture Report\". Il progetto \u00e8 stato annunciato ad inizio aprile 2018 insieme alla scelta di Scott Z. Burns come regista e sceneggiatore, e gli attori principali Adam Driver, Annette Bening, Jon Hamm e Jennifer Morrison. I diritti di distribuzione della pellicola sono stati acquistati da Amazon per 14 milioni di dollari.\nLe riprese del film sono iniziate il 16 aprile 2018 a New York.\nPromozione.\nIl primo teaser trailer del film viene diffuso il 22 agosto 2019.\nDistribuzione.\nLa pellicola \u00e8 stata presentata al Sundance Film Festival 2019 il 26 gennaio; inizialmente fissata per il 27 settembre 2019, viene distribuita nelle sale cinematografiche statunitensi a partire dal 15 novembre e successivamente su Amazon Prime Video dal 29 novembre, due settimane dopo l'uscita nelle sale. In Italia viene distribuito nelle sale solo dal 18 al 20 novembre 2019 prima di arrivare sulla piattaforma Prime Video dal 29 dello stesso mese.\nAccoglienza.\nCritica.\nLa stampa ha accolto molto positivamente il film dopo la premi\u00e8re al Sundance Festival. Sull'aggregatore Rotten Tomatoes il film riceve l'81% delle recensioni professionali positive, con un voto medio di 7,18 su 10, basato su 210 critiche, mentre su Metacritic ottiene un punteggio di 66 su 100 basato su 33 critiche."}
{"id": "7952922", "revid": "104829409", "url": "https://it.wikipedia.org/wiki?curid=7952922", "title": "Re di Tebe", "text": ""}
{"id": "7952923", "revid": "963244", "url": "https://it.wikipedia.org/wiki?curid=7952923", "title": "Dalmau Moner", "text": ""}
{"id": "7952949", "revid": "963244", "url": "https://it.wikipedia.org/wiki?curid=7952949", "title": "Pacifico da Novara", "text": ""}
{"id": "7952965", "revid": "104829745", "url": "https://it.wikipedia.org/wiki?curid=7952965", "title": "Riti dionisiaci", "text": ""}
{"id": "7952966", "revid": "767487", "url": "https://it.wikipedia.org/wiki?curid=7952966", "title": "Der Ochsenkrieg (film 1920)", "text": "Der Ochsenkrieg \u00e8 un film del 1920, diretto da Franz Osten, basato sul romanzo omonimo di Ludwig Ganghofer. "}
{"id": "7952993", "revid": "298229", "url": "https://it.wikipedia.org/wiki?curid=7952993", "title": "Atletica leggera ai I Giochi dell'Impero Britannico", "text": "Le competizioni di atletica leggera ai I Giochi dell'Impero Britannico si sono svolte dal 16 al 23 agosto 1930."}
{"id": "7952994", "revid": "92723", "url": "https://it.wikipedia.org/wiki?curid=7952994", "title": "Gaspar Avalos de la Cueva", "text": ""}
{"id": "7952996", "revid": "729019", "url": "https://it.wikipedia.org/wiki?curid=7952996", "title": "Carl Manu", "text": "Biografia.\nManu nasce a in Nuova Zelanda da genitori di origini samoane.\nDal 1996 al 1998 frequenta la Cashmere High School di Christchurch, nella quale si avvicina allo sport del rugby.\nNel 2002 viene convocato nella Nazionale samoana, la \"Manu Samoa\", per la fase di qualificazione alla Coppa del Mondo 2003 contro e , facendo il suo esordio internazionale il 1\u00ba giugno 2002 ad Apia contro le isole Figi, subentrando dalla panchina.\nNel 2004 e nel 2005 viene selezionato per rappresentare la provincia di Canterbury al National Sevens Rugby Tournament, prima di essere ingaggiato in Italia dal in Super 10, dove disputa 15 partite durante la stagione regolare, segnando 3 mete, e tutte le sei di Challenge Cup.\nPoi, dopo due stagioni in Serie A col , viene ingaggiato dalla con la quale conquista la Serie A 2009-10 e la promozione in massima serie dalla stagione successiva, militandovi fino a quella 2012-13."}
{"id": "7953003", "revid": "1602064", "url": "https://it.wikipedia.org/wiki?curid=7953003", "title": "Flusso del segnale", "text": "Il flusso del segnale \u00e8 il percorso che il segnale audio fa dalla sorgente (ad esempio un microfono) a un dispositivo di uscita (ad esempio un altoparlante o un dispositivo di registrazione).\nNei sistemi stereo casalinghi convenzionali, il flusso del segnale \u00e8 relativamente semplice e corto, e coinvolge solo poche componenti. In altri contesti, quali ad esempio un locale o uno studio di registrazione, il flusso del segnale pu\u00f2 diventare abbastanza complicato, coinvolgendo invece un numero maggiore di componenti. Conoscere dunque queste componenti nel dettaglio significa assicurarsi che il flusso del segnale avvenga in maniera continua senza interruzioni.\nDescrizione.\nIl feedback, anche chiamato \"Howl-Round\", si verifica quando l'uscita (output) di un dispositivo viene collegata accidentalmente al suo ingresso (input). Se il dispositivo sta amplificando il segnale, allora il suono in uscita che \u00e8 amplificato viene rispedito di nuovo al suo ingresso, dove verr\u00e0 amplificato nuovamente e mandato di nuovo in uscita, per poi ritornare all'ingresso ed essere amplificato di nuovo, mandato all'uscita ecc, e cos\u00ec via all'infinito. \nUn esempio di feedback potrebbe verificarsi per esempio durante un concerto di musica dal vivo quando si usa un microfono molto sensibile, ad esempio a condensatore. Il microfono, l'input, potrebbe infatti captare il suono proveniente dalle casse speaker, l'output, per poi rimandarlo indietro alle casse generando quindi un circolo vizioso.\nComprendere il flusso del segnale \u00e8 quindi importante per prevenire il feedback.\nEsempio di flusso del segnale di un lettore CD.\nIl seguente esempio mostra il flusso del segnale di un tipico sistema stereo casalingo mentre si ascolta un Cd audio attraverso un lettore CD. La prima componente del sistema \u00e8 il lettore CD, che produce il segnale. L'uscita del lettore CD \u00e8 connessa a un ingresso su ricevitore. In un tipico sistema stereo casalingo, questo collegamento sar\u00e0 di tipo analogico e sbilanciato a un livello di linea di -10db utilizzando dei cavi RCA. Selezionando l'ingresso corretto sul ricevitore, il segnale \u00e8 dirottato internamente verso un amplificatore che amplifica il voltaggio del segnale dal livello di linea al voltaggio richiesto dagli altoparlanti. L'uscita dell'amplificatore \u00e8 poi collegata agli altoparlanti, che convertono il segnale elettrico in suono.\nEsempio di flusso del segnale di un singolo cantante che registra.\nLa serie esatta di elementi in un flusso del segnale varia da sistema a sistema. \nIl seguente esempio mostra un tipico flusso del segnale di un singolo cantante che registra in uno studio di registrazione.\nIl primo elemento del flusso del segnale \u00e8 il cantante, che produce il segnale. Il segnale si propaga acusticamente al microfono secondo la legge dell'inverso del quadrato, dove viene convertito in segnale elettrico da un trasduttore. Dato che ci sono altre fonti che possono produrre suoni nell'ambiente quali ad esempio sistemi di riscaldamento/raffreddamento, traffico, ventole del computer, ascensori o lavori stradali, bisogna tenere in considerazione che anche questi rumori possono essere captati dal microfono.\n\u00c8 importante quindi ottimizzare il rapporto segnale acustico/rumore del microfono. Ci\u00f2 pu\u00f2 essere ottenuto riducendo l'ampiezza del rumore non voluto (ad esempio spegnendo i sistemi di riscaldamento/raffreddamento), o mettendo in pratica la legge dell'inverso del quadrato: avvicinando il microfono alla sorgente del segnale e allontanandola dalla fonte di rumore, il rapporto segnale/rumore aumenta.\nDopo il microfono, attraverso un cavo, il segnale passa al pre-amplificatore del microfono, che amplifica il segnale del microfono alla linea di livello. Ci\u00f2 \u00e8 importante perch\u00e9 \u00e8 necessario un segnale a livello di linea per pilotare il circuito di ingresso di qualsiasi ulteriore apparecchiatura di elaborazione lungo la catena, che generalmente non \u00e8 in grado di accettare il segnale a bassissima tensione prodotto da un tipico microfono.\nAi fini di questo esempio, l'uscita del pre-amplificatore del microfono \u00e8 mandato a un EQ dove il timbro del suono pu\u00f2 essere manipolato per fini artistici o tecnici. Esempi di fini artistici comprendono fare avere al cantante un suono pi\u00f9 brillante, pi\u00f9 cupo, pi\u00f9 frontale o meno nasale. Esempi di fini tecnici includono invece ridurre il rumore indesiderato delle basse frequenze dei sistemi di riscaldamento/raffreddamento, compensare la perdita delle alte frequenze causata da un posizionamento troppo distante del microfono.\nL'uscita dell'EQ sar\u00e0 inviata a un compressore, che \u00e8 un dispositivo che manipola l'intervallo dinamico (dynamic range) di un segnale per motivi artistici o tecnici.\nL'uscita del compressore sar\u00e0 invece inviata a un convertitore analogico-digitale, che converte il segnale in un formato digitale, consentendogli di essere inviato a un dispositivo di registrazione digitale, quale ad esempio un computer.\nEsempio di flusso del segnale di un cantante che canta dal vivo.\nIl seguente esempio traccia il flusso del segnale di un cantante che si esibisce in una chiesa.\nIl flusso del segnale comincia come nell'esempio precedente: cantante, microfono, pre-amplificatore del microfono, equalizzatore e compressore. Il segnale va poi in un mixer, che consente al segnale di essere indirizzato verso varie uscite. Il mixer pu\u00f2 inviare il suono attraverso diversi gruppi (in inglese i cosiddetti \"bus\"). Ci sono quindi:\nEsempio di flusso di segnale di una performance trasmessa in diretta.\nIn questo esempio, esploreremo il flusso del segnale di un ipotetico concerto rock. Nel nostro esempio avremo che non solo il concerto ha un pubblico dal vivo, ma viene anche registrato e trasmesso in diretta TV, con le copie della registrazione che vengono vendute al pubblico immediatamente dopo che il concerto \u00e8 finito. Da ciascun microfono il segnale viene quindi inviato in 5 posti diversi: l'impianto di amplificazione centrale, il sistema di auricolari dei musicisti, il sistema della diretta, il sistema di registrazione e ingressi, bagni e dietro le quinte, per permettere alle persone di sentire l'esibizioni anche in tali aree.\nL'impianto di amplificazione centrale viene controllato dalla posizione di Front of House, chiamata anche \"Mix position\" (postazione di missaggio). La FOH \u00e8 generalmente dietro il pubblico.\nIl sistema di auricolari viene invece controllato da un ingegnere di controllo delle casse monitor il cui mixer \u00e8 di solito posto su uno dei lati del palco. \u00c8 necessario che l'ingegnere sia in grado di comunicare con i musicisti e che quindi questi si trovi in loro prossimit\u00e0. La posizione del mixer dei monitor spesso \u00e8 chiamata \"monitor world\" (letteralmente mondo dei monitor).\nIl missaggio per la trasmissione in diretta \u00e8 controllato da un camioncino posto nel parcheggio posteriore del locale dove ha luogo l'esibizione.\nLe apparecchiature per la registrazione sono poste spesso in un altro camion, posto accanto al camion per il missaggio in diretta.\nIl suono trasmesso agli ingressi, nei bagni e dietro le quinte viene invece controllato dietro le quinte dall'assistente del manager del palco."}
{"id": "7953005", "revid": "1543377", "url": "https://it.wikipedia.org/wiki?curid=7953005", "title": "Regno di Garhwal", "text": "Lo Stato di Garhwal fu uno stato principesco del subcontinente indiano, avente per capitale la citt\u00e0 di Narendranagar. Talvolta lo stato \u00e8 noto anche come Theri-Garhwal dal momento che nella sua storia incorpor\u00f2 il vicino stato di Theri.\nStoria.\nAntichit\u00e0.\nTradizionalmente la regione viene menzionata in alcuni scritti ind\u00f9 come il Kedarkhand per essere stata sede d'origine del popolo Garhwali. Il regno di Garhwal era dominato dai Kshatriyas. Il regno di Kuninda fior\u00ec anch'esso attorno al II secolo a.C. Questa regione pass\u00f2 successivamente sotto il governo dei re Katyuri, che regnarono sui regni unifcati di Kumaon e Garhwal a partire dal VI secolo d.C. sino all'XI secolo quando vennero rimpiazzati dai re Chand nella parte di Kumaon, mentre Garhwal venne frammentato in molti principati minori. Huen Tsang, un viaggiatore cinese che visit\u00f2 la regione attorno al 629 d.C., menzion\u00f2 l'esistenza nella regione di un regno chiamato regno di Brahampura.\nNel libro di Rahul Sanskrityayan, Garwahl (Allahabad 1953) viene detto che \"i re di Kumaon-Garwahl erano chiamati, \"Kedare Khasamandale\" che significa regione di Kedar come residenza del popolo Khasa\".\nLa dinastia reale di Garhwal ebbe inizio con Kanakpal. Il regno di Garhwal venne fondato nell'823, quando Kanakpal, il principe di Malwa, durante la sua visita al tempio di Badrinath, incontr\u00f2 il raja Bhanu Pratap, sovrano di Chandpur Garh, uno dei 52 Garhs (principi) della regione di Garhwal. Il raja Bhanu Pratap non aveva figli. Il re diede in sposa la sua unica figlia al principe e successivamente gli cedette il proprio regno. Kanakpal ed i suoi discendenti della dinastia Panwar, gradualmente conquistarono tutte le altre 52 fortezze (attorno alle quali si trovavano piccoli principati) della zona, reggendo l'intero regno di Garhwal per i successivi 915 anni, sino al 1804.\nIl medioevo.\nNel 1358, il XXXVII sovrano, Ajay Pal, fu colui che riusc\u00ec a riunificare tutti i principati minori della regione sotto il suo potere e pertanto \u00e8 considerato il fondatore dello stato di Garhwal moderno, con capitale Devalgarh, spostata poi a Srinagar. Balbhadra Shah (r. 1575\u20131591), fu il primo raja di Garhwal ad utilizzare il titolo di sci\u00e0. La capitale venne spostata nuovamente a Srinagar da Mahipat Shah che ascese al trono nel 1622, consolidando ulteriormente il proprio dominio sulle terre di Garhwal, per quanto mor\u00ec nel 1631, lasciando che suo figlio di appena sette anni, Prithvi Shah, ascendesse al trono dopo di lui; il regno venne fisicamente retto dalla moglie di Mahipat Shah, Rani Karnavati, riuscendo a difendere il regno dagli invasori esterni e respingendo i ripetuti attacchi dell'esercito moghul guidato da Najabat Khan nel 1640, al punto da ricevere il soprannome di \"Nakti Rani\" dal momento che era sua abitudine far tagliare il naso a ciascun nemico catturato. Tra i monumenti pi\u00f9 celebri eretti durante la sua reggenza ricordiamo quelli presenti a Nawada.\nIl successivo monarca di maggior peso fu Fateh Shah, re di Garhwal dal 1684 al 1716, noto in particolare per il ruolo da lui avuto nella battaglia di Bhangani del 18 settembre 1688, dove combin\u00f2 le forze di molti raja delle colline Shivalik (i raja Pahari) con l'esercito di Gobind Singh. Durante il suo regno, il guru sikh e primogenito di Har Rai, Ram Rai, si insedi\u00f2 nel suo regno su raccomandazione di Aurangzeb, fondando la moderna citt\u00e0 di Dehradun. Fateh Shah mor\u00ec nel 1716, e suo figlio Upendra Shah mor\u00ec appena un anno dopo essere asceso al trono, nel 1717; venne succeduto da Pradip Shah che risollev\u00f2 le sorti del regno, fatto che attrasse a sua volta degli invasori come Najib-ud-daula, governatore di Saharanpur, che invase il regno nel 1757 assieme al suo esercito di Rohilla e prese possesso della citt\u00e0 di Dehradun. Ad ogni modo, nel 1770, le forze Garhwali sconfissero i Rohilla e ripresero possesso della regione di Dun. .\nLalit Shah invase e conquist\u00f2 Kumaon, espellendo la dinastia regnante dei Chands e ponendo suo figlio minore su quel trono. Questa mossa spinse altri principi Garhwal a combattere l'uno contro l'altro, spingendo lo stato di Gorkha ed il regno del Nepal ad invadere Kumaon ed a prendere il controllo dell'area collinare dellazona, espellendo o soggiogando gran parte dei raja presenti.\nLa casata di Garhwal govern\u00f2 lo stato ininterrottamente sino al 1803 all'epoca dell'attacco del regno di Gorkha. Le forze Garhwali subirono una pesante sconfitta e Pradyuman Shah dapprima scapp\u00f2 da Srinagar a Dehradun e da li si port\u00f2 poi a Saharanpur per riorganizzare le proprie forze, ma venne ucciso nella battaglia di Khurbura (Dehradun) nel gennaio del 1804 mentre suo fratello, Pritam Shah, venne catturato e portato in Nepal. Nella battaglia i Gorkhalis si trovavano sotto il comando del \"Bada Kaji\" Amar Singh Thapa, mentre le forze di Garhwali erano guidate da un comandante gujjar, \"Sardar\" Ram Dayal Singh di Landhaur, che aveva con s\u00e9 12.000 soldati provenienti da Ramghads, Pundirs, Gujjars e Rajputs. Pradyumna Shah venne ucciso da un colpo di fucile sparato dal Kaji Ranajit Kunwar, nonno dell'ultimo maharaja e primo ministro del Nepal, Jung Bahadur Rana, ed il suo corpo venne rispettosamente coperto da uno scialle cerimoniale per merito di \"Bada Kaji\" Amar Singh per essere rispedito a Haridwar.\nMolte furono le cause attribuite a questa sconfitta. Garhwal era in perenne tumulto politico sin dai tempi del raja Jai Krit Shah e questo aveva tolto vitalit\u00e0 al regno. La natura inoltre gioc\u00f2 un ruolo non indifferente con una pesante carestia che si abbatt\u00e9 sulla regione nel 1795. Garhwal si era appena ripreso dalla carestia che la regione venne devastata da un devastante terremoto.\nI dodici anni dell'occupazione Gorkha (Gorkhyani).\nI re Garhwal si portarono in esilio nei territori britannici ed i Gorkhas iniziarono il loro periodo complessivo di dodici anni di governo sulla regione di Garhwal.\nI Gorkhas governarono Garhwal con la forza: la loro eccessiva politica di tassazione, le iniquit\u00e0 palesi del sistema giudiziario locale, la schiavit\u00f9, le torture e la mancanza di una amministrazione civilizzata resero i governanti Gorkha estremamente impopolari tra i sudditi. L'agricoltura entr\u00f2 in declino e rapidamente molti villaggi si svuotarono. Durante il governo dei Gorkha, le tasse furono cos\u00ec alte che molti proprietari terrieri non riuscivano ad onorarle e pertanto vennero venduti come schiavi. Le vendite divennero cos\u00ec frequenti che i Gorkha istituirono un vero e proprio mercato. Lo scrittore ed esploratore britannico capitano F.V. Raper (del 10\u00b0 Bengala) scrisse ci\u00f2 che vide coi propri occhi nella sua opera \"Asiatic Researches\":\nLo scrittore e artista scozzese J.B. Fraser scriveva:\nSi dice che fu il governatore di Kumaon, Bam Shah, a fermare la vendita degli schiavi nella citt\u00e0 da lui amministrata. Ad ogni modo, Hasti Dal Chautariya, il governatore di Garhwal, continu\u00f2 questo tipo di commercio umano.\nIl \"Mukhtiyar\" (primo ministro) del Nepal, Bhimsen Thapa, impose delle restrizioni generali sul traffico umano nella regione di Garhwal, Sirmur e in altre aree a partire dal 1812. Questi regolamenti vennero emanati anche contro il parere dei governatori generali, dichiarando come illegali le vendite di schiavi. Fu sempre il primo ministro nepalese a disporre la fondazione di un \"hulak\" (sistema postale) per le aree del fiume Yamuna nel distretto di Garhwal.\nLa sconfitta dei Gorkhas e la divisione del regno di Garhwal.\nL'occupazione del regno da parte dei Gorkhas perdur\u00f2 dal 1803 al 1814 e termin\u00f2 dopo una serie di sconfitte che i Gorkhas subirono da parte degli inglesi nella guerra anglo-nepalese del 1814. Sudarshan Shah, figlio ed erede dello sconfitto sovrano del regno di Garhwal che si trovava in esilio nei territori inglesi, vide l'opportunit\u00e0 di ritornare sul trono alleandosi con gli inglesi nel 1812, partecipando attivamente alle operazioni di conquista. Alla fine della guerra, il 21 aprile 1815, con la firma del trattato di Sugauli, gli inglesi annetterono met\u00e0 del regno di Garhwal (Pauri Garhwal) e convertirono l'altra met\u00e0 (Tehri Garhwal) in stato principesco.\nLa formazione dello stato principesco di Garhwal.\nSudarshan Shah, erede del regno di Garhwal, ricevette la met\u00e0 dei territori che erano stati di suo padre, ma perlomeno riottenne la corona dei suoi avi ed il titolo di \"raja\" sul proprio nuovo regno di Garhwal. La parte spettante direttamente agli inglesi, port\u00f2 questi ad annettere anche Kumaon, sempre sulla base del trattato di Sugauli.\nDal momento che l'antica capitale di Srinagar si trovava ora nella parte britannica del Garhwal, venne fondata una nuova capitale a Tehri (popularly known as Teri Garhwal).\nSudarshan Shah mor\u00ec nel 1859, e venne succeduto da Bhawani Shah, che a sua volta venne succeduto da Pratap Shah nel 1872. Il regno aveva un'area di 4180 km2 ed una popolazione di 268.885 nel 1901. I governanti locali, che avevano il titolo di \"raja\", ottennero quello di maharaja dal 1913. Nel 1919, il maharaja Narendra Shah spost\u00f2 la capitale da Tehri alla citt\u00e0 di Narendra Nagar.\nL'indipendenza indiana.\nIl Quit India Movement, movimento indipendentista indiano, lavor\u00f2 attivamente in questa regione negli anni '40 del Novecento. Quando l'India venne dichiarata indipendente nel 1947, gli abitanti di Tehri Riyasat (stato di Garhwal) iniziarono un movimento interno per liberarsi del maharaja Narendra Shah (Panwar).\nAnche a causa di questo movimento, la transizione verso la repubblica fu caotica nella regione. Di conseguenza il sessantesimo sovrano di Panwar Vansh, Manvendra Shah, ultimo Maharaja del regno di Garhwal (1946\u20131949), accett\u00f2 la sovranit\u00e0 dell'Unione indiana. Lo stato di Tehri Riyasat venne annesso al distretto di Garhwal delle Province Unite (poi ridenominate Uttar Pradesh) ed ottenne lo status di distretto, il distretto di Tehri Garhwal. Successivamente, il 24 febbraio 1960, il governo dello stato separ\u00f2 una parte dello stato per andare a formare un distretto separato che prese il nome di Uttarkashi. L'ex palazzo reale del maharaja di Tehri Garhwal a Narendranagar, oggi ospita l'Ananda\u2013In the Himalayas, una spa di lusso fondata nel 2000.\nGovernanti.\nMola Ram, pittore, poeta, storico e diplomatico del XVIII secolo dello stato di Garhwal, compose l'opera storica \"Garharajavansh ka Itihas\" (Storia della dinastia reale del Garhwal) nella quale venne indicata per la prima volta la successione dei monarchi dello stato, completata in seguito con l'uso di altre fonti."}
{"id": "7953008", "revid": "144796", "url": "https://it.wikipedia.org/wiki?curid=7953008", "title": "Mukhtiyar", "text": ""}
{"id": "7953010", "revid": "144796", "url": "https://it.wikipedia.org/wiki?curid=7953010", "title": "Gurkhas", "text": ""}
{"id": "7953012", "revid": "104830186", "url": "https://it.wikipedia.org/wiki?curid=7953012", "title": "Re della Colchide", "text": ""}
{"id": "7953013", "revid": "287204", "url": "https://it.wikipedia.org/wiki?curid=7953013", "title": "Abies nordmanniana equi-trojani", "text": "Abies nordmanniana equi-trojani , \u00e8 una sottospecie di \"A. nordmanniana\" appartenente alla famiglia delle Pinaceae, endemica del monte Olimpo della Misia e del monte Ida, in Turchia.\nEtimologia.\nIl nome generico \"Abies\", utilizzato gi\u00e0 dai latini, potrebbe, secondo un'interpretazione etimologica, derivare dalla parola greca \"\u1f04\u03b2\u03b9\u03bf\u03c2\" = longevo. Il nome specifico \"nordmanniana\" fu assegnato in onore del biologo finlandese Alexander von Nordmann, che introdusse questa sottospecie nei giardini botanici nel 1838. L'epiteto \"equi-trojani\" fa riferimento all'antica provincia della Troade, corrispondente alla penisola di Biga, che \u00e8 dominata dal Monte Ida, una delle due localit\u00e0 dove vegeta questa sottospecie.\nDescrizione.\nQuesta sottospecie differisce da \"A. nordmanniana\" per le gemme lievemente resinose, e per i giovani virgulti che sono glabri; inoltre le cuspidi delle brattee dei macrosporofilli sono corte.\nPortamento.\nAbete che pu\u00f2 raggiungere i 20-30 m di altezza, con tronco fino a 4 m di circonferenza, con chioma stretta e conica. I virgulti sono marroni-giallastri, glabri.\nFoglie.\nLe foglie sono aghiformi, disposte irregolarmente e affollate nella parte superiore dei virgulti, lunghe 15-30 mm; hanno due bianche bande di stomi divise in 6-8 linee. Hanno apice ottuso o appuntito. Le gemme sono resinose, ovoidali, di color nocciola, con punte ottuse.\nFrutti.\nI coni femminili sono cilindrici-ovoidali, lunghi 10 cm e larghi 4,5-5 cm, marroni rossastri da immaturi, poi marroni-scuri, con apice ovoidale. Le brattee sono esposte, concave, con punte a forma di freccia o lobate. I semi sono lunghi 6 mm, 22 mm con la parte alata.\nCorteccia.\nLa corteccia \u00e8 spessa, giallastra grigia-marrone, divisa in scaglie.\nDistribuzione e habitat.\nVegeta in foreste miste con \"Pinus nigra\", \"Fagus orientalis\" e specie del genere \"Quercus\", sui pendii rivolti a nord, ad altitudini comprese tra 750 e 1450 m.\nTassonomia.\nSi tratta di un taxon la cui classificazione \u00e8 oggetto di dispute da decenni; Flous (1936) lo riteneva un ibrido tra \"A. cephalonica\" e \"A. nordmanniana\", mentre Mattfeld (1930) lo riteneva un ibrido tra \"A. alba\" e \"A. cephalonica\". Vidakovic (1991) suggerisce che in tutta l'area del nord e della Turchia esiste solo una specie, \"A. nordmanniana\". Farjon (1990) ricorda che la sottospecie \"equi-trojani\" veniva considerata una specie a parte da Mattfeld (1925), inoltre le ipotesi di ibridazione vennero abbandonate da Davis et al (1965) e Nitzelius (1969), anche se riproposte da Liu successivamente (1971); conclude notando che le differenze morfologiche tra \"A. nordmanniana\" e le subpopolazioni presenti nel nord-ovest della Turchia, sono troppo lievi e che quindi lo status di sottospecie \u00e8 pi\u00f9 idoneo a classificarle.\nSinonimi.\nNumerosi sono i sinonimi: \nConservazione.\nQuesta sottospecie ha un areale primario ristretto (circa 164 km\u00b2), disgiunto in due localit\u00e0 distanti 250 km, e sottoposto a stress di ecosistema a causa degli incendi, delle piogge acide, dello sfruttamento illegale praticato dalle popolazioni locali e dalla crescente pressione turistica. Per questi motivi viene classificata come \"specie in pericolo\" nella Lista rossa IUCN."}
{"id": "7953014", "revid": "1186766", "url": "https://it.wikipedia.org/wiki?curid=7953014", "title": "Nippo-Vini Fantini-Faizane", "text": ""}
{"id": "7953021", "revid": "92723", "url": "https://it.wikipedia.org/wiki?curid=7953021", "title": "Nasta\u015bsja Novikava", "text": ""}
{"id": "7953025", "revid": "767487", "url": "https://it.wikipedia.org/wiki?curid=7953025", "title": "The Ghost House", "text": "The Ghost House \u00e8 un film muto del 1917 diretto da William C. de Mille e interpretato da Jack Pickford, Louise Huff, Olga Grey, James Neill, Eugene Pallette.\nTrama.\nJeremy Foster, un giardiniere, \u00e8 - in realt\u00e0 - un malvivente, a capo di una banda di ladri i quali, per nascondersi, usano la vecchia propriet\u00e0 degli Atwill, un luogo che ha fama di essere infestato dai fantasmi. Per tenere lontano da l\u00ec ogni occhio indiscreto, Foster fa di tutto per mantenere viva questa superstizione ma, ci\u00f2 nonostante, in casa vengono ad abitare le due proprietarie, le sorelle Lois e Alice. Pur conoscendo le voci che circolano, le due giovani - rimaste senza grandi mezzi - sono state costrette a trasferirsi nella casa di famiglia che, per anni, era rimasta vuota. Ne prendono possesso la stessa notte scelta da una confraternita per iniziare Ted Rawson, un nuovo adepto, proprio quando anche Spud, il nipote di Foster, vi si nasconde con la refurtiva di una rapina. Nel cuore della notte, Lois sorprende Ted che si aggira in casa. Ma, scambiandolo per un ladro, riesce a catturarlo. Spud, svegliato dai rumori, prende invece Lois, in camicia da notte, per un fantasma e fugge spaventato. Ted riesce a convincere Lois delle sue buone intenzioni aiutandola contro i ladri e tra i due nasce una storia d'amore.\nProduzione.\nIl film fu prodotto dalla Jesse L. Lasky Feature Play Company.\nDistribuzione.\nIl copyright del film, richiesto dalla Jesse L. Lasky Feature Play Co., fu registrato il 27 settembre 1917 con il numero LP11467.\nIl film fu distribuito negli Stati Uniti dalla Famous Players-Lasky Corporation che lo fece uscire nelle sale il 1\u00ba ottobre 1917.\nNon si conoscono copie ancora esistenti della pellicola che viene considerata presumibilmente perduta."}
{"id": "7953041", "revid": "446353", "url": "https://it.wikipedia.org/wiki?curid=7953041", "title": "Thomas Graham, I barone Lynedoch", "text": ""}
{"id": "7953042", "revid": "1305887", "url": "https://it.wikipedia.org/wiki?curid=7953042", "title": "Drago barbuto dalla testa striata", "text": ""}
{"id": "7953043", "revid": "1305887", "url": "https://it.wikipedia.org/wiki?curid=7953043", "title": "Assolotti", "text": ""}
{"id": "7953044", "revid": "729019", "url": "https://it.wikipedia.org/wiki?curid=7953044", "title": "Laconnex-Soral", "text": "Laconnex-Soral (toponimo francese) \u00e8 stato un comune svizzero del Canton Ginevra.\nStoria.\nIl comune di Laconnex-Soral \u00e8 stato istituito nel 1847 con la soppressione del comune di Avusy-Laconnex-Soral e la sua divisione nei nuovi comuni di Avusy e Laconnex-Soral e soppresso nel 1850 con la sua divisione nei nuovi comuni di Laconnex e Soral."}
{"id": "7953073", "revid": "1310927", "url": "https://it.wikipedia.org/wiki?curid=7953073", "title": "Amir Bilali", "text": "Carriera.\nClub.\nIl 1\u00ba luglio 2018 viene acquistato a titolo definitivo dalla squadra macedone dello .\nStatistiche.\nPresenze e reti nei club.\n\"Statistiche aggiornate al 12 dicembre 2021.\""}
{"id": "7953074", "revid": "547034", "url": "https://it.wikipedia.org/wiki?curid=7953074", "title": "Campionati italiani invernali di nuoto 2015", "text": "I XVIII Campionati italiani invernali di nuoto si sono svolti a Riccione il 18 ed il 19 dicembre 2015. \u00c8 stata utilizzata la vasca da 50 metri.\nLe gare sono state disputate in serie.\nCollegamenti esterni.\n "}
{"id": "7953076", "revid": "1412427", "url": "https://it.wikipedia.org/wiki?curid=7953076", "title": "Abies bornmuelleriana", "text": ""}
{"id": "7953078", "revid": "1412427", "url": "https://it.wikipedia.org/wiki?curid=7953078", "title": "Abies equi-trojani", "text": ""}
{"id": "7953079", "revid": "1412427", "url": "https://it.wikipedia.org/wiki?curid=7953079", "title": "Abies olcayana", "text": ""}
{"id": "7953080", "revid": "1412427", "url": "https://it.wikipedia.org/wiki?curid=7953080", "title": "Abies arizonica", "text": ""}
{"id": "7953082", "revid": "1412427", "url": "https://it.wikipedia.org/wiki?curid=7953082", "title": "Pinus beissneri", "text": ""}
{"id": "7953089", "revid": "33689", "url": "https://it.wikipedia.org/wiki?curid=7953089", "title": "Xenon II", "text": ""}
{"id": "7953091", "revid": "104458", "url": "https://it.wikipedia.org/wiki?curid=7953091", "title": "Christoffer Faarup", "text": "Biografia.\nAttivo in gare FIS dal novembre del 2007, Faarup ha esordito in Coppa Europa il 27 novembre 2010 a Trysil in slalom gigante, senza completare la prova, ai Campionati mondiali a Garmisch-Partenkirchen 2011, dove non ha completato il supergigante, e in Coppa del Mondo il 13 marzo 2011 a Lillehammer Kvitfjell in supergigante (51\u00ba).\nAi Mondiali di Schladming 2013 si \u00e8 piazzato 37\u00ba nella discesa libera, 56\u00ba nel supergigante, 51\u00ba nello slalom gigante e non ha terminato lo slalom speciale e la supercombinata; l'anno dopo ha esordito ai Giochi olimpici invernali: a \u00e8 stato 37\u00ba nella discesa libera, 46\u00ba nel supergigante e 34\u00ba nella supercombinata.\nAi Mondiali di Vail/Beaver Creek 2015 \u00e8 stato 38\u00ba nella discesa libera, 40\u00ba nel supergigante e 31\u00ba nella combinata, mentre nella successiva rassegna iridata di Sankt Moritz 2017 \u00e8 stato 30\u00ba nella discesa libera, 27\u00ba nel supergigante e 26\u00ba nella combinata. Ai XXIII Giochi olimpici invernali di \u00e8 stato 36\u00ba nella discesa libera, 32\u00ba nel supergigante e 30\u00ba nella combinata; l'anno dopo ai Mondiali di \u00c5re 2019 \u00e8 stato 22\u00ba nella discesa libera, 26\u00ba nel supergigante e non ha completato la combinata."}
{"id": "7953093", "revid": "1543377", "url": "https://it.wikipedia.org/wiki?curid=7953093", "title": "DNA World Tour", "text": "Il DNA World Tour \u00e8 l'undicesimo tour del gruppo musicale statunitense Backstreet Boys, cominciato l'11 maggio 2019 all'Altice Arena di Lisbona per la promozione del loro nono album in studio \"DNA\" (2019).\nIl tour \u00e8 stato sospeso a partire dal 13 marzo 2020 a causa della pandemia di COVID-19, salvo poi riprendere nel corso del 2022.\nAnnuncio.\nLe prime date del nuovo tour mondiale furono rese note il 9 novembre 2018, insieme alla pubblicazione del singolo \"Chances\", secondo singolo che anticip\u00f2 l'uscita dell'album. Il DNA World Tour \u00e8 il primo tour dei Backstreet Boys ad interessare le maggiori arene indoor di Europa e Nord America dopo 18 anni. Per la tappa Nordamericana, il figlio del cantante Brian Littrell, Baylee Littrell, si \u00e8 esibito come artista di apertura. Il tour \u00e8 partito dall'Altice Arena di Lisbona, l'11 maggio 2019, due settimane dopo l'ultimo spettacolo del \"\", residency show svoltosi a Las Vegas in California, dal 2017 all'aprile 2019. Il tour \u00e8 stato successivamente esteso anche ad Asia, America Centrale, Sud America e Oceania e il 10 febbraio 2020, sono state rese note ulteriori date in Nord America.\nIl 12-13 ottobre 2019 furono cancellate due date a Saitama, in Giappone, a causa di un tornado che si era abbattuto sulla citt\u00e0.\nIl tour venne interrotto il 13 marzo 2020, a causa della pandemia di COVID-19, due giorni prima di una tappa che sarebbe dovuta svolgersi in Brasile, a San Paolo, con il conseguente rinvio di tutte le date programmate a fine emergenza. Verso la fine del mese di aprile vennero annunciate le nuove date dell'Australia e della Nuova Zelanda, rinviate all'anno successivo. Il 19 maggio successivo furono invece annunciate le nuove date nordamericane, anch'esse rinviate all'anno successivo."}
{"id": "7953094", "revid": "92723", "url": "https://it.wikipedia.org/wiki?curid=7953094", "title": "Jury Bjalo\u016d", "text": ""}
{"id": "7953097", "revid": "1310927", "url": "https://it.wikipedia.org/wiki?curid=7953097", "title": "Sebasti\u00e1n Rusculleda", "text": ""}
{"id": "7953099", "revid": "104458", "url": "https://it.wikipedia.org/wiki?curid=7953099", "title": "Markus Nordgard Fossland", "text": ""}
{"id": "7953101", "revid": "104458", "url": "https://it.wikipedia.org/wiki?curid=7953101", "title": "Markus Nordgaard Fossland", "text": ""}
{"id": "7953102", "revid": "486946", "url": "https://it.wikipedia.org/wiki?curid=7953102", "title": "FA Cup libanese", "text": ""}
{"id": "7953104", "revid": "124123", "url": "https://it.wikipedia.org/wiki?curid=7953104", "title": "Egidio da Vouzela", "text": " Il suo culto come beato fu approvato da papa Benedetto XIV nel 1748.\nBiografia.\nNato tra il 1184 e il 1190, apparteneva a una nobile famiglia portoghese: suo padre era consigliere e maggiordomo a corte e prefetto di Coimbra. Fu avviato giovanissimo alla carriera ecclesiastica e ottenne numerose prebende e benefici molto redditizi. Raggiunse una certa fama nell'esercizio della medicina.\nTrascorse dissolutamente la prima giovent\u00f9: alcuni biografi si spingono a riferire che si dedic\u00f2 anche alla negromanzia, abiur\u00f2 il cristianesimo e firm\u00f2 con il sangue un patto con il diavolo.\nConvertitosi, si spogli\u00f2 di tutti i beni e abbracci\u00f2 la vita religiosa tra i domenicani di Palencia o, secondo altri biografi, nel convento di San Giacomo a Parigi, dove sicuramente studi\u00f2 teologia e filosofia e dove entr\u00f2 in contatto con Giordano di Sassonia.\nTorn\u00f2 in Portogallo nel 1229 e nel 1233 fu eletto ministro provinciale per la Spagna. Oltre che di dottrina, si acquist\u00f2 grande fama di santit\u00e0.\nMor\u00ec in tarda et\u00e0 nel giorno dell'Ascensione del 1265.\nIl culto.\nLe sue virt\u00f9 furono celebrate anche da Umberto di Romans. La tradizione riferisce che dopo la sua morte dal suo sepolcro promanasse un odore straordinario e che al contatto con il suo cilicio di ferro molti infermi fossero risanati.\nLa causa di beatificazione fu avviata nel 1665; il suo culto fu approvato da papa Benedetto XIV il 9 maggio 1748.\nIl suo elogio si legge nel martirologio romano al 14 maggio."}
{"id": "7953105", "revid": "124974559", "url": "https://it.wikipedia.org/wiki?curid=7953105", "title": "Muharrem Sahiti", "text": ""}
{"id": "7953106", "revid": "149485", "url": "https://it.wikipedia.org/wiki?curid=7953106", "title": "Vadim Kaptur", "text": ""}
{"id": "7953107", "revid": "599013", "url": "https://it.wikipedia.org/wiki?curid=7953107", "title": "Markus Nordg\u00e5rd Fossland", "text": "Biografia.\nAttivo in gare FIS dal dicembre del 2015, in Coppa Europa Fossland ha esordito il 5 marzo 2018 a Lillehammer Kvitfjell in discesa libera (48\u00ba) e ha conquistato il primo podio il 29 novembre 2021 a Zinal in supergigante (3\u00ba); nella medesima specialit\u00e0 il 17 dicembre successivo ha debuttato in Coppa del Mondo, in Val Gardena (39\u00ba), e il 14 febbraio 2022 ha conquistato a Oppdal la prima vittoria in Coppa Europa. Non ha preso parte a rassegne olimpiche o iridate.\nPalmar\u00e8s.\nCoppa Europa.\nCoppa Europa - vittorie.\nLegenda:\nSG = supergigante"}
{"id": "7953128", "revid": "104458", "url": "https://it.wikipedia.org/wiki?curid=7953128", "title": "Andreas Sonsterud Amdahl", "text": ""}
{"id": "7953129", "revid": "104458", "url": "https://it.wikipedia.org/wiki?curid=7953129", "title": "Andreas Soensterud Amdahl", "text": ""}
{"id": "7953131", "revid": "287204", "url": "https://it.wikipedia.org/wiki?curid=7953131", "title": "Macchina da lotteria", "text": "Una macchina da lotteria \u00e8 un dispositivo usato per estrarre in modo casuale i numeri vincenti di una lotteria.\nLe prime lotterie non erano altro che sistemi di estrazioni di numeri, o biglietti vincenti, da specifici contenitori.\nTipologie di macchina.\nMacchine meccaniche.\nLa maggior parte delle lotterie utilizza macchine per lotteria meccaniche. Queste sono pi\u00f9 interessanti da guardare e pi\u00f9 trasparenti, sia letteralmente che figurativamente: il pubblico pu\u00f2 vedere esattamente come funzionano i meccanismi interni della macchina, e pu\u00f2 osservare le biglie uscire dalla macchina; generalmente, le biglie sono visibili durante l'intera estrazione.\nEstrazione per gravit\u00e0.\nUna macchina ad estrazione per gravit\u00e0 ha un tamburo con bracci rotanti all'interno; il tamburo stesso pu\u00f2 o non ruotare. Un certo numero di biglie, ognuna con un numero diverso, viene fatta cadere nel tamburo mentre gira. Un foro sul lato o sul fondo del tamburo consente alle biglie di cadere su un vassoio, una alla volta (il vassoio \u00e8 generalmente inclinato in modo da consentire ai numeri di andare fino alla fine e consentire alle altre biglie di cadere al loro posto). Macchine di questo tipo sono utilizzate in molti giochi, come il Lotto canadese 6/49 e i giochi statunitensi Mega Millions e Powerball, oltre che nella lotteria nazionale del Regno Unito.\nUn metodo simile \u00e8 usato per estrarre i numeri da una gabbia azionata manualmente nel gioco del bingo. Una tazza prende la palla e la fa cadere sul vassoio mentre la gabbia viene ruotata. Questa variante fu usata una volta dalla Lotteria della Pennsylvania, dalla Lotteria del New Jersey e dalla Lotteria dell'Illinois. In questa variante, viene posizionata una copertura in modo strategico, in modo da oscurare le biglie extra oltre il numero richiesto dalla matrice di gioco.\nMescolamento in aria.\nIn questo tipo di macchina da lotteria il mescolamento avviene grazie ad un sistema che spinge aria nell'urna creando un vortice che agita le biglie in modo casuale. In genere l'urna \u00e8 trasparente per consentire ai giocatori di vedere le biglie mescolarsi. La biglia vincente salendo spinta dall'aria rimane intrappolata in un apposito incastro da cui viene immessa in un tubo che la fa uscire dall'urna, si passa quindi alla estrazione della biglia successiva fino al raggiungimento del numero di estrazioni richieste dal gioco. Questo tipo di macchina \u00e8 usata per esempio nel Superenalotto della concessionaria Sisal che mette a disposizione i video di tutte le estrazioni online.\nSebbene simili nello stile alle macchine a \"mescolamento in aria\", quelle attualmente utilizzate dal gioco Powerball americano non usano il mescolamento in aria. Sono pi\u00f9 in sintonia con una macchina ad \"estrazione per gravit\u00e0\", con i bracci di miscelazione sul fondo della stessa. Mentre la pala di miscelazione rallenta, la pallina si ferma su un piedistallo, dove viene portata nella parte superiore della macchina e quindi spinta sul vassoio. In rare occasioni, una macchina simile viene utilizzata in un gioco \"Pick 3\" o \"Pick 4\".\nGeneratori di numeri casuali.\nAlcune lotterie usano generatori di numeri casuali computerizzati, sia congiuntamente che al posto dei dispotivi di estrazione meccanica. Questi sono in effetti pi\u00f9 efficienti dal punto di vista dei costi: nel caso di strumentazione meccanica sia il dispositivo che le biglie devono infatti essere periodicamente rimpiazzati per mantenerne l'efficienza. Ad ogni modo, non essendoci pi\u00f9 niente di interessante da guardare, c'\u00e8 il rischio di dare la sensazione al giocatore che la lotteria sia truccata.\nMisure di sicurezza.\nA causa di alcuni scandali tra cui quello della Lotteria della Pennsylvania del 1980, in cui le biglie erano truccate per dare un certo numero di risultati, le macchine della lotteria sono soggette a severe misure di sicurezza. In alcuni casi ci sono diverse macchine e diversi set di biglie, e la combinazione da usare viene selezionata casualmente poco prima del sorteggio."}
{"id": "7953132", "revid": "104458", "url": "https://it.wikipedia.org/wiki?curid=7953132", "title": "Andreas S\u00f8nsterud Amdahl", "text": "Biografia.\nAttivo in gare FIS dal novembre del 2017, Amdahl ha esordito in Coppa Europa il 2 dicembre 2019 a Trysil in slalom gigante (45\u00ba); non ha debuttato in Coppa del Mondo n\u00e9 preso parte a rassegne olimpiche o iridate."}
{"id": "7953133", "revid": "124123", "url": "https://it.wikipedia.org/wiki?curid=7953133", "title": "Han Nolan", "text": "Biografia.\nNata Helen Harris Walker nel 1956 a Birmingham, in Alabama, durante la sua giovinezza si \u00e8 trasferita di frequente con la famiglia.\nInteressatasi al ballo da adolescente, ha ottenuto un B.A. in educazione alla danza all'Universit\u00e0 della Carolina del Nord a Greensboro nel 1979 e un M.A. in danza all'Universit\u00e0 statale dell'Ohio nel 1981.\nDopo aver insegnato alcuni anni, si \u00e8 dedicata alla scrittura a partire dall'esordio nel 1994 con \"If I Should Die Before I Wake\" pubblicando 10 romanzi destinati ad un pubblico young-adult.\nNel 1997 \"Danzando sull'abisso\" ha ricevuto il prestigioso National Book Award per la letteratura per ragazzi."}
{"id": "7953134", "revid": "124123", "url": "https://it.wikipedia.org/wiki?curid=7953134", "title": "Stasanore", "text": " Fu al servizio di Alessandro Magno e, poco dopo la morte del re macedone, fu satrapo prima di Drangiana e Aria e poi di Sogdiana e di Battria.\nBiografia.\nProbabilmente entr\u00f2 al servizio di Alessandro Magno dopo l'assedio di Tiro del 332 a.C., ma la prima occasione in cui viene menzionato il suo nome \u00e8 durante la campagna in Battria, quando fu distaccato da Alessandro con un forte contingente per riportare all'obbedienza Arsames, il satrapo rivoltato di Aria. Questa campagna, svolta in collaborazione con Frataferne, fu portata a termine con successo;al termine si ricongiunse con Alessandro presso Zariaspa nell'autunno del 328 a.C., portando con s\u00e9 lo stesso Arsames come prigioniero, cos\u00ec come Barzane, che era stato nominato da Besso satrapo della Partia.\nCome ricompensa per questa impresa, Stasanore ottenne la satrapia di Aria, che per\u00f2 fu presto modificata per quella di Drangiana, al cui comando rimase durante tutta la campagna di Alessandro in India. Al rientro del re, Stasanore fu uno di quelli che lo incontrarono in Carmania per un rifornimento necessario di cammelli e altre bestie da soma; torn\u00f2 a riprendere l'incarico della sua satrapia quando Alessandro continu\u00f2 la sua marcia verso Persepoli. \nNella prima spartizione delle province dopo la morte di Alessandro avvenuta nel 323 a.C., Stasanore mantenne la sua precedente satrapia di Drangiana, ma nella successiva spartizione di Triparadiso del 321 a.C., la scambi\u00f2 con il governo pi\u00f9 importante della Battria e della Sogdiana.\nSembra che Stasanore sia rimasto tranquillo per alcuni anni, senza prendere parte alla guerra tra Eumene di Cardia e Antigono. Dopo la vittoria di Antigono, sebbene Stasanore avesse apparentemente favorito Eumene, Antigono trov\u00f2 prudente perdonarlo e nel 316 a.C. lo lasci\u00f2 nel possesso indisturbato delle sue satrapie, poich\u00e9 Stasanore aveva assicurato la lealt\u00e0 della popolazione nativa e quindi aveva saldamente il controllo nella satrapia.\nDa questo momento il nome di Stasanore non appare pi\u00f9. Giustino tuttavia racconta che intorno al 305 a.C. Seleuco I attacc\u00f2 e conquist\u00f2 la Battriana, probabilmente in un conflitto con Stasanore o forse il suo successore."}
{"id": "7953140", "revid": "92723", "url": "https://it.wikipedia.org/wiki?curid=7953140", "title": "Yauheni Karaliou", "text": ""}
{"id": "7953149", "revid": "92723", "url": "https://it.wikipedia.org/wiki?curid=7953149", "title": "Yana Nestsiarava", "text": ""}
{"id": "7953151", "revid": "92723", "url": "https://it.wikipedia.org/wiki?curid=7953151", "title": "Kostyantyn Milyaev", "text": ""}
{"id": "7953166", "revid": "92723", "url": "https://it.wikipedia.org/wiki?curid=7953166", "title": "V'ja\u010deslav Hlazkov", "text": ""}
{"id": "7953176", "revid": "76963", "url": "https://it.wikipedia.org/wiki?curid=7953176", "title": "Tim Potter", "text": ""}
{"id": "7953186", "revid": "92723", "url": "https://it.wikipedia.org/wiki?curid=7953186", "title": "Dmitry Kirpulyansky", "text": ""}
{"id": "7953198", "revid": "92723", "url": "https://it.wikipedia.org/wiki?curid=7953198", "title": "Rustam Sarbirchuzin", "text": ""}
{"id": "7953222", "revid": "1799226", "url": "https://it.wikipedia.org/wiki?curid=7953222", "title": "Brabham BT60B", "text": ""}
{"id": "7953264", "revid": "767487", "url": "https://it.wikipedia.org/wiki?curid=7953264", "title": "Hashimura Togo", "text": "Hashimura Togo \u00e8 un film muto del 1917 diretto da William C. de Mille che ha come interprete principale Sessue Hayakawa. La sceneggiatura di Marion Fairfax si basa sull'omonimo romanzo di Wallace Irwin, pubblicato a New York nel 1914.\nTrama.\nPrendendo su di s\u00e9 la colpa di un'azione scorretta in diplomazia, violazione in realt\u00e0 commessa da suo fratello, Hashimura Togo cade in disgrazia e lascia in Giappone per andare a trasferirsi negli Stati Uniti. L\u00ec, viene assunto come maggiordomo, trovando lavoro nella residenza della signora Reynolds. La famiglia, dopo la morte del signor Reynolds, \u00e8 sull'orlo della rovina finanziaria. La figlia della padrona di casa, Corinne, bench\u00e9 sia innamorata del dottor Garland, viene costretta ad accettare come marito Carlos Anthony, un farabutto che, dopo essersi impossessato di tutti i beni del suo defunto padre, promette di salvare i Reynolds in cambio della sua mano. Venendo a conoscenza della cosa, Togo tenta di salvare la povera Corinne: ricorrendo all'aiuto di un giornalista, riesce a non fare celebrare le nozze dimostrando fuor di ogni dubbio la falsit\u00e0 e la doppiezza di Anthony. Liberata da quell'odioso vincolo, Corinne pu\u00f2 ora sposare il suo dottor Garland. Togo, da parte sua, dopo una serie di peripezie, pu\u00f2 finalmente tornare in Giappone dopo aver riconquistato il suo buon nome e l'onore perduto, felice di tornare dalla moglie che lo attende fedele a casa.\nProduzione.\nIl film fu prodotto dalla Jesse L. Lasky Feature Play Company.\nDistribuzione.\nIl copyright del film, richiesto dalla Jesse L. Lasky Feature Play Co., fu registrato il 1\u00ba agosto 1917 con il numero LP11164.\nNegli Stati Uniti, il film fu distribuito dalla Famous Players-Lasky Corporation e Paramount Pictures il 19 agosto 1917.\nIn Italia, distribuito nel 1924 dalla Famous Players, il film ottenne il visto di censura numero 19648.\nNon si conoscono copie ancora esistenti della pellicola che viene considerata presumibilmente perduta."}
{"id": "7953297", "revid": "122719411", "url": "https://it.wikipedia.org/wiki?curid=7953297", "title": "AGS JH21C", "text": "La AGS JH21C \u00e8 una monoposto di Formula 1, costruita dalla scuderia francese Automobiles Gonfaronnaises Sportives per partecipare al campionato mondiale di Formula Uno del 1986."}
{"id": "7953307", "revid": "287204", "url": "https://it.wikipedia.org/wiki?curid=7953307", "title": "Einar Vaage", "text": "Biografia.\nAttivo ad Oslo dal 1921, Vaage ha lavorato prevalemtemente presso il Centralteatret (1925-1931) e il Det Nye Teater della capitale norvegese. Rappresentativo dei suoi ruoli da caratterista comico \u00e8 quello di Styver in La commedia dell'amore (\"Kj\u00e6rlighedens Komedie\") di Henrik Ibsen.\nVaage ha preso parte a 49 film norvegesi, nella maggior parte dei quali ha avuto un ruolo secondario. Ha debuttato nel film muto Madame bes\u00f8ker Oslo del 1927, ed ha ricoperto uno dei ruoli principali in Sangen om Rondane del 1934, uno dei primi film sonori norvegesi. \u00c8 ricordato principalmente per il ruolo del magistrato nel film Tante Pose del 1940."}
{"id": "7953312", "revid": "767487", "url": "https://it.wikipedia.org/wiki?curid=7953312", "title": "BAP (gruppo musicale tedesco)", "text": "I BAP, anche noti come Niedeckens BAP, sono uno dei maggiori gruppi rock tedeschi. Formatisi nel 1976, hanno come principale caratteristica l'esclusivo uso del dialetto k\u00f6lsch nei loro testi. Il brano di maggiore successo del loro repertorio \u00e8 \"Verdamp\u00a0lang\u00a0her\", singolo trainante dell'album \"F\u00fcr\u00a0Usszeschnigge\"."}
{"id": "7953313", "revid": "104834077", "url": "https://it.wikipedia.org/wiki?curid=7953313", "title": "Vescovo di Worms", "text": ""}
{"id": "7953316", "revid": "484362", "url": "https://it.wikipedia.org/wiki?curid=7953316", "title": "Banganapalle (stato)", "text": "Lo Stato di Banganapalle fu uno stato principesco del subcontinente indiano, avente per capitale la citt\u00e0 di Banganapalle.\nStoria.\nIl villaggio fortificato di Banganapalle emerse nella storia nel 1601, quando il sultano Ismail Adil Shah di Bijapur spodest\u00f2 il precedente regnante, il raja Nanda Chakravarthy, e prese possesso della fortezza. Molti decenni dopo, Banganapalle era parte di una grande provincia che il sultano di Bijapur aveva posto sotto il controllo del suo fidato generale, Siddi Sambal. Siddi, un uomo di estrazione africana, implement\u00f2 notevolmente le fortificazioni di Banganapalle.\nNel 1665, il sultano Adil Shah II di Bijapur garant\u00ec Banganapalle e le aree circostanti come \"jagir\" (feudo) a Muhammad Beg Khan-e-Rosebahani, come ricompensa per i servigi resi. Rosebahani mor\u00ec senza eredi maschi e lasci\u00f2 il controllo del suo stato a suo figlio adottato che da lui prese il proprio nome, Muhammad Beg Khan Najm-i-Sani, che prese il titolo di Faiz Ali Khan Bahadur. Faiz Ali e suo fratello Fazl Ali erano ufficiali d'esercito sotto il sultano di Bijapur. Secondo alcune fonti, Faiz Ali era figlio di una figlia di Rosebahani. Secondo altre fonti, il passaggio ereditario non sarebbe stato perfettamente legale, ma i tempi erano instabili politicamente all'epoca ed il controllo era pi\u00f9 importante delle necessit\u00e0 legali. Nel 1686, il sultanato di Bijapur si estinse dopo essere stato sconfitto dall'Impero moghul sotto Aurangzeb. Per una fortunata coincidenza, il vicer\u00e9 di Aurangzeb nel Deccan, Mubariz Khan, altri non era che lo zio materno di Faiz Ali Khan. Il feudo di Banganapalle venne assicurato cos\u00ec a Faiz Ali Khan per intervento di Mubariz Khan.\nAd ogni modo, Faiz Ali Khan mor\u00ec anch'egli senza eredi maschi.\nA quel punto, Banganapalle venne governato da altri discendenti di Faiz Ali Khan, inizialmente come feudo dell'Impero moghul e poi dal 1724 del Nizam di Hyderabad. Faiz Ali Khan mor\u00ec anch'egli senza eredi maschi e Banganapalle venne ereditata da suo figlio, Husain Ali Khan. Sul finire del regno di Husain Ali Khan, Hyder Ali di Mysore stava espandendo il proprio potere nella regione, e Husain Ali Khan cambi\u00f2 la sua alleanza verso Hyder Ali. Husain Ali Khan mor\u00ec nel 1783, e suo figlio ancora giovane, Ghulam Muhammad Ali, gli succedette, con suo zio paterno come reggente. Nel giro di un anno, il successore di Hyder, Tipu Sultan, giunse a scacciarli da Banganapalle; si rifugiarono a Hyderabad, tornando a reclamare Banganapalle nel 1789. Poco dopo, il vicino \"jagir\" di Chenchelimala venne acquisito dal Nawab di Banganapalle per matrimonio.\nBanganapalle divenne cos\u00ec uno stato principesco dell'India britannica all'inizio del XIX secolo. Il governatore britannico della presidenza di Madras, venne chiamato per ben due volte a prendere le redini dell'amministrazione dello stato per evitare che questo avesse gravi problemi finanziari: la prima volta dal 1832 al 1848, la seconda per alcuni mesi nel 1905.\nSecondo il censimento del 1901, lo stato principesco di Banganapalle aveva una popolazione di 32.264 abitanti ed un'area di 660 km2.\nNel 1948, il regnante di Banganapalle decise di aderire alla repubblica indiana e pertanto Banganapalle venne incorporato nel distretto di Kurnool e poi nella presidenza di Madras. Nel 1953, i distretti settentrionali dello stato di Madras, incluso il distretto di Kurnool, divennero parte del nuovo stato di Andhra, che nel 1956 divenne l'attuale Andhra Pradesh\nGovernanti.\nTra il 1665 ed il 1876 i regnanti di Banganapalle ebbero il titolo di \"kildar\", elevato poi a \"nawab\"."}
{"id": "7953335", "revid": "297059", "url": "https://it.wikipedia.org/wiki?curid=7953335", "title": "Califfato Omayyade", "text": ""}
{"id": "7953339", "revid": "767487", "url": "https://it.wikipedia.org/wiki?curid=7953339", "title": "Bhor (stato)", "text": "Lo Stato di Bhor fu uno stato principesco del subcontinente indiano, avente per capitale la citt\u00e0 di Bhor.\nStoria.\nBhor era anticamente uno \"jagir\" (feudo) che venne garantito a Shankarji Narayan per i suoi servigi come \"Pant Sachiv\", uno degli otto ministeri ereditari dei maratha, da Rajaram Chhatrapati nel 1697. Bhor rimase parte dell'impero maratha sino al 1818 quando il governo dei pasci\u00e0 giunse al termine. Lo \"jagir\" quindi divenne parte per breve tempo dello Satara con un accordo siglato con la Compagnia britannica delle Indie orientali nel 1820. Nel 1838-39, lo stato sub\u00ec delle rivolte ad opera dei Ramoshi contro gli inglesi, ma probabilmente i primi erano stati fomentati da persone associate al deposto Bajirao II.\nLa famiglia regnante di Bhor erano degli int\u00f9 della casta dei bramini Deshastha. Continuarono ad usare il titolo maratha di \"Pant Sachiv\" sino a quando non assunsero il titolo di \"raja\" sotto l'amministrazione inglese. Il tempio della dea protettrice di Bhor \u00e8 ancora oggi presente a Sudhagad. Lo stato controllava anche altri forti storici come ad esempio quelli di Rajgad, Rohida and Sarasgad.\nIl raja Shrimant Sir Raghunathrao Shankarrao Babasaheb Pandit Pant Sachiv fu l'ultimo regnante dello stato. Nel corso del suo regno, port\u00f2 avanti molte riforme come l'abolizione degli intoccabili, la libera associazione e l'introduzione di un governo rappresentativo. Fu lui a siglare l'ingresso nell'Unione Indiana l'8 marzo 1948 che pose fine alla vita di Bhor come stato separato.\nGovernanti.\nRaja.\nLa linea continua nominalmente con:"}
{"id": "7953340", "revid": "144796", "url": "https://it.wikipedia.org/wiki?curid=7953340", "title": "Danta (stato)", "text": "Lo Stato di Danta fu uno stato principesco del subcontinente indiano, avente per capitale la citt\u00e0 di Danta.\nStoria.\nLo stato di Danta venne fondato nel 1068. Nel corso della sua storia venne governato dalla dinastia dei Barad (Parmar) di Danta e dai Sudasana, del clan dei Rajputs.\nI Barad fecero della loro capitale locale la citt\u00e0 di Chandravati. Dopo la battaglia contro Allauddin Khilji, migrarono a Tarsang. Da qui si portarono a Danta dove rimasero a dominare il principato. L'ultimo regnante di Danta sigl\u00f2 l'ingresso nell'Unione Indiana il 6 novembre 1948.\nL'attuale capo della famiglia \u00e8 Mahipendra Singh, il quale gestisce il resort \"Bhavani Villa Heritage Homestay\" presso il monte Abu nel Rajasthan."}
{"id": "7953341", "revid": "298229", "url": "https://it.wikipedia.org/wiki?curid=7953341", "title": "Lawn bowls ai I Giochi dell'Impero Britannico", "text": "Le competizioni di lawn bowls ai I Giochi dell'Impero Britannico si svolsero dal 16 al 23 agosto 1930."}
{"id": "7953354", "revid": "144796", "url": "https://it.wikipedia.org/wiki?curid=7953354", "title": "Dhrol (stato)", "text": "Lo Stato di Dhrol fu uno stato principesco del subcontinente indiano, avente per capitale la citt\u00e0 di Dhrol.\nStoria.\nLo stato di Dhrol venne fondato nel 1595 da Jam Hardholji, uno dei fratelli di Jam Rawal, fondatore dello stato di Nawanagar. La famiglia reale apparteneva alla dinastia Jadeja dei Rajput che pretendevano di essere discendenti di Shri Krishna, \"Dwarkadhish\" o 're di Dwarka'.\nLo stato di Dhrol divenne un protettorato britannico dal 1807. La popolazione dello stato venne decimata dalla carestia indiana del 1899\u20131900, venendo ridotta dai 27.007 abitanti del 1891 a 21.906 abitanti del 1901. L'ultimo regnante dello stato di Dhrol, il thakur sahib Chandrasimhji Dipsinhji, sigl\u00f2 l'ingresso nell'Unione Indiana il 15 febbraio 1948."}
{"id": "7953356", "revid": "767487", "url": "https://it.wikipedia.org/wiki?curid=7953356", "title": "Rwanda (film 2018)", "text": "Rwanda \u00e8 un film del 2018, primo lungometraggio del regista Riccardo Salvetti presentato in anteprima alla 75\u00aa Mostra del Cinema di Venezia in accordo con Le Giornate degli Autori.\nTrama.\nAprile 1994: la piccola Repubblica del Ruanda viene devastata da uno dei genocidi pi\u00f9 drammatici e sistematici della storia dell\u2019umanit\u00e0. Oltre 800.000 vittime in 104 giorni.\n25 anni dopo un attore e un'attrice portano in scena su un palcoscenico una storia vera proveniente proprio dal genocidio rwandese.\nI due attori si ritrovano a vivere nei panni dei protagonisti africani dei quali si apprestavano a narrare la storia. Ora l\u2019attore \u00e8 Augustin, giovane operaio Hutu, e l\u2019attrice \u00e8 Cecile, maestra di scuola elementare Tutsi.\nAugustin non vuole uccidere nessuno, ma in quanto Hutu \u00e8 obbligato a prendere parte ai massacri.\nIl destino porter\u00e0 Augustin e Cecile ad incontrarsi.\nProduzione.\nBasato sull\u2019omonimo spettacolo teatrale di Marco Cortesi e Mara Moschini, \"Rwanda\" \u00e8 stato finanziato da una Campagna di Crowdfunding e dal sostegno di numerose istituzioni e sponsor. Il film ha visto la partecipazione di oltre 480 comparse provenienti da 24 paesi del Centro Africa. Alcuni dei personaggi principali e secondari sono cittadini rwandesi chiamati ad interpretare il ruolo che fu loro durante i drammatici eventi del Genocidio del 1994.\nDistribuzione.\nIl film \u00e8 stato presentato in anteprima alla 75\u00aa Mostra del Cinema di Venezia in accordo con Le Giornate degli Autori il 1 settembre del 2018.\nLa sua distribuzione ufficiale \u00e8 iniziata nel febbraio del 2019."}
{"id": "7953357", "revid": "298229", "url": "https://it.wikipedia.org/wiki?curid=7953357", "title": "Lotta ai I Giochi dell'Impero Britannico", "text": "Le competizioni di lotta ai I Giochi dell'Impero Britannico si svolsero dal 16 al 23 agosto 1930."}
{"id": "7953358", "revid": "466539", "url": "https://it.wikipedia.org/wiki?curid=7953358", "title": "Vivian Kubrick", "text": "Biografia.\nVivian Kubrick \u00e8 nata il 5 agosto 1960 a Los Angeles, dal regista Stanley Kubrick e dall'attrice Christiane Kubrick. Aveva una sorella maggiore, Anya (6 aprile 1959-7 luglio 2009), dalla quale si diceva che fosse \"inseparabile\" durante l'infanzia. Ha anche una sorellastra pi\u00f9 anziana, Katharina, nata dal primo matrimonio di sua madre e cresciuta con lei.\nVivian Kubrick appare in un cameo in quattro film di suo padre: \u00e8 la figlia del dottor Floyd, che appare in una video-chiamata quando questi gli fa degli auguri per il compleanno, in \"\" (1968), come ospite alla festa di compleanno di Bryan in \"Barry Lyndon\" (1975), come ospite su un divano da sala da ballo in \"Shining\" (1980) e come operatore di macchina da presa in \"Full Metal Jacket\" (1987).\nLa Kubrick ha diretto, girato e montato un documentario di mezz'ora per la BBC, \"Making The Shining\", che \u00e8 incluso in tutti i DVD e in molte videocassette del film. Ha composto la colonna sonora del successivo film del padre, \"Full Metal Jacket\" (1987), usando lo pseudonimo Abigail Mead. Ha anche girato 18 ore di riprese per un documentario sulla realizzazione del film, rimasto incompiuto.\nSuo padre le chiese di comporre la colonna sonora per \"Eyes Wide Shut\" (1999), ma la donna part\u00ec per la California senza completarla. Sebbene Stanley Kubrick le abbia scritto una lettera di 40 pagine nel tentativo di convincerla a tornare, ha scelto di non farlo. Per il film fu utilizzata la musica di Jocelyn Pook.\nNell'ottobre 2008 Vivian Kubrick \u00e8 apparsa in occasione di una proiezione per il 40\u00ba anniversario di \"2001: Odissea nello spazio\", sponsorizzata dalla Jules Verne Society, dove \u00e8 apparsa sul palco con l'attore Keir Dullea, protagonista del film, Daniel Richter che ha interpretato la scimmia principale nel film, e Malcolm McDowell che ha recitato nel film successivo di suo padre, \"Arancia meccanica\" (1971). Ha accettato il premio Legendaire della Societ\u00e0 per conto di suo padre."}
{"id": "7953359", "revid": "767487", "url": "https://it.wikipedia.org/wiki?curid=7953359", "title": "Kalahandi (stato)", "text": "Lo Stato di Kalahandi (detto anche stato di Karond) fu uno stato principesco del subcontinente indiano, avente per capitale la citt\u00e0 di Bhawanipatna.\nStoria.\nQuello di Kalahandi era lo stato pi\u00f9 grande dei 26 feudatari di Odisha. Secondo la tradizione locale, lo stato si origin\u00f2 con il raja Raghunath Sai della dinastia Naga che inizi\u00f2 a governare l'area di Kalahandi nel 1005.\nNell'agosto del 1947 il Kalahandi divenne parte della Eastern States Union, un'entit\u00e0 statale costituita nel Rajpur contenente gran parte degli stati di Orissa e Chhattisgarh. La Eastern States Union venne dissolta nel 1948. Lo stato entr\u00f2 cos\u00ec a far parte della repubblica indiana ed \u00e8 oggi parte del distretto di Kalahandi."}
{"id": "7953363", "revid": "22356", "url": "https://it.wikipedia.org/wiki?curid=7953363", "title": "Belichthys minimus", "text": "Il belittide (Belichthys minimus) \u00e8 un pesce osseo estinto appartenente ai condrostei. Visse nel Triassico medio (circa 242 - 240 milioni di anni fa) e i suoi resti fossili sono stati ritrovati in Australia. \nDescrizione.\nQuesto pesce di piccole dimensioni solitamente non superava la lunghezza di cinque centimetri. Era dotato di un corpo allungato e snello; la testa era allungata e il muso arrotondato e corto. Gli occhi erano grandi e posti in posizione molto avanzata. La pinna dorsale era appuntita e situata all'incirca a met\u00e0 del corpo, pressoch\u00e9 opposta alle piccole pinne pelviche. La pinna caudale, eterocerca, era dotata di lobi appuntiti e stretti; il lobo superiore era pi\u00f9 lungo di quello inferiore, e i raggi della pinna non coincidevano con il termine del lobo: in questo modo la coda sembrava essere dotata di una sorta di \"spada\" che usciva dal lobo superiore. Le scaglie che ricoprivano il corpo di \"Belichthys\" erano piccole e di forma romboidale.\nClassificazione.\n\"Belichthys minimus\" venne descritto per la prima volta da R. T. Wade nel 1935, sulla base di resti fossili ritrovati nella zona di Brookvale, nel Nuovo Galles del Sud in Australia. \n\"Belichthys\" \u00e8 stato originariamente classificato tra i paleonisciformi, un gruppo molto eterogeneo di pesci ossei arcaici che svariate revisioni hanno dimostrato essere parafiletico. Non \u00e8 chiaro a quale gruppo di pesci appartenesse \"Belichthys\"; di certo faceva parte di una radiazione evolutiva di pesci condrostei del Triassico.\nPaleoecologia.\nNel giacimento di Brookvale sono stati ritrovati numerosissimi fossili di \"Belichthys\"; probabilmente questo piccolo pesce era un predatore che si nutriva di piccoli animali e abitava gli specchi di acqua dolce in gran numero."}
{"id": "7953365", "revid": "1543377", "url": "https://it.wikipedia.org/wiki?curid=7953365", "title": "Premio Rhegium Julii", "text": "Il Premio Rhegium Julii nasce a Reggio Calabria nel 1968, per iniziativa di un gruppo di giovani che, coordinati da Giuseppe Casile, danno vita al Circolo Culturale Rhegium Julii.\nInizialmente promuove alcuni premi di poesia inedita. Nel corso degli anni, all'iniziale premio di poesia se ne affiancano molti altri che costituiscono quattro gruppi fondamentali: il Premio Rhegium Julii per l'Inedito, il Premio Nazionale Rhegium Julii (per opere letterarie edite), il Premio Rhegium Julii per l'Opera Prima, il Premio internazionale \"Citt\u00e0 dello Stretto\".\nStoria.\nOltre ai premi, il circolo promosse eventi culturali (di cui \u00e8 ancor viva la tradizione) e cenacoli con personalit\u00e0 quali: Gilda Trisolini, Emilio Argiroffi, Enzo Misefari, Pasquino Crupi, Francesco Fiumara, Ernesto Puzzanghera, Rodolfo Chirico, Nino Freno, Antonietta Maria Corsaro, Lina Gangemi, Elio Stellitanom, Adriana Condemi, Rosita Borruto, e con la sporadica collaborazione di Saverio Strati, Tommaso Rossi, Mario La Cava, Mario Labate, Antonio Piromalli.\nLa giuria e i vincitori del premio sono ricevuti al Quirinale dal Presidente della Repubblica nel 1982, 1983, 1987, 1996, 2008.\nDal 2017, la presidenza del Rhegium Julii \u00e8 ricoperta da Marta Pollidori, che ha sostituito il presidente storico Giuseppe Casile, divenuto presidente onorario dopo 49 anni.\nPremio Rhegium Julii per l'Inedito.\nIl Premio Rhegium Julii per l'Inedito \u00e8 nato nel 1968 e da allora \u00e8 stato conferito all'autore di un componimento poetico inedito. Nel 1986 si \u00e8 aggiunta una sezione per il racconto inedito; nel 1991 una terza sezione \u00e8 stata creata per premiare una silloge inedita, di almeno 20 componimenti.\nPremio Nazionale Rhegium Julii.\nIl Premio Nazionale Rhegium Julii, attivo dal 1972, \u00e8 destinato a opere letterarie edite e si articola in numerose sezioni. Le sezioni, o categorie sono: \"Premio Corrado Alvaro\" (narrativa), \"Premio Walter Mauro\" (saggistica), \"Premio Leonida Repaci\" (saggistica), \"Premio Italo Falcomat\u00e0\" (saggistica), \"Premio \"Rastignac\"\" (giornalismo), \"Premio Lorenzo Calogero\" (poesia), \"Premio Gaetano Cingari\" (studi meridionalistici) e altre attribuzioni speciali, come il \"Premio Pasqualino Crupi\", attribuito a opere di narrativa.\nPremio Rhegium Julii per l'Opera Prima.\nIl Premio Rhegium Julii per l'Opera Prima, dedicato ad un'opera letteraria edita, \u00e8 stato in vigore in due differenti momenti: dal 1975 al 1979, inserito nel \"Premio Nazionale\"; \u00e8 poi riapparso dal 1997, con l'intitolazione \"Premio Fortunato Seminara\".\nPremio internazionale Rhegium Julii \"Citt\u00e0 dello Stretto\".\nIl Premio Internazionale \"Citt\u00e0 dello Stretto\", assegnato per la prima volta nel 1984, \u00e8 conferito a \"una personalit\u00e0 internazionale distintasi nel campo della cultura per l\u2019universalit\u00e0 e l\u2019ampiezza dei contenuti resi alla crescita sociale e civile dei nostri popoli\". Questa iniziativa del Rhegium Julii \u00e8 volta a valorizzare l'unit\u00e0 culturale costituita dalle citt\u00e0 di Reggio Calabria e Messina, per mezzo dell'estensione ad entrambe le citt\u00e0 degli eventi e delle celebrazioni in programma."}
{"id": "7953368", "revid": "22356", "url": "https://it.wikipedia.org/wiki?curid=7953368", "title": "Belichthys", "text": ""}
{"id": "7953373", "revid": "124123", "url": "https://it.wikipedia.org/wiki?curid=7953373", "title": "A. W. Sandberg", "text": "Biografia.\nSandberg, figlio di Otto Carl Sandberg e Anna Mathilde Wilian, ha curato la regia di 58 film per la Nordisk Film nel periodo 1914-1925, per 19 dei quali ha anche scritto la sceneggiatura, e di 15 \u00e8 stato direttore della fotografia.\n\u00c8 stato sposato tre volte, con le attrici Karen M\u00f8ller, Else Fr\u00f6lich e Ruth Jacobsen."}
{"id": "7953377", "revid": "104834977", "url": "https://it.wikipedia.org/wiki?curid=7953377", "title": "Caterina Imperiali dei Principi di Francavilla", "text": ""}
{"id": "7953383", "revid": "119837067", "url": "https://it.wikipedia.org/wiki?curid=7953383", "title": "Limbdi (stato)", "text": "Lo Stato di Limbdi fu uno stato principesco del subcontinente indiano, avente per capitale la citt\u00e0 di Limbdi.\nStoria.\nLimbdi fu uno stato formatosi nel 1500 circa. Nel periodo compreso tra il 1768 ed il 1948 si ricordano diversi momenti importanti nella storia locale. Durante il regno di Jaswantsinhji, Swami Vivekananda soggiorn\u00f2 nella citt\u00e0 di Limbdi durante la sua visita a Saurashtra. Re Jaswantsinhji divenne amico di Swami Vivekananda ed entrambi si ritrovarono a Mahabaleshwar dal 4 al 28 maggio del 1892. Fu probabilmente su invito di Jaswantsinhji che Swami Vivekanand prese successivamente parte alla prima World Religion Conference.\nDopo Sir Jaswantsinhji, Sir Daulatsinhji sal\u00ec al trono di Limbdi ed introdusse moderni valori al proprio governo. Con l'intento di aumentare la partecipazione popolare alle azioni di governo, inizi\u00f2 la pubblicazione della \"Limbdi Darbari Gazette\" nel 1909. Istitu\u00ec inoltre il \"Sudharai\" (commissione per il miglioramento) composto da 30 membri di cui 18 provenivano dalla pubblica amministrazione e 12 dal corpo amministrativo statale. Questo consiglio si preoccup\u00f2 di gestire localmente le esigenze relative a sanit\u00e0 pubblica, incendi, illuminazione e tutto quanto fosse necessario alla popolazione.\nLimbdi fu la prima citt\u00e0 ad avere delle lampadine elettriche per l'illuminazione pubblica, oltre a far costruire una linea ferroviaria sotto il regno di Daulatsinhji, il quale cur\u00f2 personalmente anche il miglioramento dell'agricoltura e della vita dei coltivatori. Per migliorare l'utilizzo delle risorse della terra, il re diede in uso le terre abbandonate ai coltivatori bisognosi per un periodo di tre anni per avviare la loro attivit\u00e0, senza richiedere loro alcuna tassazione. Nel 1908, le terre coltivate erano pari a 47.000 km\u00b2 che aumentarono a 73.000 km\u00b2 nel 1935. Venne inoltre creata la \"Limbdi Co-operative Bank\" per venire incontro ai contadini bisognosi di prestiti calmierati, come pure il sovrano li incoraggi\u00f2 personalmente a conservare il cibo per i periodi di carestia.\nDurante il regno di Daulatsinhji, vi fu inoltre lo sviluppo della coltivazione del cotone, oltre ad una serie di industrie locali per la lavorazione dell'ottone, per la produzione di lame e coltelli, ecc. Per il bene della sua popolazione, il re approv\u00f2 la legge \"Nashabandhi\" che prevedeva forti restrizioni sulla produzione e sulla vendita di alcoolici. Nel 1912 venne pubblicata una legge contro i matrimoni tra bambini e successivamente una contro l'accattonaggio. Venne inoltre proibita l'uccisione di animali durante il mese del \"Shraavan\".\nL'educazione primaria era libera ed obbligatoria per i maschi, facoltativa per le femmine, il tutto a carico dello stato. La \"Sir Jashwantsinh High School (Sir J. High School)\" venne indicata come una delle dieci migliori scuole da governo di Bombay, dal momento che essa giunse a prevedere delle borse di studio per gli studenti meritevoli che avessero voluto studiare all'estero.\nIl cricket divenne uno sport importantissimo nello stato e si diffuse rapidamente durante il periodo coloniale inglese, quando lo stato di Limbdi si dot\u00f2 di ben 8 ospedali sotto la direzione del dottor A.D. Popat, il quale venne inviato in Inghilterra per ulteriori studi di medicina, a spese dello stato. Nel 1914, vennero introdotte le prime linee di tram. Nel 1909, vennero costruiti il mercato di Wood House e quello di Circuit House, oltre ad un ponte sul fiume \"Bhogavo\" che venne inaugurato nel 1936 alla presenza del vicer\u00e9 Lord Willingdon. Sir Daulatsinhji acquist\u00f2 inoltre un biplano e fece costruire per esso un aerodromo.\nDopo la morte di Daulatsinhji ed un breve periodo di reggenza, la sua casata si estinse e quando l'India ottenne l'indipendenza nel 1947, lo stato di Limbdi ne entr\u00f2 a far parte."}
{"id": "7953385", "revid": "104835024", "url": "https://it.wikipedia.org/wiki?curid=7953385", "title": "Caterina Imperiali di Francavilla", "text": ""}
{"id": "7953387", "revid": "767487", "url": "https://it.wikipedia.org/wiki?curid=7953387", "title": "Campionati oceaniani di triathlon sprint del 2019", "text": "I Campionati oceaniani di triathlon sprint del 2019 si sono tenuti a Devonport in Australia, in data 3 marzo 2019.\nTra gli uomini ha vinto il neozelandese Tayler Reid, mentre la gara femminile \u00e8 andata all' australiana Joanne Miller. Entrambi hanno vinto anche il titolo \"under 23\".\nTra gli \"junior\", infine, ha vinto il neozelandese Dylan Mccullough tra gli uomini e la neozelandese Hannah Knighton tra le donne."}
{"id": "7953388", "revid": "22356", "url": "https://it.wikipedia.org/wiki?curid=7953388", "title": "Promecosomina beaconensis", "text": "La promecosomina (Promecosomina beaconensis) \u00e8 un pesce osseo estinto appartenente ai parasemionotiformi. Visse nel Triassico medio (circa 242 - 240 milioni di anni fa) e i suoi resti fossili sono stati ritrovati in Australia.\nDescrizione.\nQuesto pesce di medie dimensioni poteva raggiungere i 30 centimetri di lunghezza. Era dotato di un corpo compresso lateralmente e relativamente alto. La testa era allungata, con un muso appuntito e l'apertura boccale abbastanza corta. Gli occhi erano piccoli. La pinna dorsale era dotata di una base larga ed era situata oltre la met\u00e0 del corpo, pressoch\u00e9 opposta alla pinna anale. Quest'ultima, cos\u00ec come le pinne pelviche e le pinne pettorali, era piuttosto stretta. La pinna caudale era fortemente concava posteriormente. Le scaglie erano disposte in file diagonali. \nClassificazione.\n\"Promecosomina beaconensis\" venne descritto per la prima volta da R. T. Wade nel 1935, sulla base di fossili ritrovati nei giacimenti di Brookvale e di Gosford, nel Nuovo Galles del Sud in Australia. \n\"Promecosomina\" venne inizialmente considerato un rappresentante dei Semionotidae, ma lo stesso Wade pochi anni dopo istitu\u00ec una nuova famiglia di pesci per questo genere (Promecosominidae). Altri studi hanno indicato che \"Promecosomina\" era a tutti gli effetti un rappresentante dei parasemionotiformi, un gruppo di pesci alecomorfi tipici del Triassico inferiore - medio.\nPaleoecologia.\nProbabilmente \"Promecosomina\" si nutriva di crostacei e altri piccoli animali, ma \u00e8 possibile che si nutrisse anche di piante acquatiche."}
{"id": "7953389", "revid": "22356", "url": "https://it.wikipedia.org/wiki?curid=7953389", "title": "Promecosomina", "text": ""}
{"id": "7953392", "revid": "181699", "url": "https://it.wikipedia.org/wiki?curid=7953392", "title": "Carillon (campane)", "text": ""}
{"id": "7953394", "revid": "339392", "url": "https://it.wikipedia.org/wiki?curid=7953394", "title": "Carillon (idiofono a pizzico)", "text": ""}
{"id": "7953399", "revid": "104835160", "url": "https://it.wikipedia.org/wiki?curid=7953399", "title": "Catherine Boyle", "text": ""}
{"id": "7953400", "revid": "104835168", "url": "https://it.wikipedia.org/wiki?curid=7953400", "title": "Catherine Boyl", "text": ""}
{"id": "7953401", "revid": "188116", "url": "https://it.wikipedia.org/wiki?curid=7953401", "title": "Unita Navali Polifunzionali ad Alta Velocit\u00e0", "text": ""}
{"id": "7953402", "revid": "117659246", "url": "https://it.wikipedia.org/wiki?curid=7953402", "title": "Loharu (stato)", "text": "Lo Stato di Loharu fu uno stato principesco del subcontinente indiano, avente per capitale la citt\u00e0 di Loharu.\nStoria.\nLa citt\u00e0 di Loharu, sede amministrativa dello stato omonimo, prende il proprio nome da dei \"Lohars\" (fabbri) locali che erano impiegati nella coniazione di monete per lo stato di Jaipur. Lo stato principesco di Loharu venne fondato da Ahmad Baksh Khan nel 1803 quando questi ricevette il governo della citt\u00e0 di Loharu dalla Compagnia britannica delle Indie orientali in riconoscenza dei suoi servizi nella guerra contro i regnanti Jat di Bharatpur (assieme alla \"pargana\" di 'Firozepur Jirka' - oggi nel distretto di Gurgaon - da Lord Lake).\nAhmad Baksh Khan venne succeduto dal primogenito, Sams-ud-din Khan, nel 1827; il suo regno termin\u00f2 nel 1835 quando questi venne giustiziato dal British Raj per essere stato coinvolto in una cospirazione per uccidere il residente britannico a Delhi, Sir William Frazer, e quindi la \"pargana\" di Firozepur venne distaccata dagli inglesi e data ai fratelli, Amin-ud-din e Zia-ud-din Khan. Questi vennero posti entrambi sotto sorveglianza inglese durante i moti indiani del 1857, per poi essere restaurati nelle loro posizioni.\nL' \"haveli\" del Nawab di Loharu, noto come \"Mahal Sara\", si trovava a Gali Qasim Jan, Ballimaran, dove il genero e noto poeta Mirza Ghalib rimase ad abitare per diversi anni.\nAlauddin Ahmed Khan succedette a suo padre Amin-ud-din Khan nel 1869 e ricevette il titolo di Nawab. Il figlio di Alauddin, Amir-ud-din Ahmad Khan (1859\u20131937), dopo aver diretto lo stato per conto di suo padre, gli succedette nel 1884, anche se fu consigliere di stato dal 1893 al 1903, durante il regno del fratello minore, Bashiruddin Ahmed Khan. Nel 1903, Amir- ud-din Ahmad Khan ricevette la Croce di Gran Commendatore dell'Ordine della Stella d'India dal governo britannico. Divenne successivamente membro del consiglio legislativo del vicer\u00e9 indiano.\nNel 1920, abdic\u00f2 in favore del secondogenito, Aizzuddin Ahmad Khan, il quale ad ogni modo mor\u00ec nel 1926, lasciando lo stato a suo figlio, Amin ud-din Ahmad Khan (1911\u20131983), l'ultimo Nawab. Data la giovane et\u00e0 del Nawab, ad ogni modo, Amirud-din Ahmad Khan venne chiamato a guidare lo stato sino al 1931.\nDopo la dichiarazione d'indipendenza dell'India nel 1947, lo stato entr\u00f2 a far parte dell'Unione Indiana seguendo le sorti della repubblica."}
{"id": "7953403", "revid": "287204", "url": "https://it.wikipedia.org/wiki?curid=7953403", "title": "Ai shang liang ge wo", "text": "Ai shang liang ge wo (; titolo internazionale Fall in Love with Me) \u00e8 una serie televisiva taiwanese trasmessa su TTV dal 6 aprile al 17 agosto 2014.\nTrama.\nLu Tian Xing \u00e8 un prodigio nel campo della pubblicit\u00e0 in Asia. Ricco, famoso e di grande successo, improvvisamente annuncia durante una conferenza stampa che si prender\u00e0 una pausa di tre mesi dalla vita pubblicitaria. Con un semplice travestimento, si trasforma in \"Xiao Lu\". Entra Tao Le Si, una giovane donna che ha promesso al suo defunto fratello di proteggere la sua agenzia pubblicitaria e la sua eredit\u00e0. Sfortunatamente, gli affari non riprendono mai e Le Si ha dovuto combattere con Tian Xing per impedire alla sua compagnia di essere venduta. Quando Xiao Lu entra nelle sue porte dell'ufficio, inizialmente Le Si pensa di essere Tian Xing, ma le personalit\u00e0 dei due uomini sono completamente opposte. Le Si si ritrova attratta dal temperamento caloroso di Xiao Lu, ma il loro amore durer\u00e0 una volta che scoprir\u00e0 la verit\u00e0 della sua identit\u00e0?\nAscolti.\nI drammi in competizione su canali rivali in onda nello stesso intervallo di tempo erano:"}
{"id": "7953422", "revid": "767487", "url": "https://it.wikipedia.org/wiki?curid=7953422", "title": "Jack Straw (film)", "text": "Jack Straw \u00e8 un film muto del 1920 diretto da William C. de Mille. La sceneggiatura di Elmer Harris e Olga Printzlau si basa sull'omonimo lavoro teatrale del 1907 di W. Somerset Maugham che venne rappresentato per la prima volta negli Stati Uniti a New York il 14 settembre 1908.\nTrama.\nA Harlem, Jack Straw vive solo in un piccolo appartamento dove, attraverso il portavivande, sente la voce dei vicini. Jack ascolta sempre quella di Ethel Parker Jennings, una voce che lo fa innamorare. Cos\u00ec, quando la famiglia Jennings se ne va via per trasferirsi in California dopo un fortunato investimento petrolifero che li ha fatto diventare tutti ricchi, Jack decide di seguirli. In California, Jack trova lavoro come cameriere. Quando incontra Ambrose Holland, uno che nutre del risentimento per la signora Jennings diventata un'altezzosa \"parvenu\", questi lo convince a fingersi arciduca di Pomerania per ridicolizzare e umiliare la donna. Jack, per stare vicino a Ethel, accetta la proposta. Invitato dai Jennings a stare nella loro residenza, pu\u00f2 finalmente frequentare la donna dei suoi sogni e, ben presto, Jack e Ethel si innamorano. Ma Holland, alla fine, decide che lo scherzo non pu\u00f2 pi\u00f9 andare avanti e rivela chi sia in realt\u00e0 Jack. La signora Jennings lo butta immediatamente fuori di casa ma quando il vero ambasciatore di Pomerania si presenta, garantisce per Jack. Lei, allora, ritorna sui suoi passi e annuncia il fidanzamento della figlia con il cameriere dell'arciduca.\nProduzione.\nIl film fu prodotto dalla Famous Players-Lasky Corporation\nDistribuzione.\nIl copyright del film, richiesto dalla Famous Players-Lasky Corp., fu registrato il 20 gennaio 1920 con il numero LP14703.\nNegli Stati Uniti, il film - presentato da Jesse L. Lasky - fu distribuito il 14 marzo 1920 dalla Paramount-Artcraft Pictures. In Francia, venne distribuito dalla Les Films Paramount il 29 dicembre 1922 con il titolo \"Monsieur l'Archiduc\".\nCopia completa della pellicola si trova conservata negli archivi della Library of Congress di Washington.\nVoci correlate.\nFilmografia della Famous Players-Lasky Corporation"}
{"id": "7953423", "revid": "2048388", "url": "https://it.wikipedia.org/wiki?curid=7953423", "title": "Campionati del mondo di duathlon del 2019", "text": "I Campionati del mondo di duathlon del 2019 (XXX edizione) si sono tenuti a Pontevedra in Spagna, in data 28 aprile 2019.\nTra gli uomini ha vinto il francese Benjamin Choquert, mentre la gara femminile \u00e8 andata alla francese Sandra Levenez.\nSi sono aggiudicati il titolo mondiale nella categoria \"junior\" rispettivamente lo spagnolo Sergio Baxter Cabrera e la svizzera Delia Sclabas.\nLa gara valida per il titolo di campione del mondo di duathlon - nella categoria \"under 23\" - \u00e8 andata a il belga Arnaud Mengal, mentre tra le donne a la venezuelana Edymar Daniely Brea Abreu."}
{"id": "7953424", "revid": "830939", "url": "https://it.wikipedia.org/wiki?curid=7953424", "title": "Nina Stibbe", "text": "Biografia.\nNata a Willoughby Waterleys, distretto di Harborough, nel 1962, ha trascorso l'infanzia a Leicester prima di trasferirsi a Londra.\nDopo aver lavorato come bambinaia, si \u00e8 laureata in scienze umanistiche nel 1987 all'Universit\u00e0 di Greenwich.\nHa esordito nella narrativa nel 2013 con l'autobiografico \"Love, Nina\", una raccolta di lettere inviate alla sorella risalenti agli anni '80, quando era babysitter presso l'abitazione del regista Stephen Frears e dell'editrice Mary-Kay Wilmers.\nTrasposta in serie televisiva da Nick Hornby nel 2016, il libro ha permesso all'autrice di avviare una carriera di scrittrice di successo sancita nel 2019 dalla conquista del Bollinger Everyman Wodehouse Prize grazie al romanzo \"Reasons to be Cheerful\"."}
{"id": "7953426", "revid": "1748167", "url": "https://it.wikipedia.org/wiki?curid=7953426", "title": "Lungomare di Pescara", "text": "Il lungomare di Pescara \u00e8 un lungo viale alberato di circa dieci chilometri che costeggia il mare Adriatico nella citt\u00e0 abruzzese. Diviso dal fiume Pescara nelle due riviere nord e sud, \u00e8 attraversato interamente dalla ciclovia Adriatica, che supera il fiume tramite il ponte del Mare. \nStoria.\nRiviera di Castellammare.\nLa riviera nord di Pescara, che dal 1808 al 1927 ricadeva nel comune di Castellammare Adriatico, ha vissuto a partire dal tardo Ottocento uno sviluppo vorticoso, che ha velocemente votato Castellammare all'offerta turistica estiva, seguita negli anni '20 anche dal comune di Pescara e ancor di pi\u00f9 negli anni a seguire con lo sviluppo del quartiere Pineta. Castellammare nasceva come borgo collinare prima del trasferimento della sede municipale sulla riviera ad opera di Leopoldo Muzii (1881), ed aveva il fulcro centrale nel rione colli Madonna, e faceva parte del Distretto di Penne nell'Abruzzo Ulteriore primo, con capoluogo Teramo. In un documento del 1863 la riviera castellammarese veniva descritta come deserta, con vasti arenili ed il modesto villaggio del \"borgo marino\" sulla riva del fiume, ancora oggi in parte esistente, abitato dai pescatori.\nIn seguito alla conclusione dei lavori per l'arrivo della ferrovia adriatica nel 1862-63, con lo scalo collocato nell'attuale piazza Repubblica, il sindaco Leopoldo Muzii appena eletto trasfer\u00ec la sede municipale nella nuova sede di viale Bovio, ed avvi\u00f2 un vasto programma che comprendeva la bonifica delle paludi circostanti, la costruzione della rete fognaria e dell'acquedotto e forti incentivi per l'urbanizzazione della costa, e presto Castellammare si dot\u00f2 di uno slargo per il mercato, presso la parrocchia del Sacro Cuore, avviata a costruzione nel 1886. In questo periodo si era ormai esteso fino a mare il viale di corso Umberto I, e cos\u00ec Castellammare pot\u00e9 avviare l'offerta turistica con la nascita nell'arteria di alberghi e i caff\u00e8 e la costruzione del \"Padiglione marino\" sulla spiaggia, primo stabilimento balneare cittadino. Il padiglione venne inaugurato Il 1 agosto 1887, e presto divenne il simbolo della Castellammare turistica e balneare, progettato e realizzato in 19 giorni da Edgardo Guzzo. Nel 1922 fu demolito e sostituito dal teatro Pomponi, in quella che allora era piazza Crispi (oggi I Maggio). L'edificio era una costruzione eclettica in stile liberty, come i palazzi che popolavano la nuova Castellammare, ed era dotato di caff\u00e8, camera di riposo, arredi necessari per le pratiche balneari, teatro e ristorante.\nIn quegli anni, lo stesso Gabriele d'Annunzio ricorda che il sindaco Muzii volle costruire il club estivo per le feste e i balli, che nel 1888 finanzi\u00f2 un cartellone di eventi con palloni aerostatici, fuochi artificiali ed illuminazione della spiaggia; nel 1890 l'impegno fu sostenuto dall'amministrazione comunale, ingaggiando anche il complesso bandistico del comune di Pianella. Nel 1922 Teofilo Pomponi volle profondamente rinnovare il padiglione, rimpiazzandolo con l'edificio monumentale del teatro, che dopo la seconda guerra mondiale cadde in degrado e venne infine demolito nel 1963.Tra gli stabilimenti storici della riviera di Castellammare, di cui \u00e8 possibile ammirare anche fotografie storiche, si ricordano la Sirena in stile liberty, con torretta di guardia del bagnino, i bagni Nettuno e Venere e lo stabilimento Asteria.\nRiviera di Portanuova e prima guerra mondiale.\nMentre Castellammare cresceva e si sviluppava a ritmi frenetici, il centro della vecchia Pescara, ancora semi-racchiuso nella storica fortezza spagnola, tard\u00f2 molto a svilupparsi urbanisticamente, senza sviluppare alcuna attrattiva turistica. Nei primi anni del '900 l'amministrazione decise di estendere la citt\u00e0 a sud, lungo l'asse di viale D'Annunzio, arrivando fino alla palude della Pineta, bonificata in quel periodo. Il nuovo quartiere residenziale della pineta venne progettato sul modello tardo ottocentesco di citt\u00e0 giardino, con caratteristici villini in stile eclettico, liberty, neoclassico e moresco, ancora oggi esistenti. Mentre gli architetti Camillo Michetti, Paolo De Cecco e Antonino Liberi si prendevano cura del progetto delle ville e della parrocchia neoromanica di Santa Maria Stella Maris, veniva completato, con grande sforzo di concertazione fra i due comuni pescaresi, anche il nuovo porto canale alla foce del fiume. \nL'edificio simbolo della pineta di Pescara \u00e8 il Kursaal di Pomilio, oggi detto \"ex-Aurum\": l'edificio, in origine caff\u00e8 e stabilimento balneare ma in seguito anche adibito a liquorificio, \u00e8 oggi una sala espositiva per convegni ed eventi culturali; anche l'arenile del cosiddetto \"Marevecchio\", che comprendeva tutta la riviera sud dal fiume fino alla pineta, inizi\u00f2 ad essere frequentato come quello di Castellammare, anche se il turismo di massa arriv\u00f2 solamente nel secondo dopoguerra. Il quartiere della pineta faticava a svilupparsi al livello turistico, subendo la concorrenza delle confinanti e pi\u00f9 attrezzate Castellammare Francavilla al Mare; infatti anche quest'ultima in quegli anni stava uscendo dagli storici confini delle mura di San Franco, per svilupparsi a mare con la costruzione del simbolico Kursaal Sirena. \nLa prima guerra mondiale impose un brusco e temporaneo arresto al turismo pescarese, poich\u00e9 l'aviazione austriaca effettu\u00f2 dei bombardamenti sul comune di Castellammare, danneggiando l'area della stazione centrale e di corso Vittorio Emanuele II. La stagione riprese immediatamente, ed ebbe un ulteriore rapido sviluppo quando Pescara e Castellammare entrarono negli interessi del regime fascista, che nel 1927 ne decise la unificazione in un solo comune capoluogo dell'omonima provincia. In quegli anni il tradizionale costume in tuta integrale sub\u00ec in tutto il Paese continue evoluzioni, e comparvero i primi ombrelloni da spiaggia; la riviera Castellammarese e di Portanuova divennero una cosa sola, anche se fu la riviera nord a mantenere il ruolo centrale. Nel 1933 si contavano in citt\u00e0 un numero di stabilimenti, alberghi e cinema, inclusi la pineta ed il giardino pubblico con i campi da tennis in piazza Crispi (oggi I Maggio).\nSeconda guerra mondiale e ricostruzione.\nNegli anni 30 si consolid\u00f2 il ruolo di Pescara come localit\u00e0 balneare principale d'Abruzzo. Durante la seconda guerra mondiale, il 31 agosto 1943 alle 13:30 un gruppo di aerei alleati effettu\u00f2 sulla zona del lungomare e di corso Umberto I un bombardamento a tappeto senza avvertimento, provocando estese distruzioni e centinaia di morti. L'attivit\u00e0 turistica di Pescara, che fino a tutta l'estate del '43 procedette regolarmente, sub\u00ec immediatamente un brusco e lungo arresto, con i frequenti bombardamenti che proseguirono a cadenza regolare dal 14 settembre fino alla fine dell'anno, distruggendo la maggior parte del centro abitato, e con i tedeschi che imposero il coprifuoco ed oltre al rastrellamento di uomini per la costruzione delle difese requisirono monumenti bronzei della citt\u00e0, oggetti preziosi, bestiame e cibo, sino ad abbandonare Pescara nel 1944, dopo aver fatto saltare in aria la torre comunale ed il ponte Littorio.Alla fine del conflitto Pescara era ridotta in macerie, con pochissime strutture uscite indenni dalla guerra.\nL'attivit\u00e0 turistica riprese solo negli anni '50, con la ricostruzione della citt\u00e0, degli stabilimenti balneari e del lungomare su progetto di Luigi Piccinato, che ide\u00f2 a poca distanza da piazza I Maggio la piazza della Rinascita, detta in seguito \"Salotto\", futuro centro della citt\u00e0.\nNell'estate del 1959 l'autore Pier Paolo Pasolini visit\u00f2 la citt\u00e0, pubblicando un reportage sulla rivista \"Successo\" decantandone il lungomare: \u201cPescara \u00e8 splendida. Credo sia l\u2019unico caso di citt\u00e0, di vera e propria citt\u00e0, che esista totalmente in quanto citt\u00e0 balneare. I pescaresi ne sono fieri. Giungo all\u2019ora del tramonto, della grande, frenetica passeggiata prima di cena. Chiedo a un uomo anziano dov\u2019\u00e8 un albergo. Lui si fa in quattro, vuol salire sulla macchina, col figlio, per accompagnarmi. Mi dice subito: \u2018Eh anche lei come tutti, vedr\u00e0! Quando uno viene una volta sulla spiaggia di Pescara, ci ritorna! Ecco, vede, adesso va fino in fondo a questa strada. Prima della rotonda c\u2019\u00e8 un\u2019aiuola, dove \u00e8 segnata con fiori la data di oggi\u2019. E\u2019 commosso, di fronte a tanta grazia, a tanto lusso. S\u00ec, infatti, ecco l\u00ec dei fiori rossi e viola a segnare la data di oggi, uno dei grandi giorni dell\u2019estate, della citt\u00e0. Il lungomare \u00e8 un fiume di gente, elegante, bella, abbronzata, massiccia. Afferro al volo delle frasi, nel frastuono del passeggio. Ecco un romanetto tosato come Caligola: \u2018\u2026s\u2019\u00e8 fatta il padre, poi un fratello, e poi gli altri tre fratelli\u2026\u2019. E un veneto, in compagnia di amici e di ragazze: \u2018Sapete perch\u00e9 i galli, quando cantano, tirano il collo?\u2019. E una signora, probabilmente milanese: \u2018Non so, magari in America, in Australia\u2026\u2019.\"La citazione \u00e8 ad oggi riportata sul muretto nei pressi della Fontana la Nave (Nave di Cascella), ad opera dell'artista Nuzzi."}
{"id": "7953428", "revid": "2032913", "url": "https://it.wikipedia.org/wiki?curid=7953428", "title": "So Good (T-ara)", "text": "So Good \u00e8 il settimo EP del gruppo musicale sudcoreano T-ara, pubblicato nel 2015 dall'etichetta discografica Core Contents Media insieme a KT Music."}
{"id": "7953429", "revid": "1803523", "url": "https://it.wikipedia.org/wiki?curid=7953429", "title": "Veggenti mariani", "text": ""}
{"id": "7953430", "revid": "122228068", "url": "https://it.wikipedia.org/wiki?curid=7953430", "title": "Sorcer Striker", "text": "Sorcer Striker, pubblicato in Giappone come \u00e8 uno sparatutto a scorrimento del 1993 a tema medievale con elementi fantasy, sviluppato da Raizing per arcade e in seguito convertito per Sharp X68000, FM Towns e cellulari EZweb. \u00c8 il primo gioco della trilogia di \"Mahou Daisakusen\", che comprende inoltre \"Kingdom Grand Prix\" e \"Dimahoo\".\nM2 ShotTriggers ha messo in commercio il gioco per PlayStation 4 in Giappone il 2 novembre 2017.\nTrama.\nIn un tempo non precisato, la mobilitazione dei goblin si espande gradualmente fino a creare un regno vero e proprio. Ci\u00f2 preoccupa re Cadwenner che lancia quindi un attacco ai goblin riportando per\u00f2 un disastro totale. I goblin creano quindi un arsenale di armi magiche, di cui Cadwenner apprende l'esistenza: temendo per il proprio potere, egli mette un'enorme taglia sulla testa del re dei goblin. Rispondono all'appello quattro personaggi: il guerriero Gain, la streghetta Chitta, il samurai Miyamoto e il negromante Bornnam.\nModalit\u00e0 di gioco.\n\"Sorcer Striker\" \u00e8 un tipico sparatutto a scorrimento verticale, dove si controlla uno dei quattro personaggi giocabili, i quali pilotano strani apparecchi volanti, precursori degli aeroplani. Si usano il joystick, per gli spostamenti, e due tasti: uno serve per sparare e l'altro per sganciare bombe che distruggono tutti i nemici comuni presenti e indeboliscono i boss. Il fuoco primario \u00e8 potenziato da monete disseminate nel percorso, che incrementano un po' alla volta la potenza di fuoco del giocatore. Durante i livelli del gioco sar\u00e0 possibile incontrare fate enormi che trasportano forzieri, contenenti libri magici che permettono di aggiungere uno sparo secondario e possono essere potenziati con libri dello stesso colore. \nMolti nemici pilotano apparecchi dall'aspetto futuristico: gli stessi boss sono perlopi\u00f9 sorta di robot controllati dai goblin.\nI livelli sono 6 pi\u00f9 un extra stage: nei primi 5 bisogna sconfiggere numerosi nemici comuni e uno o pi\u00f9 boss, mentre nel sesto sono presenti due soli nemici comuni ma ben cinque boss da affrontare in successione; nell'extra stage c'\u00e8 da sostenere soltanto un nuovo scontro col penultimo dei cinque boss del sesto livello, stavolta in veste di miniboss. \nColonna sonora.\nNel 1994 \u00e8 uscito il CD con la colonna sonora del gioco , firmata da Atsuhiro Motoyama.\nAltri media.\nUn adattamento manga \u00e8 stato pubblicato da Shinseishiya nel 1994, approvato ufficialmente da Raizing, che diede note di progettazione e sketch del gioco come riferimento, alcuni dei quali sono stati inclusi nel manga come bonus. "}
{"id": "7953431", "revid": "767487", "url": "https://it.wikipedia.org/wiki?curid=7953431", "title": "Phaidrosoma lunzensis", "text": "Il fedrosoma (Phaidrosoma lunzensis) \u00e8 un pesce osseo estinto, forse appartenente ai parasemionotiformi. Visse nel Triassico superiore (Carnico, circa 235 - 232 milioni di anni fa) e i suoi resti fossili sono stati ritrovati in Europa.\nDescrizione.\nQuesto pesce, di piccole dimensioni, era lungo circa 12 - 15 centimetri. Possedeva un corpo allungato e fusiforme. La testa era allungata e il muso appuntito; gli occhi erano grandi. La pinna dorsale era triangolare e appuntita, situata nel terzo posteriore del corpo. Le pinne anale e pelviche erano allungate. La pinna caudale era profondamente biforcuta, mentre le pinne pettorali erano abbastanza sottili.\nClassificazione.\n\"Phaidrosoma lunzensis\" \u00e8 stato descritto per la prima volta nel 1977 da Griffith, sulla base di resti fossili ritrovati nel giacimento di Polzberg bei Lunz in Austria. I fossili di questo animale sono stati accostati al genere \"Dipteronotus\", ma in genere \"Phaidrosoma\" \u00e8 considerato un rappresentante dei parasemionotiformi, un gruppo di pesci ossei appartenenti agli alecomorfi e caratteristici del Triassico inferiore e medio; se \"Phaidrosoma\" fosse a tutti gli effetti un parasemionotiforme, sarebbe uno degli ultimi rappresentanti del gruppo. Altri studi indicherebbero un'appartenenza ai polzbergiiformi (Polzbergiiformes).\nPaleoecologia.\n\"Phaidrosoma\" probabilmente si nutriva di crostacei e altri piccoli animali."}
{"id": "7953432", "revid": "22356", "url": "https://it.wikipedia.org/wiki?curid=7953432", "title": "Phaidrosoma", "text": ""}
{"id": "7953433", "revid": "122719394", "url": "https://it.wikipedia.org/wiki?curid=7953433", "title": "Trojan T103", "text": "La Trojan T103 \u00e8 una monoposto di Formula 1, costruita dalla scuderia britannica Trojan-Tauranac Racing, per partecipare inizialmente al campionato di Formula 5000 e poi impiegata nel campionato mondiale di Formula Uno del 1974. \nProgettata da Ron Tauranak e guidata da Tim Schenken, la vettura montava gomme della Firestone ed era dotata di un motore Ford Cosworth DFV. Esord\u00ec al gran premio di Spagna 1974."}
{"id": "7953435", "revid": "2032913", "url": "https://it.wikipedia.org/wiki?curid=7953435", "title": "Remember (T-ara)", "text": "Remember \u00e8 l'ottavo EP del gruppo musicale sudcoreano T-ara, pubblicato nel 2016 dall'etichetta discografica Core Contents Media insieme a KT Music."}
{"id": "7953436", "revid": "1305772", "url": "https://it.wikipedia.org/wiki?curid=7953436", "title": "Mayurbhanj (stato)", "text": "Lo Stato di Mayurbhanj fu uno stato principesco del subcontinente indiano, avente per capitale la citt\u00e0 di Baripada.\nStoria.\nSecondo la tradizione i re di Khijjinga Mandala che governavano l'area prima della formazione dello stato di Mayurbhanj avevano governato ininterrottamente quelle terre dall'anno 598. Lo stato aveva preso nome dalla propria capitale, Khijjinga Kotta, attuale Khiching. Secondo antiche iscrizioni si pu\u00f2 desumere che lo stato di Khijjinga Mandala si estendeva su un'area molto vastache comprendeva i distretti di Mayurbhanj e Kendujhar oltre a parti del distretto di Singhbhum nel Bihar e di Midnapore nel Bengala occidentale. Durante il periodo moghul, il territorio dei regnanti di Bhanja venne esteso sino alla baia del Bengala. Nella medesima epoca, la capitale venne spostata da Khijjinga Kotta a Haripur. Le rovine dei templi e dei palazzi costruiti all'epoca si possono ancora ammirare oggi a 16 km a sudest di Baripada. Tra le rovine si trova anche il tempio di Rasikaraya e la sala del Durbar dei re Bhanj che sono tra i reperti pi\u00f9 significativi.\nI governanti appartenevano alla dinastia Bhanj dei Rajput, che la tradizione voleva discendenti del mitico fondatore Sila Bhanja Angaddi.\nI Bhanj promossero largamente le arti, l'architettura e la cultura indiana. Il tempio di Hari Baladev Jiu, il tempio di Khichhing e altre architetture nel distretto lo testimoniano ancora oggi. La famiglia reale fu inoltre responsabile dello sviluppo e della promozione della danza Chhau che integrava elementi marziali, tribali e classici.\nLo stato di Mayurbhanj rimase sotto il governo dei Maratha durante il XVIII secolo per poi divenire un protettorato britannico nel 1829, anni dopo la terza guerra anglo-maratha.\nDurante il British Raj, i sovrani di Mayurbhanj fecero progredire largamente l'area. I re Bhanj fondarono la prima scuola medica dello stato a Cuttack, donando fondi e terre per altre istituzioni superiori come il Ravenshaw College ed accogliendo la Evangelical Missionary Society of Mayurbhanj (EMSM), fondato nel 1895 per volont\u00e0 del maharaja Sriram Chandra Bhanj Deo. Il palazzo di Mayurbhanj venne costruito dalla maharani Sumitra Devi Bhanj Deo nel 1804.\nLa Mayurbhanj State Railway venne iniziata sotto il regno di Mayurbhanj Maharaja Shri Sriram Chandra Bhanj Deo. La prima sezione della tratta ferroviaria, di 52 km, da Rupsa a Baripada venne aperta al traffico il 20 gennaio 1905.\nL'ultimo regnante locale sigl\u00f2 l'ingresso nell'Unione Indiana il 1 gennaio 1949. \nDopo l'indipendenza indiana, lo stato di Mayurbhanj venne unito alla provincia di Orissa e divenne poi parte dello stato di Odisha.\nGovernanti.\nI regnanti di Mayurbhanj ebbero il titolo di \"Raja\" dalla met\u00e0 del XIX secolo e poi ottennero quello di \"Maharaja\" dal 1910 sino alla fine dello stato. "}
{"id": "7953438", "revid": "2032913", "url": "https://it.wikipedia.org/wiki?curid=7953438", "title": "What's My Name (EP T-ara)", "text": "What's My Name \u00e8 il nono EP del gruppo musicale sudcoreano T-ara, pubblicato nel 2017 dall'etichetta discografica Core Contents Media insieme a KT Music.\nQuesto \u00e8 l'ultimo album pubblicato sotto l'etichetta Core Contents Entertainment."}
{"id": "7953439", "revid": "120356071", "url": "https://it.wikipedia.org/wiki?curid=7953439", "title": "E-Prix di Monaco 2019", "text": "L'E-Prix di Monaco 2019 \u00e8 stata la nona gara del Campionato di Formula E 2018-2019 tenutasi nel circuito di Monte Carlo tra il 10 e l'11 maggio 2019. La gara \u00e8 stata vinta da Jean-\u00c9ric Vergne, il primo pilota a vincere due volte nella stagione 2018-2019, partito dalla pole position grazie alla penalizzazione di Oliver Rowland. Al secondo e terzo posto si sono classificati respettivamente Oliver Rowland e Felipe Massa.\nDopo la gara, Ant\u00f3nio F\u00e9lix da Costa \u00e8 stato squalificato per aver utilizzato troppa potenza negli ultimi due giri; Daniel Abt ha ricevuto una drive through per aver causato l'abbandono di Oliver Turvey. Robin Frijns dovr\u00e0 scontare una penalit\u00e0 di 5 posizioni in griglia dell'E-Prix di Berlino a seguito dell'incidente con Alexander Sims.\nClassifiche.\nClassifica Piloti\nClassifica Squadre"}
{"id": "7953440", "revid": "122734998", "url": "https://it.wikipedia.org/wiki?curid=7953440", "title": "Amon AF101", "text": "La Amon AF101 \u00e8 una monoposto di Formula 1, costruita dalla scuderia britannica Chris Amon Racing, per partecipare al campionato mondiale di Formula Uno del 1974. \nLa vettura montava gomme della Firestone ed era dotata di un motore Ford Cosworth DFV. \nLa guida fu affidata a Chris Amon, sostituito da Larry Perkins nel Gran Premio di Germania 1974."}
{"id": "7953441", "revid": "1799226", "url": "https://it.wikipedia.org/wiki?curid=7953441", "title": "Chris Amon Racing", "text": ""}
{"id": "7953444", "revid": "1799226", "url": "https://it.wikipedia.org/wiki?curid=7953444", "title": "BRM P160E", "text": ""}
{"id": "7953445", "revid": "125746364", "url": "https://it.wikipedia.org/wiki?curid=7953445", "title": "Arnaldo Jabor", "text": "Biografia.\nFiglio di un ufficiale dell'aeronautica, si laure\u00f2 alla Pontif\u00edcia Universit\u00e0 Cattolica di Rio de Janeiro. Formatosi artisticamente nell'ambiente del Cinema Novo, altern\u00f2 le sue regie con l'attivit\u00e0 letteraria di romanziere e drammaturgo. Raggiunse la fama internazionale realizzando i film \"Ogni nudit\u00e0 sar\u00e0 proibita\", \"Eu te amo\" e soprattutto \"Eu sei que vou te amar\", con Thales Pan Chacon e Fernanda Torres, premiata per quest'interpretazione quale migliore attrice al festival di Cannes.\nJabor \u00e8 morto nel 2022, per le conseguenze di un ictus che l'aveva colpito alcuni mesi prima. Aveva tre figli ed era ateo."}
{"id": "7953446", "revid": "144796", "url": "https://it.wikipedia.org/wiki?curid=7953446", "title": "Nagod (stato)", "text": ""}
{"id": "7953449", "revid": "1776051", "url": "https://it.wikipedia.org/wiki?curid=7953449", "title": "Shock (Tesla)", "text": "Shock \u00e8 il nono album in studio del gruppo musicale statunitense Tesla, pubblicato l'8 marzo 2019 dalla Universal Music Group."}
{"id": "7953456", "revid": "831312", "url": "https://it.wikipedia.org/wiki?curid=7953456", "title": "Josef \u010cern\u00fd (ciclista)", "text": ""}
{"id": "7953457", "revid": "1799226", "url": "https://it.wikipedia.org/wiki?curid=7953457", "title": "Ensign MN175", "text": ""}
{"id": "7953459", "revid": "1799226", "url": "https://it.wikipedia.org/wiki?curid=7953459", "title": "Ensign MN174", "text": ""}
{"id": "7953460", "revid": "486946", "url": "https://it.wikipedia.org/wiki?curid=7953460", "title": "Niedeckens BAP", "text": ""}
{"id": "7953461", "revid": "22475", "url": "https://it.wikipedia.org/wiki?curid=7953461", "title": "Ghiaccio superionico", "text": "Il ghiaccio superionico o acqua superionica \u00e8 una fase dell'acqua la cui esistenza \u00e8 stata teorizzata nel 1999 da SISSA \u201cAbdus Salam\u201d International Centre for Theoretical Physics (ICTP) di Trieste; essa si viene a creare sotto una forte pressione (2 GPa) e temperatura (4700 \u00b0C) ed ha la propriet\u00e0 di essere sia liquida che solida.\nLa conferma sperimentale della sua esistenza si \u00e8 avuta nel 2019 ai laboratori Laser Energetics di Brighton (Stato di New York, Stati Uniti).\nDescrizione.\nA differenza delle altre forme di ghiaccio scoperte in precedenza, che mantenevano le molecole d'acqua integre, in questa fase gli atomi di ossigeno formano un reticolo a celle cubiche mentre gli atomi di idrogeno scorrono liberamente all'interno di esso come un fluido. Questa sua conformazione ha portato gli scienziati ad interrogarsi sul fatto che possa essere considerato un nuovo stato della materia o solo un'altra forma di ghiaccio: la numero XVIII.\nPresenza in natura.\nSecondo i ricercatori questa fase sarebbe molto abbondante nell'universo e, in particolare nel sistema solare, potrebbe essere la forma d'acqua pi\u00f9 presente, potendosi trovare all'interno di Urano e Nettuno a circa km di profondit\u00e0 sebbene al loro interno vi siano altri elementi e ancora non si sa come questa fase dell'acqua possa interagire con essi."}
{"id": "7953462", "revid": "54354", "url": "https://it.wikipedia.org/wiki?curid=7953462", "title": "Acqua superionica", "text": ""}
{"id": "7953469", "revid": "736476", "url": "https://it.wikipedia.org/wiki?curid=7953469", "title": "Make Up (EP)", "text": ""}
{"id": "7953471", "revid": "1861950", "url": "https://it.wikipedia.org/wiki?curid=7953471", "title": "Cargojet", "text": "Cargojet Inc \u00e8 una compagnia aerea cargo canadese, con sede ad Mississauga mentre il suo hub principale \u00e8 l'aeroporto internazionale John C. Munro Hamilton.\nStoria.\nLa compagnia aerea \u00e8 stata fondata il 21 febbraio 2002 e ha iniziato le operazioni nel giugno dello stesso anno a seguito dell'acquisto, da parte di Ajay Virmani, del 50% di Canada 3000 Cargo nel luglio 2001 e dell'altra met\u00e0 nel febbraio 2002. Il 17 luglio 2007, Cargojet ha acquisito le operazioni cargo di Georgian Express effettuando il cambio di denominazione in Cargojet Regional. Al momento dell'acquisto, il vettore aereo aveva in flotta tre Beechcraft 1900 e quattro Cessna 208 Caravan. Nel maggio del 2019, la compagnia aerea ha annunciato una partnership con il rapper canadese Drake, nominandolo ambasciatore del marchio e fornendogli un Boeing 767 convertito come jet privato.\nFlotta.\nFlotta attuale.\nA dicembre 2021 la flotta di Cargojet Airways \u00e8 cos\u00ec composta:\nFlotta storica.\nNel corso degli anni Cargojet ha operato con i seguenti modelli di aeromobili:"}
{"id": "7953473", "revid": "1816620", "url": "https://it.wikipedia.org/wiki?curid=7953473", "title": "Sketch (EP)", "text": "Sketch \u00e8 il secondo EP della cantante sudcoreana Hyomin, pubblicato nel 2016 dall'etichetta discografica Core Contents Media insieme a KT Music."}
{"id": "7953474", "revid": "1305772", "url": "https://it.wikipedia.org/wiki?curid=7953474", "title": "E.S.P. (Erick Sermon's Perception)", "text": "E.S.P. (Erick Sermon's Perception) \u00e8 il settimo album dell'artista hip hop statunitense Erick Sermon, pubblicato nel 2015."}
{"id": "7953475", "revid": "767487", "url": "https://it.wikipedia.org/wiki?curid=7953475", "title": "Allure (EP)", "text": "Allure \u00e8 il terzo EP della cantante sudcoreana Hyomin, pubblicato nel 2019 dalla nuova etichetta discografica Sublime Artist Agency."}
{"id": "7953486", "revid": "120777349", "url": "https://it.wikipedia.org/wiki?curid=7953486", "title": "Direttore della sicurezza informatica", "text": "Il direttore della sicurezza informatica (in inglese \"chief information security officer\", in sigla CISO) \u00e8 una figura aziendale, la cui responsabilit\u00e0 \u00e8 di sviluppare una strategia aziendale perch\u00e9 i beni d'informazione e le tecnologie aziendali siano adeguatamente protetti.\nIl CISO dirige la sua squadra identificando, sviluppando, implementando, e facendo manutenzione dei processi aziendali per ridurre i rischi derivanti dall'area della tecnologia informatica.\nRisponde ad incidenti, crea e stabilisce degli standard aziendali e controlla e gestisce la sicurezza tecnologica e direziona l'implementazione di politiche e procedure di sicurezza.\nQuesto ruolo \u00e8 responsabile della conformit\u00e0 alle informazioni (per esempio supervisiona l'implementazione ed il raggiungimento della certificazione standard ISO/IEC 27001 o di una sua parte)."}
{"id": "7953491", "revid": "486946", "url": "https://it.wikipedia.org/wiki?curid=7953491", "title": "CISO", "text": ""}
{"id": "7953494", "revid": "1799226", "url": "https://it.wikipedia.org/wiki?curid=7953494", "title": "BRM P153B", "text": ""}
{"id": "7953497", "revid": "922800", "url": "https://it.wikipedia.org/wiki?curid=7953497", "title": "Vernia (album)", "text": "Vernia \u00e8 l'ottavo album dell'artista hip hop statunitense Erick Sermon, pubblicato nel 2019. Partecipano al disco AZ, Styles P, No Malice, Raekwon, N.O.R.E., Big K.R.I.T., Nature, Keith Murray, Xzibit, David Banner, Devin the Dude e Too $hort. Sermon \u00e8 affiancato da Battlecat, Apathy, Rockwilder e Ty Fyffe in produzione."}
{"id": "7953498", "revid": "1372005", "url": "https://it.wikipedia.org/wiki?curid=7953498", "title": "Bruno Andreolli", "text": "Biografia.\nDopo la laurea in lettere moderne conseguita all'Universit\u00e0 di Bologna con il professor Vito Fumagalli, si occup\u00f2 di storia medievale e in particolare della sua societ\u00e0 rurale, analizzando con metodo i legami tra signori e contadini, i contratti del diritto agrario e l'economia agraria di quel tempo.\nDal 1984 al 1991 collabor\u00f2 nella stesura della quarta edizione del Grande dizionario enciclopedico UTET.\nMembro fondatore nel 1993 del comitato scientifico del Centro internazionale di cultura \"Giovanni Pico della Mirandola\", fu assessore alla cultura e alla pubblica istruzione del comune di Mirandola dal 1995 al 1999.\nDal 1\u00ba novembre 2008 fu professore ordinario dell'Universit\u00e0 di Bologna, dove insegn\u00f2 storia medievale nelle facolt\u00e0 di conservazione dei beni culturali e di lettere e filosofia."}
{"id": "7953501", "revid": "767487", "url": "https://it.wikipedia.org/wiki?curid=7953501", "title": "Harrison (nome)", "text": "Origine e diffusione.\nRiprende il cognome inglese \"Harrison\", che \u00e8 un patronimico di epoca medievale avente il significato di \"figlio di Harry\". \"Harry\" \u00e8 una vecchia forma vernacolare di \"Henry\" (Enrico in inglese), ma pu\u00f2 anche essere usata come ipocoristico dello stesso Harrison.\nCome nome proprio \u00e8 in uso dal XVII secolo.\nOnomastico.\nIl nome \u00e8 adespota, ovvero non \u00e8 portato da alcun santo. L'onomastico si pu\u00f2 festeggiare il 1\u00ba novembre, giorno di Ognissanti."}
{"id": "7953502", "revid": "124123", "url": "https://it.wikipedia.org/wiki?curid=7953502", "title": "Sima Pandurovi\u0107", "text": "Biografia.\nSima Pandurovi\u0107 nacque a Belgrado il 14 aprile 1883, figlio di Jefto e di Julijana, studi\u00f2 nella sua citt\u00e0 natale frequentando la scuola elementare, il secondo ginnasio e la facolt\u00e0 di filosofia, laureandosi nel 1906. \nSin dagli inizi della sua attivit\u00e0 di studi si interess\u00f2 alla letteratura fondando la rivista \"Movimento\" (\"Pokret\", 1902); collabor\u00f2 in seguito ad altre numerose riviste, tra le quali \"Villa bosniaca\" (\"Bosanska vila\"), \"Settimana letteraria\" (\"Knji\u017eevnu nedelju\", 1904-1905) e \"Gusto\" (\"Polet\"). \nLavor\u00f2 come professore presso il Ginnasio di Valjevo dal 1907 e nel 1909 si spos\u00f2 con la figlia dell'avvocato Milo\u0161evi\u0107, Branislava, con la quale ebbe due bambini. \nDopo la fine della prima guerra mondiale, lavor\u00f2 come segretario del Ministero della Pubblica Istruzione, poi collabor\u00f2 con la rivista \"Pensiero\" (\"Misao\", 1919). Dal 1922 fu assistente alla direzione della Biblioteca Nazionale. \nPandurovi\u0107 fu arrestato dopo la fine della seconda guerra mondiale a causa delle sue attivit\u00e0 pubbliche durante la guerra, della partecipazione ai lavori del consiglio della Cooperativa Letteraria Serba e della pubblicazione di testi durante l'occupazione. \nPandurovi\u0107 raggiunse la notoriet\u00e0 per lo struggente pessimismo delle sue poesie, ai tempi del modernismo letterario. Nel 1908 pubblic\u00f2 la sua pi\u00f9 importante raccolta di poesie \"Onoranze funebri\" (\"Posmrtne po\u010dasti\"), che ottenne consensi e popolarit\u00e0 e gli permise di entrare nella cerchia dei poeti pessimisti, insieme a Milan Raki\u0107 e Vladislav Petkovi\u0107 Dis. Questi poeti ricevettero l'influenza di Edgar Allan Poe, di Charles Baudelaire, dei simbolisti francesi e di Arthur Schopenhauer\nLa poesia di Pandurovic \u00e8 intellettuale e filosofica, ma nonostante questo la sua lirica \u00e8 chiara nelle dichiarazioni, aperta e comunicativa. I temi basilari sono gli ideali falliti, le ambizioni distrutte, la delusione, la disperazione e la morte; nel rapportarsi con il mondo l'autore manifest\u00f2 sentimenti come la caducit\u00e0, l'alienazione e l'imperfezione, dai quali nasce il pessimismo assoluto, un pessimismo molto vicino agli espressionisti. \nUn altro tema centrale celebrato nelle sue poesie fu l'amore, l'amore libero e puro, distinguendo il mondo della ragione e il mondo dell'amore, che comunque \u00e8 legato al tema della morte. Il pessimismo e il dolore possono essere superati solo se i sentimenti si spengono e tutto ci\u00f2 che \u00e8 stato sperimentato viene dimenticato. Il suo linguaggio si rivel\u00f2 personalissimo, la sua scrittura melodiosa e dolcemente mesta fu da modello per molti poeti contemporanei. \nNel 1910 si dedic\u00f2 al teatro con il dramma \"Sul luogo dell'incendio\" (\"Na zgari\u0161tu\"), rappresentato al Teatro nazionale di Belgrado lo stesso anno.\nNel 1912 pubblic\u00f2 una seconda collezione di poesie, intitolata \"Giorni e notti\" (\"Dani i no\u0107i\", 1912), a cui seguirono due antologie \"Antologie de \"Il Pensiero\"\" (\"Antologija Misao\", 1919-1920), comprendente versi dei suoi collaboratori.\nSuccessive raccolte di Pandurovi\u0107 furono \"Versi\" (\"Stihovi\", 1921), \"Opere riunite\" (\"Sabrana dela\", 1935), \"Sala della giovent\u00f9\" (\"Dvorana mladosti\", 1955) e \"Canti\" (\"Pesme\", 1959). In questa ultima sua raccolta, il poeta dichiar\u00f2 che si trattava della sua opera definitiva, mentre tutti gli altri suoi scritti precedenti venivano ripudiati.\nImportante la sua attivit\u00e0 di saggista \"Colloqui sulla letteratura\" (\"Razgovori o knji\u017eevnosti\", 1927) e di traduttore (da Jean Racine, Moli\u00e8re, Andr\u00e9 Gide, ecc.).\nFu animatore della vita culturale di Belgrado tra le due guerre mondiali."}
{"id": "7953503", "revid": "2170400", "url": "https://it.wikipedia.org/wiki?curid=7953503", "title": "No\u00e9e Abita", "text": "Biografia.\nSecondo alcune fonti Abita \u00e8 nata a Parigi, anche se secondo altre fonti esiste la possibilit\u00e0 che sia nata ad Aix-en-Provence. \nFin da giovane et\u00e0 ha sognato di diventare attrice e nel 2016, quando era diciassettenne, si \u00e8 presentata a un agente di spettacolo che rappresentava un amico comico.\nL'incontro con L\u00e9a Mysius, le frutta il ruolo di Ava nel film omonimo del 2017 pur se l'et\u00e0 della protagonista, una ragazza di 13 anni, \u00e8 inferiore alla sua: l'et\u00e0 reale di Abita e il suo fisico minuto sono adatti anche alle scene di nudo presenti nel film, sebbene Abita avesse inizialmente rifiutato di spogliarsi. Abita dichiara di riconoscersi nel personaggio, per carattere e per la comunanza dei problemi agli occhi. La sua interpretazione \u00e8 stata esaltata dalla stampa e nel novembre 2017 \u00e8 stata candidata al C\u00e9sar Award come \"attrice pi\u00f9 promettente\".\nDopo il film \"Ava\", la sua carriera \u00e8 proseguita con il ruolo di supporto nel film \"7 uomini a mollo\" di Gilles Lellouche e in uno dei ruoli principali in \"Gen\u00e8se\" di Philippe Lesage, film presentato anche al Festival di Locarno del 2018."}
{"id": "7953505", "revid": "256896", "url": "https://it.wikipedia.org/wiki?curid=7953505", "title": "Proposizione aggiuntiva", "text": "La proposizione aggiuntiva \u00e8 una proposizione subordinata che indica un fatto o una circostanza che si aggiunge a quanto \u00e8 affermato dalla proposizione reggente.\nLe locuzioni principali che la introducono sono \"oltre\" e \"oltre che\".\nLe proposizioni aggiuntive hanno solo la forma implicita con il verbo al modo infinito.\nNell'italiano arcaico era possibile anche usare la forma esplicita, con il verbo al modo indicativo o condizionale ed introdotte da \"oltre che\"."}
{"id": "7953506", "revid": "1516566", "url": "https://it.wikipedia.org/wiki?curid=7953506", "title": "Battesimo di Cristo (Tintoretto Chiesa di San Silvestro)", "text": "Il Battesimo di Cristo \u00e8 un dipinto del pittore veneziano Tintoretto realizzato circa nel 1580 e conservato nella chiesa di San Silvestro a Venezia.\nDescrizione.\nIl soggetto del dipinto \u00e8 l'episodio evangelico del battesimo di Ges\u00f9. Tintoretto ha dipinto altre opere del medesimo tema. \nCollocato per una pala d'altare per la chiesa di San Silvestro ed \u00e8 una delle una delle pi\u00f9 grandi ed ultime opere del Tintoretto\nDalla parte alta verso sinistra troviamo la presenza di tre angioletti con sotto la colomba (che simboleggia lo Spirito Santo) la quale emana splendore su Ges\u00f9 Cristo, non in posa centrale, il quale \u00e8 a testa chinata per ricevere il battesimo da Giovanni Battista. Il Battista, posato in pi\u00f9 alto, con una ciotola versa l'acqua nella testa di Cristo. La parte a destra, cio\u00e8 del Battista, \u00e8 pi\u00f9 ombreggiante.\nLo scenario paesaggistico \u00e8 dominato prevalente dall'acqua che ha il suo significato simbolico.\nCollegamenti esterni.\n "}
{"id": "7953507", "revid": "831312", "url": "https://it.wikipedia.org/wiki?curid=7953507", "title": "\u0141ukasz Owsian", "text": ""}
{"id": "7953518", "revid": "4175", "url": "https://it.wikipedia.org/wiki?curid=7953518", "title": "IAAF World Relays 2019", "text": "La IV edizione delle IAAF World Relays si \u00e8 tenuta a Yokohama (Giappone) dall'11 al 12 maggio 2019.\nA differenza dell'edizione precedente non si \u00e8 disputata la staffetta 4\u00d7800 metri (n\u00e9 maschile n\u00e9 femminile), ma sono state introdotte la staffetta 2\u00d72\u00d7400 metri mista (dove due atleti, un uomo e una donna, si alternano correndo 400 metri a testa, per un totale di 800 metri ciascuno) e la staffetta a ostacoli (\"Shuttle Hurdles Relay\").\nCriteri di partecipazione.\nOgni paese partecipante poteva portare una sola squadra per ogni staffetta e per ciascuna squadra potevano essere iscritti fino a un massimo di sei atleti (ad eccezione di quelle della staffetta 2\u00d72\u00d7400 metri, con un massimo di quattro atleti). Esisteva un minimo di partecipazione solo per le staffette 4\u00d7100 m e 4\u00d7400 m, lievemente differente rispetto all'edizione precedente. Tali minimi, che consentivano la partecipazione di circa 22 squadre, dovevano essere ottenuti tra il 1\u00ba gennaio 2018 e il 22 aprile 2019. Le rimanenti squadre partecipanti (fino a 24) sono state determinate in base alle classifiche mondiali nel medesimo periodo di qualificazione. Il paese ospitante poteva inserire una squadra per ogni gara\nPer la staffetta 4\u00d7200 m e le staffette miste non erano previsti minimi di partecipazione.\nPaesi partecipanti.\nHanno preso parte ai campionati 509 atleti provenienti da 34 diversi Paesi, con l'aggiunta del team degli Atleti Rifugiati.\nClassifica a squadre.\nVengono assegnati punti alle squadre classificate nei primi 8 posti: 8 punti alla prima, 7 alla seconda e cosi via."}
{"id": "7953521", "revid": "287204", "url": "https://it.wikipedia.org/wiki?curid=7953521", "title": "Thomas Graham", "text": ""}
{"id": "7953537", "revid": "870065", "url": "https://it.wikipedia.org/wiki?curid=7953537", "title": "Tabula Rasa (Bj\u00f6rk)", "text": "Tabula Rasa \u00e8 un brano appartenente all'album \"Utopia\" della cantautrice islandese Bj\u00f6rk. Il brano \u00e8 stato scritto e prodotto dalla stessa Bj\u00f6rk insieme ad Arca.\nDescrizione.\nIl titolo allude alla tabula rasa romana, tavoletta di cera cancellata in modo da poter essere riusata, e rappresentativa dell'intelletto umano quando esso manca di conoscenza a priori. Con questa canzone Bj\u00f6rk si rivolge infatti alle generazioni pi\u00f9 giovani, invitandole a non ripetere gli stessi errori dei padri ed esprimendo vergogna nel dover lasciare ad esse un tale disastro da ripulire.\n\"Tabula Rasa\" si rivolge anche alle donne: per loro \"\u00e8 tempo di rialzarsi e non restare sdraiate\". La stessa critica ha descritto l'album come femminista, vedendo nel brano una decisiva chiamata all'azione, notevole nel periodo del Movimento Me Too che ha denunciato abusi sessuali sub\u00ecti da parte di personaggi pubblici.\nLa canzone ha infine anche dei riferimenti personali: Bj\u00f6rk esprime il proprio amore per la figlia adolescente Isadora e il desiderio di non lasciare che la separazione con il proprio ex compagno sia per lei un problema, affermando che quello ha condotto una doppia vita lontano dalla propria famiglia.\nIn occasione del Bj\u00f6rk Orkestral, serie di concerti del 2021 in cui ha celebrato la sua carriera, Bj\u00f6rk ha affermato sulla canzone:\nVideo musicale.\nIl video musicale di \"Tabula Rasa\" viene rilasciato sul canale YouTube della cantante il 10 maggio 2019, a distanza di poche ore dal secondo concerto del nuovo residency show \"Cornucopia\" (il video \u00e8 anche un backdrop utilizzato per i concerti). Il video, diretto dal digital designer Tobias Gremmler, ritrae un avatar di Bj\u00f6rk in una metamorfosi continua, che lo porta a trasformarsi in fiori e montagne, \"incarnazione del concetto utopico di coesistenza armoniosa tra natura e uomo basata sull'empatia\".\nLa cantante ha giustificato la scelta di un avatar per il video affermando di stare cercando modi per esprimere lo spirituale nel digitale: \u00abPi\u00f9 digitale abbiamo, pi\u00f9 pelle nuda e crudezza vorremo\u00bb."}
{"id": "7953554", "revid": "484362", "url": "https://it.wikipedia.org/wiki?curid=7953554", "title": "Alice Diop", "text": "Biografia.\nAlice Diop \u00e8 una documentarista che si dedica principalmente a soggetti della societ\u00e0 francese contemporanea.\nDiop \u00e8 nata a Aulnay-sous-Bois da genitori senegalesi. \u00c8 cresciuta fino ai dieci anni nel complesso residenziale \"Cit\u00e9 des 3000\", noto alla stampa per la difficile situazione sociale al suo interno. All'universit\u00e0 di \u00c9vry ha cominciato a studiare storia, per poi passare ai corsi di sociologia, in cui si laurea.\nQuindici anni dopo aver lasciato il quartiere natio, ritorna a filmare la diversit\u00e0 culturale dell'area in cui \u00e8 cresciuta per il suo primo documentario \"La Tour du monde\".\nIl suo film \"Vers La tendresse (Towards Tenderness)\" ha vinto il C\u00e9sar Award del 2017 in qualit\u00e0 di miglior cortometraggio. Al ricevimento del premio, Diop ha dedicato il film alle vittime della violenza da parte della polizia."}
{"id": "7953557", "revid": "110157", "url": "https://it.wikipedia.org/wiki?curid=7953557", "title": "Ligue A 2018-2019 (maschile)", "text": "La Ligue A 2018-2019 si \u00e8 svolta dal 12 ottobre 2018 al 10 maggio 2019: al torneo hanno partecipato tredici squadre di club francesi e la vittoria finale \u00e8 andata per l'ottava volta, la seconda consecutiva, al .\nRegolamento.\nFormula.\nLe squadre hanno disputato un girone all'italiana, con gare di andata e ritorno, per un totale di ventisei giornate; al termine della \"regular season\":\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nSquadre partecipanti.\nAl campionato di Ligue A 2018-19 hanno partecipato tredici squadre: quella neopromossa dalla Ligue B \u00e8 stata il . A seguito dell'ampliamento del campionato a quattordici squadre sono state riprescate il e lo ; al posto del , retrocesso d'ufficio in Ligue B per irregolarit\u00e0 finanziarie, non \u00e8 stato ripescata alcuna squadra."}
{"id": "7953558", "revid": "287204", "url": "https://it.wikipedia.org/wiki?curid=7953558", "title": "USS Alaska", "text": "Quattro unit\u00e0 della United States Navy hanno portato il nome di USS \"Alaska\":"}
{"id": "7953561", "revid": "31886", "url": "https://it.wikipedia.org/wiki?curid=7953561", "title": "USS Banner", "text": "Due unit\u00e0 della United States Navy hanno portato il nome di USS \"Banner\":"}
{"id": "7953564", "revid": "287204", "url": "https://it.wikipedia.org/wiki?curid=7953564", "title": "La morte alata", "text": "La morte alata (\"Winged Death\"') \u00e8 un racconto scritto da H. P. Lovecraft in collaborazione con Hazel Heald, pubblicato nel 1934. \nStoria editoriale.\nIl racconto \u00e8 uno dei cinque scritti da Lovecraft per conto della scrittrice Hazel Heald, pubblicato per la prima volta sulla rivista Weird Tales nel marzo 1934.\nLa traduzione delle edizioni in italiano, in mancanza del manoscritto originale, si basa su quest'ultimo testo. \nTrama.\nUno scienziato specializzato in febbri infettive decide di vendicarsi del collega Henry Moore che ha pubblicamente sminuito i meriti delle sue ricerche. In Sudafrica scopre un genere di mosche che veicolano una letale febbre infettiva: lo scienziato inizia a creare degli ibridi dalle ali colorate artificialmente per generare una variet\u00e0 mortale ma che il suo dotto collega non sia in grado di identificare e perci\u00f2 impossibilitato a difendersi. La vendetta apparentemente riesce e Moore muore. Sluenwite si reca a Bloemfontein sotto falso nome per sfuggire alla giustizia, ma inizia a essere perseguitato da una mosca con le ali colorate come i suoi ibridi, la quale ogni giorno inizia a dipingere sul soffitto quello che sembra un conto alla rovescia. Slauenwite inizia a scivolare nella paranoia e nella follia, siccome una leggenda narra che lo spirito di chi viene ucciso da quel genere di mosche rimane intrappolato nel corpo dell\u2019insetto, e teme che Moore reincarnato sia tornato appunto per condannarlo alla sua stessa sorte. La storia finisce con Slauenwite che viene ritrovato morto di attacco cardiaco (e con segni di un morso di mosca sul collo). Ma, ci\u00f2 che terrorizza davvero gli inquirenti, sono i segni di scrittura umana tracciati sul soffitto, l\u2019esortazione di \u201cqualcosa\u201d a leggere il diario del medico dove sono narrati i fatti del racconto, e il corpo di una mosca che sembra essersi affogata per la disperazione nella boccetta di ammoniaca..."}
{"id": "7953565", "revid": "287204", "url": "https://it.wikipedia.org/wiki?curid=7953565", "title": "USS Barb", "text": "Due unit\u00e0 della United States Navy hanno portato il nome di USS \"Banner\":"}
{"id": "7953570", "revid": "37401", "url": "https://it.wikipedia.org/wiki?curid=7953570", "title": "Yocheved", "text": "Origine e diffusione.\nContinua il nome ebraico \u05d9\u05d5\u05b9\u05db\u05b6\u05d1\u05b6\u05d3 (\"Yokheved\"), che significa \"Yahweh \u00e8 gloria\" o \"gloria di Yahweh\".\nSi tratta di un nome di tradizione biblica, portato, nell'Antico Testamento, da Iochebed, moglie di Amram e madre di Mos\u00e8, Miriam e Aronne. \nOnomastico.\nIl nome \u00e8 adespota, cio\u00e8 non \u00e8 portato da alcuna santa, quindi l'onomastico ricade il 1\u00ba novembre, giorno di Ognissanti."}
{"id": "7953583", "revid": "287204", "url": "https://it.wikipedia.org/wiki?curid=7953583", "title": "Abies pindrow var. brevifolia", "text": "Abies pindrow var. brevifolia (), \u00e8 una variet\u00e0 naturale di \"A. pindrow\" appartenente alla famiglia delle Pinaceae, endemica del Garhwal e del Chamba, nelle montagne himalayane del Kashmir, in India.\nEtimologia.\nIl nome generico \"Abies\", utilizzato gi\u00e0 dai latini, potrebbe, secondo un'interpretazione etimologica, derivare dalla parola greca \"\u1f04\u03b2\u03b9\u03bf\u03c2\" = longevo. Il nome specifico \"pindrow\" fu coniato da John Forbes Royle in assonanza al nome comune di questo abete nella regione del Simla. L'epiteto \"brevifolia\" deriva dai termini latini \"br\u00e9vis\" = corto e \"folium\" = foglia, riferendosi agli aghi pi\u00f9 corti rispetto alla specie nominale.\nDescrizione.\nQuesta variet\u00e0 differisce da \"A. pindrow\" per gli aghi pi\u00f9 corti (lunghi 2,5-3,8 cm), disposti radialmente e non a pettine, con apice ottuso; talvolta compaiono stomi sulla faccia superiore.\nPortamento.\nAlbero alto fino a 30 m, con chioma sottile, prima conica e poi irregolare; i giovani virgulti sono inizialmente grigio-giallastri, poi grigio-scuri nelle stagioni successive.\nFoglie.\nSono aghi lunghi fino a 3,8 cm, disposti radialmente sulla parte superiore dei rami vegetativi, di colore verde scuro, con linee di stomi sulla faccia superiore, e due strisce bianche sulla faccia inferiore. \nFrutti.\nSono coni femminili lunghi 5,5-10 cm, ovoidali o oblunghi-ovoidali, di colore blu-grigiastro poi purpurei a maturazione; le brattee sono nascoste.\nCorteccia.\nLa corteccia \u00e8 grigio chiaro, tendente a sfogliarsi in placche; la parte esposta \u00e8 marrone scuro.\nDistribuzione e habitat.\nNel suo areale vegetativo \u00e8 localmente comune a quote comprese tra i 3000 e i 3500 m, su suoli rocciosi calcarei, in associazione con \"Picea smithiana\", \"Pinus wallichiana\", \"Taxus contorta\", \"Betula utilis\" e \"Quercus leucotrichophora\".\nTassonomia.\nQuesto taxon ha ancora una classificazione irrisolta: considerata inizialmente una specie autonoma (Hickel, 1929), \"A. gamblei\", venne successivamente descritta come infrataxon di \"A. pindrow\". Quest'ultima opinione \u00e8 prevalente tra gli autori anche se recentemente (Debreczy &amp; I.R\u00e1cz., 2010) \u00e8 rimessa in discussione; questi autori notano che non esistono forme transizionali tra \"A. pindrow\" e la variet\u00e0 \"brevifolia\", che sembrerebbe avere pi\u00f9 affinit\u00e0 con \"A. spectabilis\", condividendone anche le alte quote di vegetazione.\nSinonimi.\nSono riportati i seguenti sinonimi:\nConservazione.\nEssendo la classificazione tassonomica non ancora pienamente stabilita con certezza, mancano i dati necessari per stabilire lo stato di conservazione di questa variet\u00e0; viene pertanto classificata come DD (\"data deficient\" in inglese) nella Lista rossa IUCN."}
{"id": "7953594", "revid": "594829", "url": "https://it.wikipedia.org/wiki?curid=7953594", "title": "Un dolce da maestro", "text": "Un dolce da maestro \u00e8 un programma televisivo italiano dove 7 cadetti del Campus Etoile Academy di Rossano Boscolo a Tuscania, che sono prossimi al diploma, si mettono in sfida per vincere un contratto di lavoro. Alla conduzione \u00e8 stato scelto un campione dello sport come Massimiliano Rosolino, trasmesso su LA7 dal 4 maggio 2019.\nIl programma.\nLa dinamica del format prevede che gli studenti di giorno seguano le lezioni che li stanno formando per essere dei professionisti della pasticceria, mentre di notte si accende la sfida: due cadetti, uno eletto da loro stessi e uno dai 3 professori protagonisti del programma, si confrontano nella realizzazione di un dolce \u201cda maestro\u201d, ovvero un dolce capace di mettere alla prova le capacit\u00e0 che hanno acquisito. Ma la cosa pi\u00f9 importante \u00e8 che questo avverr\u00e0 in cucine separate, svegliati a sorpresa in piena notte, senza sapere l\u2019uno dell\u2019altro. Nessuno degli studenti e nemmeno i professori sapranno chi \u00e8 in gara, quando e con chi. Solo il conduttore e il pubblico sapranno tutto. I dolci infatti, dopo \u201cil canto del gallo\u201d saranno assaggiati \u201cal buio\u201d (ovvero senza conoscerne l\u2019autore) dai professori. La votazione, nota solo al conduttore e ai telespettatori, dar\u00e0 vita ad una classifica che sar\u00e0 resa nota ai protagonisti solo il giorno della consegna dei diplomi, quando tutto torner\u00e0 ad essere alla luce del sole. \nAd affiancare Massimiliano Rosolino, il padrone di casa Rossano Boscolo, e due professori dell\u2019accademia Piero Ditrizio e Sara Torresi."}
{"id": "7953611", "revid": "762947", "url": "https://it.wikipedia.org/wiki?curid=7953611", "title": "Heinrich Panofka", "text": "Biografia.\nViolinista e compositore tedesco, Heinrich Panofka fu noto anche come insegnante di canto a Londra. \nHeinrich Panofka nacque a Breslavia e studi\u00f2 seguendo le indicazioni del padre, avvicinandosi alla musica inizialmente sotto la guida di sua sorella, una violinista, e dei cantori, Strauch e Foerster.\nSuccessivamente and\u00f2 a Vienna nel 1824 e studi\u00f2 violino con gli insegnamenti del violinista Josef Mayseder, e composizione con il musicologo e compositore Moritz Hauptmann, facendo il suo debutto con un concerto nel 1827. \nNel 1834 and\u00f2 a Parigi, dove suon\u00f2 ai concerti del Conservatoire national sup\u00e9rieur de musique et de danse de Paris, e studi\u00f2 canto e insegnamento musicale con il tenore Marco Bordogni, con il quale fond\u00f2 l'Acad\u00e9mie de chant des amateurs.\nDal 1844 al 1852 soggiorn\u00f2 a Londra, dove divent\u00f2 celebre come insegnante di canto, fu assistente di Lumley all'Opera Italiana di Londra, e venne in contatto con i maggiori cantanti dell'epoca.\nDurante l'impegno del soprano svedese Jenny Lind al Her Majesty's Theatre nel 1847 fu assistente alla direzione. \nDa Londra torn\u00f2 a Parigi, ma nel 1866 si trasfer\u00ec a Firenze, dove trascorse il resto della sua vita. \nDopo essersi dedicato per alcuni anni alla carriera violinistica si interess\u00f2 ai problemi della didattica vocale, impegnandosi in numerose pubblicazioni, tra le quali:\"The Practical Singing Tutor\"; \"L'art de chanter\"; \"Abecedaire vocal\"; \"Twenty-four vocalises progressives\"; \"Erholung und Studium\"; \"Twelve vocalises d'artiste\"; \"Eighty-six nouveaux exercises\"; \"Twelve vocalises pour contralto\"; \"Twelve Vokalisen fur Bass\".\nCompose anche musica per violino, con pianoforte e accompagnamento orchestrale, e tradusse in tedesco il libro di Pierre Baillot sul violino."}
{"id": "7953617", "revid": "741067", "url": "https://it.wikipedia.org/wiki?curid=7953617", "title": "Qualcosa di diabolico", "text": ""}
{"id": "7953620", "revid": "741067", "url": "https://it.wikipedia.org/wiki?curid=7953620", "title": "Il signore delle tenebre (romanzo)", "text": ""}
{"id": "7953621", "revid": "287204", "url": "https://it.wikipedia.org/wiki?curid=7953621", "title": "La nave per Kobe", "text": "La nave per Kobe. Diari giapponesi di mia madre \u00e8 un saggio autobiografico dell'autrice italiana Dacia Maraini del 2001.\nContenuto.\nNel 1938 i genitori dell'autrice, l'etnologo fiorentino Fosco Maraini e la pittrice palermitana Topazia Alliata, s'imbarcano con la piccola Dacia per un lunghissimo viaggio per mare che, partendo da Brindisi e toccando Porto Said, Aden, Bombay, Colombo, Singapore, Manila, Hong Kong e Shanghai giunger\u00e0 fino al porto giapponese di Kobe. \nSar\u00e0 proprio nel paese del Sol Levante che i Maraini passeranno gli anni successivi, che vedranno anche la nascita della secondogenita Luisa (detta Yuki) e della terzogenita Antonella (detta Toni) e, dopo l'8 settembre 1943, l'internamento della famiglia in un campo di prigionia per civili nemici poich\u00e9 Fosco, convinto antifascista, non ha voluto dichiarare l'adesione alla Repubblica Sociale Italiana.\nPartendo dai diari della madre Topazia, l'autrice rievoca i ricordi della sua infanzia, il profilo morale dei suoi genitori e il modo in cui questi hanno poi influito sulla sua personalit\u00e0: il suo essere percepita dai bambini giapponesi come una \"straniera\" che faceva da contrasto con il suo voler giungere ad un'integrazione la pi\u00f9 perfetta possibile nel paese che la ospitava; preoccupazione in parte condivisa anche dai suoi genitori, che avrebbero voluto dare alle loro figlie nate in Giappone dei nomi giapponesi (Yuki e Akiko) e avevano sottoposto la secondogenita, ai tempi della loro permanenza in Hokkaid\u014d, ad una sorta di \"battesimo\" ainu.\nIn coda al libro si trovano le riproduzioni di alcune delle pagine pi\u00f9 significative dei diari di Topazia Alliata, corredate di fotografie scattate all'epoca."}
{"id": "7953632", "revid": "41851", "url": "https://it.wikipedia.org/wiki?curid=7953632", "title": "Referendum a San Marino del 2019", "text": "I referendum sammarinesi del 2019 sono state due consultazioni referendarie tenutesi a San Marino il 2 giugno 2019.\nAffluenza alle urne.\nGli elettori aventi diritto al voto, al 2 giugno 2019, sono in totale 34.458, di cui 15.538 maschi e 18.920 femmine. Gli elettori interni sono 22.661 mentre gli esteri sono 11.797.\nQuesiti.\nPrimo quesito.\n\u00ab\"Volete voi che nella Legge Qualificata 11 Maggio 2007 n. 1 (Disposizioni per la valorizzazione della volont\u00e0 dei cittadini e per la parit\u00e0 in materia di elezioni e campagne elettorali) siano introdotte le seguenti modifiche: che, nel caso in cui nessuna coalizione o lista abbia raggiunto al primo turno il risultato da cui la legge qualificata fa dipendere la proclamazione del vincitore delle elezioni, la Reggenza conferisca alla coalizione o lista che abbia raggiunto la maggioranza relativa dei voti un mandato di 15 giorni al fine di formare una maggioranza attraverso l'accordo con altra lista o coalizione che abbia ottenuto seggi nel Consiglio Grande e Generale; che, nel caso il primo tentativo abbia esito negativo, la Reggenza conferisca un secondo mandato, con le stesse finalit\u00e0 e le stesse modalit\u00e0 del precedente, alla coalizione o lista che sia arrivata seconda nella consultazione elettorale; che qualora anche il secondo tentativo abbia esito negativo, si debba tornare al voto con il ballottaggio fra le due coalizioni o liste maggiormente votate, come prevede l'attuale normativa e con le conseguenze da essa contemplate?\u00bb\"\nSecondo quesito.\n\u00abConfermate la Legge di Revisione Costituzionale 28 marzo 2019 n. 1 \u201cModifica all'articolo 4 della Legge 8 luglio 1974 n. 59 e successive modifiche - Dichiarazione dei Diritti dei Cittadini e dei Principi Fondamentali dell'Ordinamento Sammarinese\u201d?\"\u00bb\""}
{"id": "7953633", "revid": "1522738", "url": "https://it.wikipedia.org/wiki?curid=7953633", "title": "Klaus (American Dad!)", "text": ""}
{"id": "7953643", "revid": "1310927", "url": "https://it.wikipedia.org/wiki?curid=7953643", "title": "Jorge Luis D\u00edaz Guti\u00e9rrez", "text": ""}
{"id": "7953659", "revid": "110157", "url": "https://it.wikipedia.org/wiki?curid=7953659", "title": "Coppa Italia Dilettanti Umbria 2008-2009", "text": "La fase regionale umbra della Coppa Italia Dilettanti 2008-2009 ha previsto la partecipazione delle 18 squadre di Eccellenza.\nFormula.\nLe diciotto partecipanti sono state suddivise in sei gironi da tre squadre ciascuno. Le prime classificate di ogni gruppo si sono qualificate ai due triangolari di semifinale che hanno promosso le due vincenti alla finale unica ed in campo neutro.\nLa vincitrice \u00e8 stata ammessa alla fase nazionale della Coppa Italia Dilettanti.\nBibliografia.\nGiornali:"}
{"id": "7953662", "revid": "884077", "url": "https://it.wikipedia.org/wiki?curid=7953662", "title": "Guglielmo Colussi", "text": "Biografia.\nFigura storica del rugby capitolino, da giocatore indoss\u00f2 le divise di , e , con una breve parentesi nella squadra dell'.\nGiocatore versatile, capace di giocare sia in mischia sia come \"utility back\" nella linea dei tre quarti, esord\u00ec in nazionale da giovanissimo, all'et\u00e0 di 19 anni: il 21 aprile 1957 debutt\u00f2 affrontando la ad Agen, schierato come centro nella partita persa dagli Azzurri per 7-38. Tra il 1957 ed il 1968 collezion\u00f2 un totale di 7 presenze con la maglia azzurra dell', venendo selezionato in un'occasione anche per la nazionale italiana di baseball.\nGeologo di professione, nel 1980 fu per un breve periodo il capo allenatore della Rugby Roma, continuando a giocare a livello amatoriale nelle formazioni di categoria \"Old\".\nNegli anni duemila fu presidente della dal 2003 al 2009.\nIl 19 febbraio 2016 si spense all'et\u00e0 di 77 anni."}
{"id": "7953663", "revid": "62004", "url": "https://it.wikipedia.org/wiki?curid=7953663", "title": "Mikkel Honor\u00e9", "text": ""}
{"id": "7953681", "revid": "62004", "url": "https://it.wikipedia.org/wiki?curid=7953681", "title": "Josef Cerny", "text": ""}
{"id": "7953694", "revid": "33751", "url": "https://it.wikipedia.org/wiki?curid=7953694", "title": "F\u00e9d\u00e9ration royale marocaine de football", "text": ""}
{"id": "7953711", "revid": "599013", "url": "https://it.wikipedia.org/wiki?curid=7953711", "title": "Jean-K\u00e9vin Duverne", "text": "Carriera.\nClub.\nGli inizi e l'arrivo nel Lens (2008-2017).\nNacque a Parigi nel 1997. Inizia a giocare a calcio all'et\u00e0 di 11 anni presso l'accademia di calcio di \u00c9pinay-sur-Seine, dove ha giocato solo due stagioni.\nNel 2010, all'et\u00e0 di 13 anni \u00e8 entrato a far parte del settore giovanile del . Ha completato le sue lezioni prima di arrivare in CFA.\nNel 2014, a 17 anni, ha giocato i suoi primi minuti con la squadra riserve, giocando poi 22 partite.\nLa stagione seguente gioca 16 partite con la squadra riserve. Viene osservato e corteggiato da molti club inglesi come il , il e il , ma decise di rimanere al , siglando il suo primo contratto professionistico per 150.000 euro.\nJean-K\u00e9vin \u00e8 una delle rivelazioni del club nel corso della stagione 2016-2017. Testato da Alain Casanova, allenatore del , durante il ritiro a Le Touquet-Paris-Plage mostr\u00f2 ottime prestazioni conquistando la fiducia del suo allenatore. Inizia la stagione come sostituto giocando la sua prima partita sostituendo Mathias Autret, contro il , e la successiva contro il . Con il passare del tempo forma il duo con Du\u0161an Cvetinovi\u0107 e le sue buone prestazioni confortano Alain Casanova che dovr\u00e0 per\u00f2 sacrificare Lo\u00efck Landre, difensore del Nimes. Alla fine, diciannovenne, in Ligue 2, gioca 3 000 minuti per un totale di 36 presenze. Avr\u00e0 qualche difficolt\u00e0 in alcune partite, ma nel complesso la sua stagione verr\u00e0 considerata ampiamente soddisfacente. Jean-K\u00e9vin viene considerato uno dei pi\u00f9 talentuosi giovani esordienti del campionato francese. Il club decise cos\u00ec di fargli siglare il suo primo contratto da professionista fino al 2019.\nCambi di gestione tecnica (2017-presente).\nRiprende la stagione nei panni di indiscusso titolare, ancora al fianco di Du\u0161an Cvetinovi\u0107. Tuttavia la sua squadra colleziona ben sette sconfitte consecutive, per cui l'allenatore Alain Casanova viene rimosso dal suo incarico e sostituito da Eric Sikora.\nI risultati iniziano a tornare cos\u00ec Jean-K\u00e9vin viene confermato per il resto del campionato, bench\u00e9 le prestazioni siano state peggiori rispetto alla stagione precedente. Nonostante tutto Jean-K\u00e9vin viene persino chiamato nella squadra nazionale francese Under-20. \nIl 30 maggio 2018, viene selezionato per partecipare al torneo di Tolone con la nazionale Under 20 francese, ma subisce la rottura del legamento crociato che lo costringer\u00e0, sia a terminare la stagione, che le sue speranze di iniziare in un nuovo club.\nA causa dell'infortunio al ginocchio perse 184 giorni per un totale di 18 partite, .\nUna volta pienamente in forma, ha partecipato, con il suo club, alla scalata della classifica. Il 2 giugno 2019, nella partita contro il persa per 3-1, riesce a segnare il suo primo gol in carriera professionistica al 50\u00ba, dopo essere subentrato al 10\u00ba minuto di gioco come sostituto."}
{"id": "7953715", "revid": "1728", "url": "https://it.wikipedia.org/wiki?curid=7953715", "title": "Leonzio Armelonghi", "text": "Biografia.\nNato a Monticelli d\u2019Ongina da Francesco fece i primi studi a Parma, e a Piacenza. Nel 1848 fu vicino ai moti liberali.\nLaureatosi in diritto nel 1850 non fu ammesso alla professione di avvocato per l'opposizione del governo parmense cui erano note le tendenze liberali.\nQuando, durante la Seconda guerra d'indipendenza la duchessa abbandon\u00f2 Parma, Armelonghi fu uno dei membri della Commissione di governo provvisorio, che dur\u00f2 solo pochi giorni.\nAllora Armelonghi si trasfer\u00ec in Piemonte e quando, in preparazione dell'annessione al Piemonte, Farini divenne dittatore oltre che delle Romagne, anche dei ducati di Modena e di Parma, fece entrare Armelonghi nel governo dove ebbe l'incarico di segretario generale dell'Interno. \nNel 1860 Armelonghi si candid\u00f2 alle elezioni per la VII legislatura del Regno di Sardegna nel collegio di Monticelli d'Ongina e in quello di Carpaneto. Nel primo vinse Giuseppe Manfredi e a Carpaneto vinse Armelonghi che fu eletto.\nDopo l'esperienza parlamentare Armelonghi entr\u00f2 nella magistratura dove fece una notevole carriera.\nSi \u00e8 sposato con un'artista dello spettacolo, Giovannina Baratta, che dopo il matrimonio aveva abbandonato le scene. \u00c8 stato nominato cavaliere dell\u2019Ordine dei Santi Maurizio e Lazzaro."}
{"id": "7953716", "revid": "72396", "url": "https://it.wikipedia.org/wiki?curid=7953716", "title": "Procheirichthys ferox", "text": "Il procheirittide (Procheirichthys ferox) \u00e8 un pesce osseo estinto, appartenente ai perleidiformi. Visse nel Triassico medio (circa 242 - 240 milioni di anni fa) e i suoi resti fossili sono stati ritrovati in Australia.\nDescrizione.\nQuesto pesce era di medie dimensioni, e solitamente non superava la lunghezza di 20 centimetri. Possedeva un corpo piuttosto compatto e compresso lateralmente. La testa era profonda e il muso arrotondato, mentre gli occhi erano grandi e l'apertura boccale ampia, con piccoli denti aguzzi lungo il margine delle mascelle. La pinna dorsale era grande e situata nella parte posteriore del corpo, opposta obliquamente alla pinna anale. Le pinne pettorali e pelviche erano piccole. Le scaglie erano rettangolari e dotate di margini lisci, ed erano disposte in file diagonali.\nClassificazione.\n\"Procheirichthys ferox\" venne descritto per la prima volta nel 1935 da Wade, sulla base di resti fossili ben conservati rinvenuti nel giacimento di Brookvale, in Australia. \"Procheirichtys\" era un rappresentante dei perleidiformi, un gruppo di pesci ossei tipici del Triassico, molto diversificati. \nPaleobiologia.\n\u00c8 probabile che \"Procheirichthys\" si nutrisse di crostacei e altri piccoli animali."}
{"id": "7953717", "revid": "22356", "url": "https://it.wikipedia.org/wiki?curid=7953717", "title": "Procheirichthys", "text": ""}
{"id": "7953722", "revid": "112082096", "url": "https://it.wikipedia.org/wiki?curid=7953722", "title": "Statua equestre di Vittorio Emanuele II del Vittoriano", "text": "Il Monumento equestre a Vittorio Emanuele II \u00e8 un'opera d'arte posta sopra la statua della Dea Roma nel Vittoriano in piazza Venezia che rappresenta Vittorio Emanuele II re d'Italia. Venne inaugurata il 4 giugno 1911 insieme a tutto il monumento.\nL'opera d'arte.\nLa costruzione della statua fu affidata a Enrico Chiaradia nel 1889, ma fu ultimata da Emilio Gallori poich\u00e9 il suo ideatore \u00e8 morto nel 1901. La statua fu fusa con il bronzo proveniente dai cannoni del Regio Esercito.\nLe dimensioni sono imponenti: con un'altezza di circa 12 mt e una larghezza di 10 mt, gli zoccoli sono lunghi 50\u00a0cm.\nPrima di chiudere la pancia \u00e8 stato organizzato un pranzo per 21 persone.\nLa scultura.\nLa statua bronzea fu posta su un basamento marmoreo dove furono scolpite delle personificazioni di 14 citt\u00e0 d'Italia."}
{"id": "7953724", "revid": "62004", "url": "https://it.wikipedia.org/wiki?curid=7953724", "title": "Lukasz Owsian", "text": ""}
{"id": "7953725", "revid": "6923", "url": "https://it.wikipedia.org/wiki?curid=7953725", "title": "Episodi di Krypton (seconda stagione)", "text": "La seconda e ultima stagione della serie televisiva Krypton, composta da 10 episodi, verr\u00e0 trasmessa negli Stati Uniti dal 12 giugno al 14 agosto 2019 su Syfy.\nIn Italia, andr\u00e0 in onda su Premium Action dal 23 ottobre al 25 dicembre 2019."}
{"id": "7953731", "revid": "729019", "url": "https://it.wikipedia.org/wiki?curid=7953731", "title": "UFC 237", "text": "UFC 237: Namajunas vs. Andrade \u00e8 stato un evento di arti marziali miste tenuto dalla Ultimate Fighting Championship l'11 maggio 2019 allo Jeunesse Arena di Rio de Janeiro in Brasile.\nPremi.\nI lottatori premiati ricevettero un bonus di 50.000 dollari.\nLegenda:"}
{"id": "7953738", "revid": "1552257", "url": "https://it.wikipedia.org/wiki?curid=7953738", "title": "Marco Castelli", "text": "Biografia.\nNasce a San Cataldo, in provincia di Caltanissetta. Figlio di Domenico ed Elena, artigiani del ferro, vive per quasi vent'anni con la sua famiglia a Porto Empedocle, in provincia di Agrigento, dove trascorre la sua adolescenza e si avvia al mondo del lavoro svolgendo diverse attivit\u00e0. A soli 14 anni, esercita il mestiere di artigiano nell'azienda del nonno Calogero Maria ma \u00e8 dedito anche allo sport: gioca a calcio e pratica kick boxing. Nel 2010 dopo gli studi in Servizi commerciali e turistici nell' Istituto \"Nicol\u00f2 Gallo\". \u00c8 quarto di cinque figli, Enza, Gerlando, Luca e Gessica.\nComincia la carriera di modello a 20 anni, quando lavora come bagnino in Sicilia e viene scoperto da un talent scout che gli propone un casting per il marchio d'abbigliamento della famiglia Benetton. Dopo essere stato selezionato, debutta a Palermo sulla passerella di United Colors of Benetton.\nSuccessivamente agli studi, si trasferisce a Milano dopo sei mesi firma il primo contratto con il marchio Gianfranco Ferr\u00e9 per una campagna pubblicitaria di abiti e occhiali.\nNel 2011 lavora per la prima volta all'estero, in Svezia e a New York. Torna a Milano e partecipa alle campagne pubblicitarie di C.P. Company e Corneliani.\nNel 2012 \u00e8 protagonista sulle edizioni italiane di Cosmopolitan e L'Uomo Vogue. In Asia, nel 2013, trascorre nove mesi tra Pechino e Shanghai dove posa per griffe cinesi ed \u00e8 indossatore per Zegna. Da Tokyo, in Giappone, lavora per Sony e la boutique Aspesi di Omotesando, quindi indossa gli abiti firmati di Bottega Veneta. Nello stesso anno firma il contratto da ambassador, per quattro anni, del newyorkese OVVO Optics e si afferma a livello internazionale sfilando alla Settimana della moda di New York.\nLavora a Los Angeles per John Varvatos; a Miami posa per Flaunt Magazine; promuove le collezioni di Giuseppe Zanotti, Fratelli Rossetti. Scende in passerella per clienti internazionali come Philipp Plein e posa per la copertina di aprile 2015 di American Salon.\nNel 2016 si dedica all'ispirazione creativa disegnando per la moda, nasce cos\u00ec \"Marco Castelli Collection\", una linea di moda per uomo, subito proposta dalla copertina dello statunitense FSHN Magazine.\nA marzo 2017 \u00e8 sulla copertina di TMN Magazine e, nel 2018, Castelli \u00e8 il volto della campagna social media di Fendi &amp; Safilo Group, sfila al Festival di Cannes e, a dicembre, a Parigi \u00e8 modello nel servizio fotografico per la fragranza Bleu de Chanel, diventando l\u2019unico modello italiano di Chanel.\nDa Marzo 2019 inizia una collaborazione social con Breitling casa Svizzera di orologi di lusso.\n\u00c8 scelto come designer dalla Famiglia Reale Al Thani del Qatar, collaborando con la scuola Virginia Commonwealth University.\nNel mese di Maggio del 2019 inizia a lavorare come influencer con Bentley.\nA luglio del 2019 viene eletto Ambasciatore del mondo di Porto Empedocle dal sindaco Ida Carmina e dall'assessore del turismo Salvatore Di Betta, che lo hanno premiato non solo per i successi internazionali nel mondo fashion, ma anche per il grande gesto legato alla valorizzazione del proprio comune di appartenenza.\nIl 23 settembre del 2019 organizza una cena di gala di charity nella sua terra ai piedi della Valle dei Templi e lo chiama \"The heart med gala\". Tantissimi gli ospiti tra cui il top model e cantante Sam Way, l'attrice Melania Dalla Costa, il filantropico medico fisico e artista Adam Shulman e altri ospiti importanti tra cui referenti all'Organizzazione delle Nazioni Unite.\nNel marzo del 2020 lancia la campagna che chiama Rinascita, decidendo di sostenere la onlus amici per il Centrafrica Carla Maria Pagani contro la lotta provocata dal virus Covid19.\nNel 2021 viene nominato da L'Officiel Monaco il primo tra i 4 modelli ed imprenditori al mondo ad aver creato un marchio unico elegante e sofisticato; a seguire nella lista Hugo Philipp, Francisco Lachowski, Biel Juste e Joan Margarit.\n "}
{"id": "7953742", "revid": "18323", "url": "https://it.wikipedia.org/wiki?curid=7953742", "title": "Museo Ingres", "text": "Il Museo Ingres si trova a Montauban, in Francia. Ospita una collezione di opere d'arte e manufatti, legati a Jean Auguste Dominique Ingres, e opere di un altro famoso nativo di Montauban, \u00c9mile-Antoine Bourdelle. Si trova nell'ex municipio, un antico palazzo episcopale dei vescovi di Montauban, costruito nel XVII. Il museo \u00e8 stato chiuso dal 2017 al 2019 per un vasto progetto di ristrutturazione e ammodernamento. Alla riapertura avvenuta nel dicembre 2019 \u00e8 stato rinominato Museo Ingres Bourdelle.\nStoria.\nIl principe di Galles, Edoardo il Principe Nero, decise la costruzione di un castello mentre Montabaun era occupato dagli inglesi durante la Guerra dei Cent'Anni. Il suo soprannome \u00e8 ricordato nella omonima sala, del Principe Nero, che si trova nella parte inferiore del museo."}
{"id": "7953744", "revid": "767487", "url": "https://it.wikipedia.org/wiki?curid=7953744", "title": "The Lost Romance", "text": "The Lost Romance \u00e8 un film muto del 1921 diretto da William C. de Mille che ha come interpreti Jack Holt, Lois Wilson, Conrad Nage, Fontaine La Rue. La sceneggiatura di Olga Printzlau si basa su un soggetto di Edward Knoblock.\nTrama.\nDue amici si innamorano entrambi della stessa donna, Sylvia Hayes. Il primo, Allen Erskine, \u00e8 un medico; il secondo, Mark Sheridan, un esploratore. Lei, in visita dalla zia di Allen, accetta la sua corte e, quando lui le chiede la mano, accetta anche di sposarlo. Mark, deluso, parte per l'Africa dove resta per sei lunghi anni. Al suo ritorno, quando rivede Sylvia, si accorge che il matrimonio tra lei e Allen \u00e8 stato un fallimento: l'amore \u00e8 svanito e i due sono legati insieme solo dal loro bambino. Mark, allora, rivela alla donna che il suo sentimento per lei non \u00e8 cambiato: Sylvia, convinta che il suo matrimonio sia stato solo un errore, gli confessa di amarlo. Il marito, volendo renderla felice, accetta la separazione. Ma la zia non la pensa allo stesso modo: cos\u00ec ordina al bambino di essere \"rapito\" per un giorno. Quando il piccolo scompare, i disperati genitori - che cadono nella trappola della zia - finalmente si riconciliano, affranti e uniti dal dolore comune. A Mark, rimasto solo, non resta che consolarsi con zia Elizabeth.\nProduzione.\nIl film fu prodotto dalla Famous Players-Lasky Corporation.\nDistribuzione.\nIl copyright del film, richiesto dalla Famous Players-Lasky Corp., fu registrato il 21 luglio 1921 con il numero LP16783.\nNegli Stati Uniti, il film - presentato da Jesse L. Lasky - fu distribuito dalla Famous Players-Lasky Corporation e Paramount Pictures l'8 maggio 1921 o il 31 luglio 1921. In Francia, con il titolo \"Romance d'autrefois\", usc\u00ec nelle sale il 12 gennaio 1923. In Finlandia, fu distribuito il 23 settembre 1923.\nCopia completa della pellicola si trova conservata negli archivi della Library of Congress di Washington.\nVoci correlate.\nFilmografia della Famous Players-Lasky Corporation"}
{"id": "7953746", "revid": "1543377", "url": "https://it.wikipedia.org/wiki?curid=7953746", "title": "Il mago (Grossman)", "text": "Il mago (\"The Magicians\") \u00e8 un romanzo fantasy del 2009 dall'autore statunitense Lev Grossman.\nRacconta la storia di Quentin Coldwater, un giovane che viene a conoscenza dell\u2019esistenza della magia e che frequenta un college di magia nascosto a New York.\n\u00c8 il primo libro di una trilogia il secondo si intitola \"Il re mago\", pubblicato nel 2011, e il terzo, ancora inedito in Italia, si intitola \"The Magician's Land\". Dal romanzo sono state tratte una serie televisiva intitolata \"The Magicians\" e una graphic novel.\nTrama.\nIl protagonista Quentin Coldwater \u00e8 un amante dei libri della saga per bambini \"Fillory and further\" che parla di un mondo fantastico in cui esiste la magia. Quentin frequenta il liceo assieme ai suoi amici Julia e James e vuole fare il colloquio per entrare all'universit\u00e0 di Princeton, ma purtroppo a causa di alcune peripezie finir\u00e0 con il ritrovarsi al colloquio d'ingresso per Brakebills, scuola di magia del nord America, alla quale viene accettato. La scuola rimane segreta cancellando la memoria di coloro che non superano l'esame d'ingresso. Quentin decide di trasferirsi fin da subito nella nuova scuola nonostante i corsi non siano ancora iniziati e l\u00ec conosce Eliot, alunno di due anni pi\u00f9 grande con cui fa amicizia.\nUna volta iniziati i corsi Quentin si rende presto conto di quanto la magia sia noiosa da studiare e difficoltosa da praticare, ma nonostante ci\u00f2 assieme ai suoi due compagni di corso Alice e Penny viene invitato a fare un test per passare direttamente al secondo anno. Solamente Quentin e Alice riescono a superare il test e per questo Penny prende a pugni Quentin. Durante una noiosa lezione Quentin lancia un incantesimo per divertimento: ci\u00f2 attirer\u00e0 una spaventosa creatura da tutti detta \u201cla bestia\u201d che prima di essere fermata riuscir\u00e0 a mangiare uno degli studenti.\nDurante il terzo anno a ogni studente viene assegnata la disciplina intrinseca alla natura della propria magia (alchimia, astronomia, guarigione...). La disciplina di Quentin non si manifesta, ma lui viene comunque assegnato alla casa dei fisici assieme ad Alice. Nella casa dei fisici i due fanno amicizia con Janet e Josh; Quentin ritrova inoltre l\u2019amico Eliot.\nDurante il quarto anno, gli studenti vengono mandati per un semestre a Brakebills sud in Antartide dove, nonostante vengano costretti a studiare in solitudine e silenzio, Alice e Quentin si mettono insieme. Quentin torna a casa per le vacanze e incontra Julia. Julia nel frattempo aveva tentato e fallito l'esame per Brakebills, ma la memoria non le era stata cancellata correttamente e per questo era impazzita cercando d'imparare la magia. Quentin finisce con il rivelarle la posizione della scuola, sperando che il decano le cancelli la memoria definitivamente.\nDopo la laurea, Quentin si trasferisce insieme ad Alice e gli altri fisici a New York dove fa una vita sregolata fino a quando non arriva Penny con le prove dell\u2019esistenza del mondo di Fillory. I ragazzi decidono di visitarlo e l\u00ec trovano la bestia che scoprono essere Martin Chatwin, il fratello maggiore dei Chatwin, che ha deciso di sacrificare la sua umanit\u00e0 per rimanere per sempre a Fillory. Dopo una lotta feroce Quentin gravemente ferito finisce in coma e viene lasciato presso un gruppo di centauri per essere curato; Alice si sacrifica per uccidere Martin e diventa un niffin.\nRisvegliatosi dal coma, Quentin scopre che \u00e8 stata Jane Chatwin, grazie a un magico orologio che viaggia nel tempo, a organizzare tutto per far s\u00ec che il gruppo di amici uccidesse suo fratello, la bestia. Quentin, disilluso decide di tornare sulla Terra e d'impegnarsi in un lavoro non magico fino a quando Eliot, Janet e Julia si presentano per tornare a Fillory e diventarne sovrani. Solamente dei figli della terra possono infatti governare Fillory e il posto \u00e8 vacante dopo l'abbandono dei fratelli Chatwin.\nAmbientazione.\nIl primo libro si svolge inizialmente all'interno di Brakebills, l'istituzione principale per lo studio della magia in Nord America, nascosto nel bel mezzo di New York. Qua gli studenti acquisiscono preziose esperienze e proseguono verso carriere di successo in una vasta gamma di campi magici. L\u2019ammissione \u00e8 estremamente selettiva e non sono gli studenti a richiedere di essere ammessi, ma \u00e8 la scuola a invitarli: se falliscono l\u2019esame la loro memoria viene cancellata. All'interno dell\u2019edificio principale si svolgono le lezioni e si trovano anche le camere per gli studenti che non hanno ancora scoperto la loro disciplina. All'interno del campus si trovano delle case all'interno delle quali gli studenti vivono divisi per discipline: le case delle discipline sono nascoste agli studenti che non vi appartengono. Nella scuola gli studenti praticano uno sport chiamato Welters che si gioca su una gigantesca scacchiera divisa in quadrati realizzati in vari materiali (zone erbose, acqua\u2026). Gli studenti inoltre passano un intero semestre in una succursale della scuola chiamata Brakebills sud che si trova in Antartide ed \u00e8 gestita dal professor Mayakovsky.\nFillory \u00e8 la magica terra creata dagli dei Amber e Umber e l'ambientazione delle serie di romanzi di Christopher Plover amata da Quentin. Il nome Fillory \u00e8 usato sia per descrivere la terra che una delle monarchie presenti. Fillory deve essere governata da quattro figli della Terra di cui met\u00e0 femmine e met\u00e0 maschi che risiedono a castel Guglie-bianche.\nInfluenze.\nGrossman ha in pi\u00f9 interviste dichiarato la sua passione per la saga di Harry Potter di J. K. Rowling e mentre scriveva \"Il mago\" si chiese ; inoltre decise di non includere figure corrispondenti a Silente e Voldemort cos\u00ec da non rendere definita la linea tra i buoni e i cattivi.\nL\u2019autore, in un'intervista, ha detto di essere rimasto sorpreso dalla bellezza del libro del fratello Austin Grossman \"Soon I will be invincible\" che parla di supereroi; ci\u00f2 lo ha spinto a cercare un argomento da trattare all'interno del suo libro. Per questo, ha deciso di ispirarsi a \"Jonathan Strange &amp; il signor Norrell\", un romanzo di Susanna Clarke sulla magia al tempo delle guerre napoleoniche.\nAveva inizialmente deciso di fare un riferimento diretto alle cronache di Narnia inserendo la foresta di mezzo, un enigmatico bosco con numerosi stagni come portali per infiniti mondi, ma la sua casa editrice glielo ha impedito. Ha allora riadattato i passi scrivendo di una citt\u00e0 di mezzo con infinite fontane come portali per nuovi mondi.\nIn molti credono che Brakebills sia ispirata alla scuola di magia della saga di Harry Potter chiamata Hogwarts, ma in realt\u00e0 \u00e8 ispirata alla Oxford del 1920 cio\u00e8 dove si svolge la prima met\u00e0 di Brideshead, romanzo inglese del 1945.\nI romanzi fantasy tendono a non preoccuparsi dell\u2019interiorit\u00e0 dei personaggi, ma Grossman ha invece deciso di ispirarsi a M. Proust e di dare una caratterizzazione interiore moderna ai personaggi del libro.\nFra le principali influenze ricordiamo inoltre:\nL\u2019autore ha dichiarato che mentre scriveva ascoltava i Metric, un gruppo indie rock canadese, la cui musica gli trasmette quella malinconia, non lugubre, che spera di trasmettere ai propri lettori con il proprio libro.\nLa stesura.\nLev Grossman ha cominciato a scrivere il libro nel 1996, durante i suoi anni di studio a Yale mentre avrebbe dovuto prepararsi per gli esami. Ha scritto pochi capitoli e poi ha lasciato perdere fino al 2004, anno in cui ha cominciato nuovamente a lavorarci. Una volta che ebbe iniziato a guardare la storia come un adulto divenne consapevole di tutto ci\u00f2 che gli altri autori di fantasy avevano scelto di non trattare e aveva deciso che sarebbe stato quello su cui avrebbe basato la sua storia.\nRiconoscimenti e giudizi sul libro.\nLev Grossman ha vinto nel 2011 il premio John Wood Campbell Memorial per il miglior nuovo scrittore.\nIl mago nel 2010 ha vinto il premio Alex.\nL\u2019A.V. Club lo ha definito come .\nIl libro ha inoltre ottenuto ottime recensioni nella lista dei bestseller del New York Times; lo stesso giornale lo ha inoltre definito come un Harry Potter con temi pi\u00f9 adulti. Wired definisce la saga come un ridisegno di Narnia in toni pi\u00f9 accesi, ma non significativo perch\u00e9 con un contenuto non abbastanza nuovo.\nOpere derivate.\nSerie televisiva.\nLa Fox, nel 2011, propose la creazione di una serie TV ispirata alla saga, ma alla fine decise di non realizzarla. Nel 2014, Syfy produsse allora una prima stagione di 13 episodi, andata in onda a gennaio del 2016. La serie televisiva \u00e8 distribuita inIitalia da TimVision dal 20 dicembre del 2016. La serie fu rinnovata per una seconda stagione composta da 13 episodi, che and\u00f2 in onda nel 2017. Attualmente sono state girate cinque stagioni.\nLa serie \u00e8 prodotta da Michael London e Janice Williams e scritta da John McNamara e Sera Gamble. Nel cast sono presenti Jason Ralph nel ruolo di Quentin, Olivia Taylor Dudley nel ruolo di Alice, Hale Appleman nel ruolo di Eliot, Summer Bishil nel ruolo di Janet, Arjun Gupta come Wiliam, Stella Maeve come Julia e Rick Worthy nei panni del decano Fogg.\nLe principali differenze con il libro sono:\nGraphic novel.\n\"The Magicians: Alice's Story\" \u00e8 un romanzo grafico scritto da Lilah Sturges e illustrato con i disegni di Pius Bak, ambientato nel mondo di \"il mago\". Pubblicato nel luglio del 2019 dalla casa editrice Boom!Studios, \u00e8 ancora inedito in Italia.\n\"The Magicians\" racconta gli eventi di \"Il mago\" attraverso la prospettiva di Alice Quinn prima di frequentare Brakebills e d'imbarcarsi nel viaggio per Fillory. Sono presenti anche personaggi assenti o solamente citati nel libro, come Stephanie e Daniel Quinn, i genitori di Alice, nonch\u00e9 Charlie, il fratello di Alice che si \u00e8 trasformato in un niffin durante i suoi anni di studio a Brakebills in seguito a un incantesimo concluso male."}
{"id": "7953748", "revid": "1728", "url": "https://it.wikipedia.org/wiki?curid=7953748", "title": "Claudio Bastian", "text": ""}
{"id": "7953750", "revid": "228587", "url": "https://it.wikipedia.org/wiki?curid=7953750", "title": "I Want Somebody (Bitch About)", "text": "I Want Somebody (Bitch About) \u00e8 un singolo della cantante e attrice statunitense Kristin Chenoweth estratto dal suo quarto album in studio \"Some Lessons Learned\". La canzone \u00e8 stata rilasciata il 31 maggio 2011 dalla Sony Masterworks."}
{"id": "7953769", "revid": "1972453", "url": "https://it.wikipedia.org/wiki?curid=7953769", "title": "Partecipanti al Giro d'Italia 2019", "text": "Elenco dei partecipanti al Giro d'Italia 2019.\nIl Giro d'Italia 2019 fu la centoduesima edizione della corsa. Alla competizione presero parte 22 squadre, le diciotto iscritte all'UCI World Tour 2019 e le quattro squadre invitate (la Androni Giocattoli-Sidermec, la Bardiani CSF, la Israel Cycling Academy e la Nippo-Vini Fantini-Faizan\u00e8, tutte di categoria UCI Professional Continental), ciascuna delle quali composta da otto corridori, per un totale di 176 ciclisti. La corsa part\u00ec l'11 maggio da Bologna e termin\u00f2 il 2 giugno a Verona, nell'omonima arena, nella quale completarono la manifestazione 142 ciclisti.\nCorridori per nazione.\nLe nazionalit\u00e0 rappresentate nella manifestazione sono 32; in tabella il numero dei ciclisti suddivisi per la propria nazione di appartenenza:"}
{"id": "7953774", "revid": "1310927", "url": "https://it.wikipedia.org/wiki?curid=7953774", "title": "Adri\u00e1n Lucero", "text": ""}
{"id": "7953775", "revid": "4252", "url": "https://it.wikipedia.org/wiki?curid=7953775", "title": "Mendocinichthys brevis", "text": "Il mendocinittide (Mendocinichthys brevis) \u00e8 un pesce osseo estinto, appartenente ai perleidiformi. Visse nel Triassico superiore (Carnico, circa 235 - 232 milioni di anni fa) e i suoi resti fossili sono stati ritrovati in Sudamerica.\nDescrizione.\nQuesto pesce era di piccole dimensioni e solitamente non superava i 5 centimetri di lunghezza. Era dotato di un corpo abbastanza compatto, dalla met\u00e0 anteriore piuttosto alta. Il muso era arrotondato e le fauci erano dotate di numerosi denti conici. La pinna dorsale era in posizione molto arretrata, nei pressi della pinna caudale, ed era in posizione opposta alla pinna anale che era leggermente pi\u00f9 arretrata e di forma e dimensioni pressoch\u00e9 identiche. Le scaglie erano quadrate o rettangolari e disposte in file diagonali. \nLa pinna dorsale di Mendocinichthys era dotata di cinque fulcri basali e di dodici lepidotrichi, i cui segmenti basali erano molto alti (circa sei volte pi\u00f9 alti dei segmenti distali). Erano inoltre presenti quattro grandi scudi mediani lungo la parte superiore del dorso, dalla fine della pinna dorsale all'inizio di quella caudale. \nBibliografia.\nSystematic revision of Pseudobeaconia Bordas, 1944, and Mendocinichthys Whitley, 1953 (Actinopterygii: 'Perleidiformes') from the Triassic of Argentina."}
{"id": "7953776", "revid": "6923", "url": "https://it.wikipedia.org/wiki?curid=7953776", "title": "Reattore nucleare veloce al sodio", "text": "Un reattore nucleare veloce refrigerato al sodio (in inglese: \"Sodium-Cooled Fast Reactor\" (SFR), in francese: \"R\u00e9acteur \u00e0 neutrons rapides \u00e0 caloporteur sodium\" (RNR-Na)) \u00e8 una tipologia di reattore nucleare a fissione a neutroni veloci autofertilizzante che utilizza il sodio liquido come fluido refrigerante.\nTecnologia.\nIl \"reattore nucleare veloce refrigerato al sodio\" si basa su due progetti precedenti: il reattore nucleare veloce autofertilizzante (FBR) e il reattore nucleare veloce integrale (IFR). Esso \u00e8 una variante del reattore nucleare a metallo liquido (in inglese \"Liquid Metal Cooled/Fast Reactor\" (LMFR)), nel reattore SFR il metallo refrigerante utilizzato \u00e8 il sodio.\nGeneralmente i reattori veloci (FNR) sono anche \"autofertilizzanti\" (in inglese \"breeder\"), ovvero sono capaci di generare pi\u00f9 combustibile di quanto ne consumino; anche se vi sono stati dei reattori veloci \"burner\", ovvero che consumano (\"bruciano\") il combustibile nucleare. Ad esempio, \"Ph\u00e9nix\" era \"veloce\" ed \"autofertilizzante\", mentre \"White Sands Fast Burst Reactor\" era \"veloce\" e \"bruciatore\".\nInoltre generalmente i reattori autofertilizzanti (\"breeder reactor\") sono anche veloci (\"Fast breeder reactor\" - FBR) e utilizzano come combustibile nucleare l'uranio-238; ma possono essere anche \"termici\" (\"Thermal breeder reactor\" - TBR) e in questo caso utilizzano come combustibile nucleare il torio-232.\nIl \"reattore nucleare veloce autofertilizzante\" (in inglese \"Fast Breeder Reactor\" - FBR) \u00e8 una tipologia che, a seconda del fluido refrigerante pu\u00f2 declinarsi in: \"reattore nucleare veloce al sodio\" (SFR), \"reattore nucleare veloce a gas\" (GFR) e \"reattore nucleare veloce al piombo\" (LFR).\nIl reattore SFR \u00e8 uno dei 6 reattori proposti dal \"Generation IV International Forum\" (GIF) per il reattore nucleare di IV generazione; insieme ai reattori veloci autofertilizzanti di tipo GFR e LFR, ai reattori veloci/termici di tipo SCWR e MSR e al reattore termico di tipo VHTR.\nNel quadro del GIF, lo sviluppo del reattore di IV generazione SFR \u00e8 supportato da Cina (MOST), Euratom (JRC), Francia (CEA), Giappone (JAEA), Corea del Sud (MEST), Russia (Rosatom) e Stati Uniti (DOE).\nTerraPower sta pianificando di costruire i suoi reattori in collaborazione con GE Hitachi, sotto il nome di \"Natrium\" (sodio in latino). Ad oggi \u00e8 stato identificata la cittadina di Kemmerer, nel Wyoming (Stati Uniti) per il primo reattore dimostrativo che sar\u00e0 operativo dal 2028 e dal costo di 4 miliardi di dollari"}
{"id": "7953778", "revid": "6923", "url": "https://it.wikipedia.org/wiki?curid=7953778", "title": "Chiesa di San Giovanni Battista (Edolo)", "text": "La chiesa di san Giovanni Battsita \u00e8 un luogo di culto cattolico di Edolo, in Val Camonica.\nStoria.\nLa chiesa sembra eretta gi\u00e0 nel 1422, quando \"Comina, moglie del quondam Martino Gazini\" lascia al rettore di San Giovanni \"lire 3 di soldi 20 planet acci\u00f2 celebri tante messe\", diventando tra il 1521 ed il 1522 chiesa parrocchiale, per proteggere i fedeli dal contagio dalla peste che era scoppiata nella contrada di M\u00f9. In questa occasione si rilev\u00f2 l'incapacit\u00e0 degli ambienti di accogliere un numero cospicuo di fedeli a causa delle sue dimensioni, fu cos\u00ec ampliata con la riconsacrazione il 7 settembre 1532, come da un documento conservato nell'altare maggiore e rinvenuto dallo storico Stefano Togni Marotta.\nTra il 1542 e il 1545 fu sostituita la vecchia torre campanaria ad opera del capomastro Bortolo Bonichi, che per\u00f2 ebbe problemi di stabilit\u00e0 da subito: gi\u00e0 nel 1891 si segnala che la torre avesse una pendenza di ottanta centimetri, ma fu smantellata solo nel 1957 e ricostruita a cura del Genio Civile di Brescia\nNegli atti della visita pastorale del delegato del vescovo di Brescia Domenico Bollani vescovo di Brescia, Giorgio Celeri, del 1578 la chiesa fu descritta come consacrata, ampia e con una copertura lignea, porticata e con una cappella maggiore dipinta. Si indica la presenza di tre altari laterali di cui uno dedicato alla Madonna e uno a san Rocco istituito nel 1630 come voto per la peste del medesimo anno.\nSi effettuarono restauri a fine Settecento, con il rimodellamento dell'arco del presbiterio, mentre nel 1885 vennero aperte due finestre sulla facciata per dare pi\u00f9 luce all'interno.\nDescrizione.\nAll'interno gli affreschi del presbiterio sono attribuiti a Paolo da Cailina il Giovane e databili attorno al 1530.\nSulla parete sinistra vi \u00e8 una lastra incisa riportante lo stemma di Edolo (con l'idolo), quello di Domenico Bollani e quello della famiglia Federici e la seguente iscrizione relativa al giuspatronato:"}
{"id": "7953779", "revid": "486946", "url": "https://it.wikipedia.org/wiki?curid=7953779", "title": "Reattore nucleare veloce a gas", "text": "Un reattore nucleare veloce refrigerato a gas (in inglese: \"Gas-Cooled Fast Reactor\" (GFR), in francese: \"R\u00e9acteur \u00e0 neutrons rapides \u00e0 caloporteur gaz\" (RNR-Gaz)) \u00e8 una tipologia di reattore nucleare a fissione a neutroni veloci autofertilizzante che utilizza il gas come fluido refrigerante.\nTecnologia.\nGeneralmente i reattori veloci (FNR) sono anche \"autofertilizzanti\" (in inglese \"breeder\"), ovvero sono capaci di generare pi\u00f9 combustibile di quanto ne consumino; anche se vi possono essere dei reattori veloci \"burner\", ovvero che consumano (\"bruciano\") il combustibile nucleare.\nInoltre generalmente i reattori autofertilizzanti (\"breeder reactor\") sono anche veloci (\"Fast breeder reactor\" - FBR) e utilizzano come combustibile nucleare l'uranio-238; ma possono essere anche \"termici\" (\"Thermal breeder reactor\" - TBR) e in questo caso utilizzano come combustibile nucleare il torio-232.\nIl \"reattore nucleare veloce autofertilizzante\" (in inglese \"Fast Breeder Reactor\" - FBR) \u00e8 una tipologia che, a seconda del fluido refrigerante pu\u00f2 declinarsi in: \"reattore nucleare veloce al sodio\" (SFR), \"reattore nucleare veloce a gas\" (GFR) e \"reattore nucleare veloce al piombo\" (LFR).\nIl reattore GFR \u00e8 uno dei 6 reattori proposti dal \"Generation IV International Forum\" (GIF) per il reattore nucleare di IV generazione; insieme ai reattori veloci autofertilizzanti di tipo LFR e SFR, ai reattori veloci/termici di tipo SCWR e MSR e al reattore termico di tipo VHTR.\nNel quadro del GIF, lo sviluppo del reattore di IV generazione GFR \u00e8 supportato da Euratom (JRC), Francia (CEA) e Giappone (JAEA)."}
{"id": "7953783", "revid": "873253", "url": "https://it.wikipedia.org/wiki?curid=7953783", "title": "SOCATA TBM 700", "text": ""}
{"id": "7953797", "revid": "1544245", "url": "https://it.wikipedia.org/wiki?curid=7953797", "title": "Heineken Music Hall", "text": ""}
{"id": "7953803", "revid": "125930632", "url": "https://it.wikipedia.org/wiki?curid=7953803", "title": "Fuori dal coro (programma televisivo)", "text": "Fuori dal coro \u00e8 un programma televisivo italiano di genere talk show, politico e rotocalco, in onda su Rete 4 dal 24 settembre 2018 con la conduzione di Mario Giordano, il marted\u00ec in prima serata. Il programma \u00e8 giunto alla quarta edizione e va in diretta dallo studio 5 del Centro di produzione Mediaset di Cologno Monzese. Nato come appuntamento quotidiano nella fascia preserale, dall'estate 2019 viene trasmesso in prima serata una volta alla settimana.\nIl programma.\nIl programma, ideato e condotto da Mario Giordano e curato da Enrico Parodi, \u00e8 prodotto dalla testata giornalistica italiana \"Videonews\", ed \u00e8 scritto dallo stesso conduttore con Paolo Mosca e Carlo Bertotti.\nIl programma si concentra su politica, economia e cronaca, con l'ausilio di servizi e di ospiti nonch\u00e9 di varie coreografie realizzate da alcuni collaboratori. Talvolta sono presenti in studio figure di cartone, raffiguranti a volte individui appartenenti ad un certo ceto sociale o altre volte personaggi pubblici d'interesse per la trasmissione (ad esempio, politici).\nEdizioni.\nPrima edizione (2018-2019).\nLa prima edizione di \"Fuori dal coro\" \u00e8 andata in onda dal 24 settembre 2018 al 7 giugno 2019, con la conduzione di Mario Giordano, ed era composta da puntate dalla durata di 20-30 minuti trasmesse dal luned\u00ec al venerd\u00ec. Il programma \u00e8 stato trasmesso dallo studio 11 del Centro di produzione Mediaset di Cologno Monzese. Per varie proteste da parte del pubblico, secondo cui il programma durava troppo poco, dal 4 al 18 luglio 2019 sono state trasmesse in prima serata tre puntate speciali, sempre su Rete 4, realizzate nello studio 1 del Centro Safa Palatino a Roma. Visti i buoni ascolti ottenuti da queste ultime, il programma \u00e8 stato collocato nella fascia della prima serata per la stagione televisiva successiva.\nSeconda edizione (2019-2020).\nLa seconda edizione di \"Fuori dal coro\", sempre con la conduzione di Mario Giordano, \u00e8 andata in onda dall'11 settembre 2019 al 23 giugno 2020 in prima serata su Rete 4, dallo studio 1 del Centro Safa Palatino a Roma. Il giorno di messa in onda cambia pi\u00f9 volte: nell'estate del 2019 era stato collocato al gioved\u00ec, dall'11 settembre al 6 novembre 2019 al mercoled\u00ec e di nuovo il 25 marzo ed il 1\u00ba aprile 2020, mentre dal 12 novembre 2019 viene spostato al marted\u00ec. In questa edizione il programma \u00e8 andato in onda fino al 17 dicembre 2019, per poi tornare in onda dopo la pausa natalizia dal 7 gennaio al 23 giugno 2020. Dal 10 marzo al 23 giugno il programma \u00e8 tornato ad andare in onda dallo studio 5 del Centro di produzione Mediaset di Cologno Monzese, ed \u00e8 andato in onda senza pubblico in studio a causa delle misure di contenimento della pandemia di COVID-19.\nTerza edizione (2020-2021).\nLa terza edizione di \"Fuori dal coro\", sempre con la conduzione di Mario Giordano, \u00e8 andata in onda dall'8 settembre 2020 all'8 giugno 2021, ogni marted\u00ec in prima serata su Rete 4, dallo studio 5 del Centro di produzione Mediaset di Cologno Monzese. In questa edizione il programma \u00e8 andato in onda fino all'8 dicembre 2020, per poi tornare in onda dopo la consueta pausa natalizia dal 12 gennaio all'8 giugno 2021. In questa edizione il programma \u00e8 andato in onda senza pubblico in studio a causa delle misure di contenimento per la pandemia di COVID-19.\nQuarta edizione (2021-2022).\nLa quarta edizione di \"Fuori dal coro\", sempre con la conduzione di Mario Giordano, va in onda dal 7 settembre 2021, ogni marted\u00ec in prima serata su Rete 4, dallo studio 5 del Centro di produzione Mediaset di Cologno Monzese. In questa edizione il programma \u00e8 andato in onda fino al 7 dicembre 2021, per poi tornare dopo la consueta pausa natalizia dall'11 gennaio 2022. Come nell'edizione precedente, anche in questa edizione il programma viene trasmesso senza pubblico in studio a causa delle misure di contenimento della pandemia di COVID-19.\nOspiti ricorrenti.\nNel programma ci sono degli ospiti VIP che tornano pi\u00f9 volte all'interno del programma o intervengono in video collegamento, tra i principali ci sono: Iva Zanicchi, Orietta Berti, Vittorio Feltri, Paolo Del Debbio, Rita dalla Chiesa, Nicola Porro, Maria Teresa Ruta.\nSigla.\nLa sigla del programma, fino al 27 ottobre 2020, era la seconda parte del brano \"Another Brick in the Wall\", contenuto nell'album \"The Wall\", del gruppo musicale britannico Pink Floyd. Dal 3 novembre 2020 all'8 giugno 2021 \u00e8 stata sostituita dal brano \"Believer\" del gruppo musicale statunitense Imagine Dragons. Dalla quarta edizione la sigla \u00e8 una versione della \"Haka\".\nParodie del programma.\nNella stagione 2019-2020 del programma di Rai 2 \"Quelli che il calcio\" \u00e8 presente una parodia del programma dal titolo \"Fuori dal coro oltre\" con l'imitazione di Mario Giordano da parte del comico Ubaldo Pantani."}
{"id": "7953807", "revid": "729019", "url": "https://it.wikipedia.org/wiki?curid=7953807", "title": "Seconda battaglia di Stockach", "text": "La seconda battaglia di Stockach e Engen fu combattuta il 3 maggio 1800 tra l'esercito della prima Repubblica Francese sotto Jean Victor Marie Moreau e l'esercito asburgico guidato da Paul Kray von Krajowa. I combattimenti vicino a Engen provocarono uno stallo con pesanti perdite da entrambe le parti. Tuttavia, mentre i due eserciti principali erano impegnati a Engen, Claude Lecourbe strapp\u00f2 Stockach ai suoi difensori austriaci (questi ultimi comandati da Joseph, Principe di Lorena-Vaudemont). La perdita della sua principale base di rifornimento a Stockach costrinse Kray a ordinare una ritirata. Stockach si trova vicino all'estremit\u00e0 nord-occidentale del lago di Costanza mentre Engen \u00e8 20 km a ovest di Stockach. L'azione avvenne durante la guerra della seconda coalizione, parte delle guerre rivoluzionarie francesi."}
{"id": "7953809", "revid": "6923", "url": "https://it.wikipedia.org/wiki?curid=7953809", "title": "Ferdinand von Schirach", "text": "Biografia.\nAscendenza.\nSchirach \u00e8 figlio del commerciante di Monaco Robert von Schirach (1938\u20131980) e nipote in linea diretta dell'ex capo della Giovent\u00f9 hitleriana (\"Reichsjugendf\u00fchrung\") e successivamente \"Gauleiter\" del \"Reichsgau\" di Vienna (1940), Baldur von Schirach e della di lui consorte, la scrittrice Henriette von Schirach. Uno dei suoi antenati fu il fotografo di Hitler, Heinrich Hoffmann; un altro suo antenato fu il Sovrintendente del Teatro Nazionale di Weimar e di quello di Wiesbaden Carl von Schirach e attraverso la moglie di quest'ultimo, Emma Lynah Tillou Bailey Middleton von Schirach, ebbe come antenato Arthur Middleton, uno dei firmatari della \"Dichiarazione d'indipendenza degli Stati Uniti d'America\". Un altro dei suoi antenati fu lo storico e scrittore Gottlob Benedikt von Schirach, fondatore nel 1781 della rivista \"Politisches Journal nebst Anzeige von gelehrten und andern Sachen\" (Giornale politico oltre ad annunci di cose dotte e altro), una delle prime pubblicazioni periodiche in Europa.\nLa madre, Elke von Schirach, era nipote dell'imprenditore e politico nazista Fritz Kiehn, nelle cui attivit\u00e0 il padre di Ferdinand svilupp\u00f2 il suo tirocinio e quindi fu impegnato come operaio specializzato.\nSui suoi rapporti con il nonno Baldur, Schirach si espresse in un suo saggio sul \"Der Spiegel\". Sulla propria nonna Henriette von Schirach disse: \u00abChe mia nonna anche dopo la guerra, dopo le immagini della liberazione di Auschwitz, rivendicasse gli oggetti e le opere d'arte trafugate dalle autorit\u00e0 e delle quali le famiglie ebraiche furono derubate, mi riempie di vergogna e rabbia. Questa \u00e8 la mia seconda colpa, una ripetizione dello spaventoso reato, un furto ripetuto.\u00bb Egli finanzi\u00f2 con l'aiuto del Centro tedesco per le perdite dei beni culturali, uno studio sulle propriet\u00e0 artistiche dei propri nonni, che fu pubblicato nell'aprile del 2019.\nGiovent\u00f9, formazione, attivit\u00e0 forense.\n\u00c8 cresciuto fino all'et\u00e0 di quattro anni a Monaco di Baviera; abita, poi, insieme con un bisnonno materno a Trossingen e dall'et\u00e0 di dieci anni fino alla maturit\u00e0 frequenta il Collegio San Biagio dei gesuiti, su cui egli, a proposito degli abusi sessuali ha scritto su \"Der Spiegel\".\nDopo gli studi di diritto a Bonn e il suo referendariato a Colonia, nel 1994 si stabilisce a Berlino come avvocato penalista.\nSchirach ha difeso, tra gli altri, la spia del BND Norbert Juretzko, in seguito G\u00fcnter Schabowski nel processo alle guardie tedesco-orientali del muro di Berlino.\nNel 2008 ha fatto parlare di s\u00e9, nell'ambito delle indagini preliminari sull'affare fiscale del Liechtenstein, quando sporse denuncia contro il Servizio informazioni tedesco e quando, in nome della famiglia del defunto attore Klaus Kinski, sporse denuncia dopo che l'Archivio di stato di Berlino, con l'accordo del responsabile della sicurezza dei dati Alexander Dix, rese pubbliche le cartelle cliniche del Kinski.\nLo scrittore.\nAll'et\u00e0 di 45 anni pubblica la sua prima serie di novelle. Schirach diviene uno degli scrittori di maggior successo della Germania e i suoi libri diventano dei \"best seller\" a livello mondiale tanto da diventare una celebrata stella della letteratura tedesca. I suoi libri sono stati tradotti e stampati in 40 paesi. In un'intervista egli ha dichiarato che non era interessato all'attivit\u00e0 letteraria e che guardava alla maggior parte degli scrittori come corpi estranei al suo mondo. Secondo alcune testimonianze Schirach \u00e8 sinestetico.\nDella sua vita privata si sa ben poco. Sulla rivista \"S\u00fcddeutsche Zeitung Magazin\" von Schirach ha spiegato che egli in proposito non avrebbe dichiarato nulla.\nIl 6 marzo 2018, in un'intervista all'emittente radiofonica SWR dichiara che dedicava giornalmente quattro ore alla scrittura, il che significava che stava dedicandosi a un nuovo libro. Il rimanente della giornata era dedicato alla corrispondenza e alle correzioni. Egli oziava parecchio e volentieri e trascorreva una bella vita. \nOpere.\n\"Verbrechen\", 2009.\nNell'agosto 2009 Schirach pubblica il libro \"Verbrechen\" (reato), che rimane 61 settimane nella classifica dei \"Best seller\" dello \"Spiegel\". Il volume di racconti brevi si basa su casi della sua cancelleria. I diritti del libro furono venduti in pi\u00f9 di 30 paesi. \"Verbrechen\" nel 2009 \u00e8 stato registrato e venduto anche come audiolibro, con la voce narrante di Burghart Klau\u00dfner.\n\"Schuld\", 2010.\nNell'agosto 2010 compare in libreria il suo secondo libro, \"Schuld\" (\"Colpa\"). Come il volume \"Verbrechen\", consiste in racconti tratti dall'esperienza forense quotidiana dell'autore. Appena uscito si piazza al primo posto nella classifica dei \"Best seller\" dello \"Spiegel\". Il relativo audiolibro, letto da Burghart Klau\u00dfner, ottiene il primo premio del 2011 per audiolibri. La Constantin Film ne acquista i diritti per l'edizione cinematografica del libro.\n\"Der Fall Collini\", 2011.\nNel settembre 2011 Schirach pubblica il romanzo \"Der Fall Collini\" (\"Il caso Collini\"), che si piazza al secondo posto della classifica dei \"best seller\" dello \"Spiegel\". Il libro racconta dell'uccisione dell'industriale Hans Meyer, che in precedenza era stato un ufficiale nazista in Italia.\nIl giorno della comparsa nelle librerie la trasmissione \"Tagesthemen\" dedica un rapporto al libro. Il quotidiano \"Die Welt\" definisce la storia raccontata nel libro \"trasparente e di sconvolgente amoralit\u00e0\", mentre il settimanale \"Focus\" scrive di \u00abun fortunato caso per la letteratura tedesca\u00bb. Schirach ha spiegato in un'intervista allo \"Zeit\", che egli nel libro non intendeva rispondere alla domanda \"Chi \u00e8 stato l'assassino\" bens\u00ec alla domanda \"Quale \u00e8 stato il motivo\". In un saggio sullo \"Spiegel\" Schirach si \u00e8 espresso per la prima volta sul nonno Baldur von Schirach. Egli ha scritto che \"Der Fall Collini\" era un'elaborazione della storia della sua famiglia, piuttosto di aver scritto \"\u2026a proposito della giustizia post-bellica, della storia della Repubblica Federale Tedesca, degli spietati imputati, dei giudici, che per ogni omicidio a opera di un nazista infliggevano solo cinque minuti di privazione della libert\u00e0. \u00c8 un libro sui reati del nostro Stato, sulla vendetta, colpa e sulle cose, nelle quali noi ancor oggi falliamo.\" Il mensile tedesco \"Cicero\", sul numero di ottobre del 2011, ha scritto che la lingua di Schirach era dura e calcolata ed egli si poneva, diversamente da Bernhard Schlink, decisamente dalla parte delle vittime.\nLa ministro della giustizia della Germania Federale, Sabine Leutheusser-Schnarrenberger ha istituito l'11 gennaio 2012 una Commissione indipendente per riesaminare il passato nazista nel suo Ministero richiamando fra l'altro il romanzo \"Der Fall Collini\". Il \"Wall Street Journal\" di New York ha collocato il romanzo \"Der Fall Collini\" tra i \"10 migliori misteri del 2013\".\n\"Der Fall Collini\" \u00e8 stato rielaborato come audiolibro e messo in onda l'8 marzo 2014.\nDal libro ne \u00e8 stato tratto l'omonimo film, per la regia di Marco Kreuzpaintner, che viene proiettato nelle sale tedesche il 18 aprile 2019.\n Per il libro l'autore ha vinto il Premio Los Angeles Times Book del 2014.\n\"Tabu\", 2013.\nNel settembre del 2013 Schirach pubblic\u00f2 il romanzo \"Tabu\". Esso sal\u00ec al secondo posto nella classifica dei \"best seller\" dello \"Spiegel\" ricevendo numerose recensioni positive.\nTradotto in altre lingue, ricevette anche all'estero una buona accoglienza dalla critica. A Tokio ne fu tratta una versione teatrale. Il 26 febbraio 2017 \"Tabu\" fu rappresentato ad Amburgo in versione teatrale. Fu successivamente rappresentato nella versione teatrale a Stoccarda\n\"Die W\u00fcrde ist antastbar\", 2014.\nNell'agosto del 2014 comparvero insieme due saggi che Schirach aveva scritto per \"Der Spiegel\" in un solo volume dal titolo \"Die W\u00fcrde ist antastbar\" (La dignit\u00e0 \u00e8 violabile). Il libro raggiunse presto il secondo posto nella lista dei \"best seller\" dello \"Spiegel\". Le recensioni furono positive. In un'intervista con lo \"Standard\" di Vienna Schirach spieg\u00f2 che egli non desiderava affatto essere definito \"intellettuale\", ma aveva solo scritto un paio di cose, che gli erano venute in mente. \u00abEffettivamente \u00e8 stato solo un disagio \u2013 il mondo pare a me diventato troppo complicato, molte cose non le capisco.\u00bb Nella stessa intervista disse di aver in effetti preparato un pezzo per teatro, sul quale erano stati trattati i diritti d'autore.\n\"Die Herzlichkeit der Vernunft\", 2017.\nNell'ottobre del 2017 Alexander Kluge e Schirach pubblicarono un audiovolume dal titolo \"Die Herzlichkeit der Vernunft\" (La cordialit\u00e0 della ragione). Il libro contiene cinque discorsi su Socrate, Voltaire, von Kleist, Politica e il brano teatrale di Schirach \"Terror\". \"Die literarische Welt\" stamp\u00f2 in anticipo il discorso su Socrate con l'inserimento sulla moda di Karl Lagerfeld, del quale si assunse l'intero compito dell'inserzione. In un'intervista con \"Deutschlandfunk\" Schirach spieg\u00f2 che il libro esisteva gi\u00e0, per il fatto che Kluge e lui negli anni passati avevano registrato numerose interviste e una serie di discorsi.\n\"Strafe\", 2018.\nNel marzo 2018 comparve il volume di 12 brevi racconti, \"Strafe\" (Castigo) , uno dei quali fu pubblicato in anticipo dalla rivista \"Stern\". \"heute-journal\", il notiziario della \"ZDF\", lo present\u00f2 in una trasmissione del 7 marzo 2018 e lo defin\u00ec \u00ab [...] inclemente, preciso, talvolta freddo e distante, quindi umanamente profondo...\u00bb. In un'intervista con la \"Deutschland Radio Kultur\" Schirach spieg\u00f2 che \"Strafe\" completava la serie che egli aveva incominciato con \"Verbrechen\" e \"Schuld\". La trilogia, gi\u00e0 cos\u00ec impostata fin dall'inizio, corrispondeva alle successione di prove di un procedimento giudiziario. In un'intervista con Nils Minkmar sullo \"Spiegel\" Schirach ebbe a dire del suo libro: \u00abMolti personaggi dei miei racconti sono solitari. \u00c8 il segno che io partecipo insieme ai miei personaggi.\u00bb\n\"Kaffee und Zigaretten\", 2019.\nCon questo libro (Caff\u00e8 e sigarette) Ferdinand von Schirach getta nei suoi 48 capitoli un altro sguardo sulla sua vita. Egli mette in mostra le sue depressioni, un tentativo di suicidio, gli incontri con Imre Kert\u00e9sz, Lars Gustafsson, Michael Haneke e scrive a proposito di suo nonno Baldur von Schirach. Il libro raggiunse il primo posto nella classifica dei \"best seller\" dello \"Spiegel\".\nSecondo una recensione su NDR Schirach evoca in proposito \u00ab [...] con fine ironia, con una base umoristica, leggera disperazione, ci\u00f2 che lo fa disperare e ci\u00f2 che lo salva. Von Schirach \u00e8 un moralista senza una morale esibita. Nazionalismo, autunno tedesco e Rock 'n' Roll, autori come Hemingway, Gustafsson e Mark Twain - naturalmente il fumo, la scoperta della Patria viaggiando. Von Schirach \u00e8 un maestro della parabola - egli narra affascinando la propria storia, che \u00e8 come un pezzo della nostra\u00bb."}
{"id": "7953811", "revid": "36426", "url": "https://it.wikipedia.org/wiki?curid=7953811", "title": "Glomerulonefrite da C3", "text": "La Glomerulopatia da C3, rappresenta una famiglia di alterazioni glomerulari secondarie all'aberrante attivazione della via alterna del complemento, e che comprende la DDD (deposit dense disease) e la C3GN (glomerulonefrite da C3).\nEpidemiologia e storia.\nIl mondo della classificazione istologica sta subendo un mutamento radicale con il progredire delle conoscenze, passando da un tipo di classificazione descrittiva pura e basata sull\u2019aspetto alla microscopia ottica, ad una classificazione che risulta ad oggi pi\u00f9 votata alle alterazioni biochimiche costituenti.\nAl giorno d'oggi la diffusione di questa patologia appare limitata, rappresentando circa l'1% dei reperti istologici, sebbene questa condizione sembrerebbe essere sottodiagnosticata.\nEziologia.\nIl sistema del complemento riveste un ruolo fondamentale nella difesa contro i microorganismi e nella clearance dei residui cellulari secondari al processo di apoptosi. Esso comprende pi\u00f9 di 30 proteine, fra fattori circolanti o residenti sulla superficie cellulare.\nSi articola in: sistemi di attivazione, cascata enzimatica e via finale comune.\nI sistemi di attivazione sono rappresentati da:\nPatogenesi.\nLe condizioni che possono determinare una alterazione nella regolazione della via alterna del complemento possono essere di tipo congenito o acquisito.\nAnatomia patologica.\nMicroscopia Ottica.\nIl quadro istologico alla microscopia ottica risulta essere caratterizzato da una forma membranoproliferativa o mesangio-membranoproliferativa, che in relazione al grado di attivit\u00e0 della patologia e di infiammazione, pu\u00f2 associarsi alla presenza di \u201ccrescents\u201d. I depositi che ispessiscono la membrana basale glomerulare, tubulare e la capsula del Bowman si colorano bene alla colorazione PAS e all\u2019argentica.\nImmunofluorescenza.\nL\u2019immunofluorescenza, che guida la diagnosi, si caratterizza classicamente per la deposizione irregolare di C3 lungo le pareti capillari e il mesangio con pattern granulare, in assenza di altre frazioni del complemento (C1q e/o C3) e/o Immunoglobuline. Nelle forme secondarie invece, si pu\u00f2 evidenziare la deposizione di piccole quantit\u00e0 di immunoglobuline; in questi casi la positivit\u00e0 per C3 deve essere almeno di due ordini di grandezza maggiore rispetto a quella di qualunque altro reagente.\nMicroscopia Elettronica.\nLa microscopia elettronica permette di differenziare queste patologie, evidenziando depositi a livello del mesangio, della membrana basale glomerulare, della capsula del bowman e della membrana basale tubulare.\nIn relazione alle caratteristiche morfologiche dei depositi distinguiamo:\nAttualmente la causa determinante questi diversi pattern di deposizione non \u00e8 chiara e la classificazione resta un reperto puramente ultrastrutturale, non correlando con caratteristiche cliniche tipiche. D'altronde si \u00e8 evidenziato come pazienti affetti da DDD, hanno una prevalenza maggiore di consumo del C3 sierico e di positivit\u00e0 per C3 nephritic factor.\nClinica.\nIl quadro clinico \u00e8 caratterizzato da sindrome nefritica (ipertensione, ematuria, danno renale acuto) con proteinuria che talvolta pu\u00f2 essere in range nefrosico (fino a un terzo dei pazienti), consumo del fattore solubile del complemento C3.\nL\u2019et\u00e0 di insorgenza \u00e8 assai variabile, spaziando dai 7 ai 70 anni di et\u00e0; colpisce entrambi i sessi.\nDiagnosi differenziale.\nAltre forme di sindrome nefritica con proliferazione mesangiale:\nIn alcuni casi l\u2019utilizzo dell\u2019anticorpo anti C4d pu\u00f2 esser dirimente per identificare le glomerulonefriti associate a deposito di immunoglobuline.\nIn altri casi, (es. pazienti affetti da MGUS) potremo avere una deposizione di immunoglobuline, che risultano per\u00f2 mascherate all\u2019immunoflorescenza dal C3. Per poter evidenziare questi depositi monoclonali, si dovrebbe ricorrere alla tecnica dell\u2019antigene retrieval su campione paraffinato.\nTrattamento.\nLa terapia attualmente disponibile, si basa sull\u2019entit\u00e0 del danno:\nAd oggi l\u2019utilizzo di eculizumab (Ab anti C5) \u00e8 riservato a trials clinici, dove, in alcuni casi si \u00e8 riscontrato un miglioramento clinico e la riduzione dell\u2019infiltrato infiammatorio alle biopsie protocollari e, non compare nelle linee guida di trattamento.\nLo sviluppo di inibitori dell\u2019attivazione del C3 potrebbe portare ad una terapia target altamente specifica.\nPrognosi.\nLa prognosi \u00e8 variabile da una risposta completa alla terapia immunosoppressiva (25% dei casi) all\u2019evoluzione a Malattia renale stadio terminale (25%). La progressione del danno \u00e8 comune, conducendo allo stadio finale in circa 10 anni.\nLa ricorrenza in corso di trapianto renale \u00e8 pressoch\u00e9 completa, con un tasso di perdita d\u2019organo che raggiunte il 50%."}
{"id": "7953837", "revid": "111319", "url": "https://it.wikipedia.org/wiki?curid=7953837", "title": "Cavalleria leggera (operetta)", "text": "Cavalleria leggera (\"Leichte Kavallerie\") \u00e8 un'operetta in due atti di Franz von Supp\u00e9, con libretto scritto da Karl Costa. La prima esecuzione avvenne a Carltheater, Vienna, il 21 marzo 1866.\nOriginariamente l'opera era ambientata nel XIX secolo in un villaggio austriaco dove svariati intrighi amorosi e la scoperta di una relazione incestuosa sono accompagnate dalla venuta di un reggimento di ussari. Nel 1934 Hans Bodenstedt riscrisse da capo l'operetta. Venne allora ambientata nel XVIII secolo in una corte.\nSebbene molte operette rimangono sconosciute, l'overture della Cavalleria Leggera \u00e8 uno dei lavori pi\u00f9 celebri di Supp\u00e9. La musica dell'opera venne usata come colonna sonore di un omonimo film del 1935."}
{"id": "7953839", "revid": "86599", "url": "https://it.wikipedia.org/wiki?curid=7953839", "title": "C/1959 Q2 Alcock", "text": "C/1959 Q2 Alcock \u00e8 una cometa non periodica scoperta il 30 agosto 1959 dall'astrofilo britannico George Eric Deacon Alcock, \u00e8 la seconda scoperta da Alcock: la scoperta \u00e8 avvenuta solo cinque giorni dopo la scoperta della prima cometa da parte di Alcock. Caratteristica saliente della cometa \u00e8 l'orbita parabolica retrograda. La cometa \u00e8 arrivata il 4 settembre 1959 ad una magnitudine apparente di 4,7a."}
{"id": "7953840", "revid": "767487", "url": "https://it.wikipedia.org/wiki?curid=7953840", "title": "Gabriele Panzanini", "text": "Biografia.\nGabriele Panzanini nacque a Bologna intorno al 1540.\nPanzanini, per sostenere un tipo creato da lui, di sua ideazione, d'umore arlecchinesco, al quale diede nome Francatrippe, lavor\u00f2 nella Compagnia dei Gelosi, degli Uniti e dei Costanti.\nPanzanini Francatrippe parlava una miscela di dialetto bolognese e toscano, e nella raccolta di incisioni Fossard (\"Recueil Fossard\") \u00e8 raffigurato in piedi dietro il capitano Coccodrillo (XXXVII), oppure mentre cammina rapidamente a quattro zampe seguendo i consigli del suo amico Arlecchino (XXIV). In un'altra incisione (XXIX) \u00e8 rappresentato armato di un lungo pugnale con il quale vuole colpire Arlecchino, a causa di vicende con Franceschina.\nPanzanini Francatrippe indossava una maschera bruna, caratterizzata da un lungo e sensuale naso, dalla barba e da lunghi baffi appuntiti; i suoi pantaloni erano formati da pieghe, cos\u00ec come la sua camicia, che era aperta sul suo collo taurino. Il suo intero costume, incluso il suo cappello, con ampie tese rivolte verso il basso sugli occhi, era bianco.\nSecondo la leggenda, a Mantova, dopo aver recitato la favola dei \"Tre gobbi\", evit\u00f2 di essere impiccato, assieme a due altri importanti attori, grazie all'aiuto di alcune dame che fornirono funi fradicie e quindi difettose. L'impiccagione era stata ordinata dal duca, che evidentemente non aveva gradito lo spettacolo.\nPanzanini quindi fu un apprezzato attore delle pi\u00f9 importanti compagnie teatrali italiane dell'epoca detta della Commedia dell'arte e assieme alla Compagnia dei Gelosi, degli Uniti e dei Costanti, si esib\u00ec davanti alla nobilt\u00e0: nel 1574 e nel 1577 per il re Enrico III di Francia, e in seguito viaggi\u00f2 tutta l'Europa, diffondendo la commedia dell'arte in Francia, Polonia, Spagna, Germania, Inghilterra."}
{"id": "7953842", "revid": "1543377", "url": "https://it.wikipedia.org/wiki?curid=7953842", "title": "Banda di Alessandro", "text": "La Banda di Alessandro \u00e8 quella porzione di cielo scuro compresa fra arcobaleno primario e arcobaleno secondario. Prende il nome dal filosofo greco Alessandro di Afrodisia che per primo descrisse il fenomeno. Questo effetto \u00e8 dovuto all'angolo di minima deviazione: raggiunto quest'angolo da un raggio luminoso di lunghezza d'onda \u03bb, i raggi luminosi con lunghezza d'onda \u03bb' &gt; \u03bb non potranno superare quest'angolo venendo quindi deviati al suo interno. Si produce quindi una regione pi\u00f9 luminosa (pi\u00f9 raggi sovrapposti) internamente all'arco primario e una regione (di Alessandro) pi\u00f9 scura all'esterno. Procedimento simile nel caso dell'arco secondario ma invertito (regione chiara all'esterno e regione scura all'interno). Dalla sovrapposizione dei due effetti si osserva la banda di Alessandro."}
{"id": "7953859", "revid": "104841839", "url": "https://it.wikipedia.org/wiki?curid=7953859", "title": "CIELab", "text": ""}
{"id": "7953861", "revid": "767487", "url": "https://it.wikipedia.org/wiki?curid=7953861", "title": "Vincenzo Trucco", "text": "Fu pilota Isotta Fraschini e vinse nel 1908 la III Targa Florio; partecip\u00f2 anche alla 500 Miglia di Indianapolis del 1913 e fu amico e mentore di Alfieri Maserati, col quale brevett\u00f2 la Candela di accensione."}
{"id": "7953866", "revid": "298229", "url": "https://it.wikipedia.org/wiki?curid=7953866", "title": "Christina Manning", "text": ""}
{"id": "7953869", "revid": "4175", "url": "https://it.wikipedia.org/wiki?curid=7953869", "title": "Pier Luigi Bernab\u00f2", "text": "Biografia.\nPier Luigi nasce a La Spezia, avvicinandosi presto alla disciplina del rugby. Negli anni settanta, insieme ad altri giovani della viene convocato nella Nazionale A. \nL'esordio internazionale con la Nazionale maggiore avviene il 24 maggio 1970 nel primo \"match\" contro il , durante il \"tour\" dell' allenata da Giordano Campice e capitanata da Marco Bollesan.\nNella stagione di Serie A 1984-85, insieme ad Ivo Mazzucchelli, assume la guida tecnica della neopromossa in massima serie, con per\u00f2 riscontri negativi: la Lazio verr\u00e0 infatti nuovamente relegata in seconda divisione al termine della stagione regolare.\nNel 1992, mentre la Societ\u00e0 \u00e8 depennata da ogni attivit\u00e0 agonistica per ragioni economiche, fonda, insieme a Mazzuchhelli ed altri ex giocatori della Polisportiva, la \"Lazio Rugby Club\", iscritta al campionato di serie C nazionale.\nNei primi anni duemila, in funzione di vicepresidente della S.S. Lazio, si accorda con il presidente della Gianni Leonardi, per la realizzazione di un progetto ambizioso che inizia dalla unificazione dei settori Seniores e Giovanili Under 17 e Under 19 delle due societ\u00e0 nella \"S.S. Lazio e Primavera Rugby\".\nDal 2004 al 2012 entra nei ranghi federali ricoprendo la carica di consigliere FIR, sotto la presidenza Dondi e venendo scelto, nello stesso periodo, come consigliere addetto alla Nazionale maggiore durante la gestione del C.T. Berbizier.\nNel maggio 2012 riceve la delega FIR all'organizzazione dei grandi eventi della Nazionale allo Stadio Olimpico di Roma.\nDal 20 luglio 2013 al 21 luglio 2015 ricopre la carica di presidente della franchigia delle impegnata in Pro12, succedendo a Daniele Reverberi.\nDal 2015 ricopre il ruolo federale di responsabile organizzazione eventi FIR."}
{"id": "7953886", "revid": "599013", "url": "https://it.wikipedia.org/wiki?curid=7953886", "title": "Jos\u00e9 Mar\u00eda Gim\u00e9nez P\u00e9rez", "text": ""}
{"id": "7953888", "revid": "181699", "url": "https://it.wikipedia.org/wiki?curid=7953888", "title": "Costituzione della Croazia", "text": "La Costituzione della Repubblica di Croazia (in croato: \"Ustav Republike Hrvatske\") \u00e8 promulgata dal Parlamento croato.\nStoria.\nMentre faceva parte della Repubblica Socialista Federale di Jugoslavia, la Repubblica Socialista di Croazia aveva una propria Costituzione sotto la Costituzione della Jugoslavia.\nDopo le prime elezioni parlamentari multipartitiche tenutesi nell'aprile 1990, il Parlamento ha apportato vari cambiamenti costituzionali. Il 22 dicembre 1990, ha respinto il sistema comunista monopolista e ha adottato una Costituzione democratica liberale della Croazia come Repubblica di Croazia. Il documento \u00e8 talvolta noto come Costituzione di Natale (\"Bo\u017eicni ustav\").\nLa Costituzione \u00e8 stata modificata all'inizio del 1998.\nLa Costituzione del 1990 usava il modello semi-presidenziale della Quinta Repubblica francese, con ampi poteri esecutivi presidenziali condivisi con il governo.\nNel 2000, e di nuovo nel 2001, il parlamento croato ha modificato la Costituzione cambiando il parlamento bicamerale storico in unicamerale e riducendo i poteri presidenziali.\nLa Costituzione \u00e8 stata recentemente modificata nel 2013. Questo emendamento costituzionale definisce il matrimonio all'interno della Croazia come unione tra un uomo e una donna. Efficace dal 1\u00ba gennaio 2014.\nContenuto.\nDisposizioni di base.\nQuesto capitolo definisce la Croazia come uno Stato democratico, unitario e sociale indivisibile in cui il potere deriva dalle persone e appartiene alle persone come membri della comunit\u00e0 di cittadini liberi e uguali. Le persone esercitano questo potere attraverso l'elezione di rappresentanti e attraverso una decisione diretta.\nL'articolo 3 detta: lo stato di libert\u00e0, l'uguaglianza dei diritti e l'uguaglianza nazionale di genere, l'amore per la pace, la giustizia sociale, il rispetto dei diritti umani, l'inviolabilit\u00e0 della propriet\u00e0, la conservazione della natura e dell'ambiente, lo stato di diritto, e il sistema democratico multipartitico \u00e8 il pi\u00f9 alto valore dell'ordine costituzionale della Repubblica di Croazia e terreno per l'interpretazione della Costituzione.\nL'Articolo 12 afferma: la lingua ufficiale \u00e8 il croato e, insieme con la lingua croata, altre lingue, come il cirillico o qualunque altre in alcune aree, qualunque altra lingua legale pu\u00f2 essere utilizzata.\nProtezione dei diritti umani e delle libert\u00e0 fondamentali.\nQuesto capitolo tratta dei diritti umani generali, delle libert\u00e0 e dei diritti personali e politici e dei diritti economici, sociali e culturali.\nTutti sono uguali davanti alla legge a tutti i costi, colore, genere, lingua, religione, credo politico o di altro genere, origine nazionale o sociale, propriet\u00e0, nascita, istruzione, stato sociale o altre caratteristiche.\nL'articolo 21 afferma: ogni essere umano ha il diritto inalienabile di vivere, quindi non vi \u00e8 alcuna pena capitale nella Repubblica di Croazia. La libert\u00e0 imprenditoriale e di mercato \u00e8 la base del sistema economico. In questo capitolo la Banca nazionale croata \u00e8 definita come una banca centrale indipendente nel suo lavoro di politica monetaria e responsabile nei confronti del Parlamento croato.\nOrganizzazione del Governo.\nIl parlamento croato \u00e8 definito come un organo rappresentativo del popolo e con il potere legislativo. La funzione pi\u00f9 importante del parlamento \u00e8 fare leggi e emendare la Costituzione.\nIl presidente della Repubblica di Croazia rappresenter\u00e0 il paese in patria e all'estero. Cura un regolare e armonizzato funzionamento e stabilit\u00e0 del governo statale ed \u00e8 responsabile della difesa dell'integrit\u00e0 e dell'indipendenza territoriale. \u00c8 eletto direttamente dai cittadini per un periodo di 5 anni ed \u00e8 limitato a un massimo di due termini. Il compito pi\u00f9 importante del Presidente \u00e8 essere comandante in capo delle forze armate e di essere un leader durante lo stato di guerra quando sar\u00e0 in grado di emettere decreti con la forza di legge.\nIl governo della Repubblica di Croazia esercita il potere esecutivo. Il governo \u00e8 composto dal primo ministro e dai ministri. Il presidente della Repubblica conferisce il mandato di formare il governo alla persona che, alla distribuzione dei seggi nel parlamento croato, gode della fiducia della maggioranza dei suoi membri. La funzione principale del governo \u00e8 di proporre una legislazione, applicare le leggi, orientare le politiche estere e nazionali, dirigere l'amministrazione statale e favorire lo sviluppo economico. Il governo \u00e8 responsabile nei confronti del parlamento croato e il parlamento pu\u00f2 fare una mozione di censura.\nIl potere giudiziario \u00e8 esercitato da tribunali indipendenti e autonomi. La corte suprema \u00e8 la pi\u00f9 alta corte e garantisce l'uniforme applicazione delle leggi e della giustizia in modo eguale a tutti. Il Presidente della Corte Suprema \u00e8 proposto dal Presidente della Repubblica e ratificato dal Parlamento croato per un periodo di 4 anni. L'ufficio giudiziario \u00e8 permanente. I giudici sono eletti dal Consiglio giudiziario nazionale. Il Consiglio giudiziario nazionale \u00e8 composto da 11 membri eletti dal Parlamento tra giudici, avvocati e giuristi. La maggior parte dei membri del Consiglio giudiziario nazionale saranno giudici.\nL'Ufficio del Pubblico Ministero \u00e8 un organo giudiziario autonomo e indipendente e il suo potere deve procedere contro coloro che commettono reati penali e altri, prendere misure legali per proteggere la propriet\u00e0 della Repubblica di Croazia e fornire mezzi di ricorso per la protezione della Costituzione e della legge. Il Procuratore generale della Repubblica di Croazia \u00e8 nominato dal Parlamento per un mandato di 4 anni.\nLa Corte costituzionale della Repubblica di Croazia.\nLa Corte Costituzionale \u00e8 composta da 13 giudici eletti dal Parlamento per un periodo di 8 anni tra giuristi di rilievo, in particolare giudici, pubblici ministeri, avvocati e professori universitari di diritto.\nIl ruolo principale della Corte \u00e8 quello di decidere in merito alla conformit\u00e0 delle leggi e il controllo della Costituzione, per decidere sulle controversie tra legislativo, esecutivo e giudiziario, per decidere l'impeachment del Presidente della Repubblica, per monitorare e vietare partiti politici e supervisionare la costituzionalit\u00e0 e la legalit\u00e0 delle elezioni nazionali e dei referendum.\nLa Corte costituzionale della Repubblica di Croazia abrogher\u00e0 una legge se la ritiene incostituzionale. Nel riesaminare la legislazione, il tribunale si basa spesso sulla cosiddetta identit\u00e0 costituzionale croata e sull'identit\u00e0 nazionale croata.\nAutogoverno locale e regionale.\nI comuni e le citt\u00e0 sono unit\u00e0 di autogoverno locale a cui spettano le questioni di giurisdizione locale attraverso le quali vengono direttamente soddisfatti i bisogni dei cittadini, e in particolare le questioni relative all'organizzazione di localit\u00e0 e alloggi, area e pianificazione urbanae, servizi pubblici, assistenza all'infanzia, assistenza sociale, servizi sanitari di base, istruzione e scuole primarie, cultura, educazione fisica e sport, protezione dei cittadini, protezione e miglioramento dell'ambiente, protezione antincendio e protezione civile.\nLe contee sono unit\u00e0 di autogoverno regionale a cui spettano le questioni di importanza regionale, e in particolare questioni relative all'istruzione, ai servizi sanitari, all'area e all'urbanistica, allo sviluppo economico, alle infrastrutture del traffico e allo sviluppo di una rete di istruzione e salute e di istituzioni sociali e culturali.\nAlla capitale di Zagabria pu\u00f2 essere attribuita per legge lo stato di una contea.\nRelazioni internazionali.\nGli accordi internazionali sono conclusi in base alla natura e al contenuto dell'accordo internazionale, sotto l'autorit\u00e0 del Parlamento croato, del Presidente della Repubblica e del Governo della Repubblica di Croazia. Gli accordi internazionali che prevedono l'approvazione di emendamenti alle leggi, gli accordi internazionali militari e politici e gli accordi internazionali che impegnano la Repubblica di Croazia finanziariamente saranno soggetti a ratifica da parte del Parlamento croato. Gli accordi internazionali conclusi e ratificati in conformit\u00e0 con la Costituzione e gli atti pubblici, che sono in vigore, faranno parte dell'ordinamento giuridico interno della Repubblica di Croazia e saranno al di sopra della legge in termini di effetti giuridici.\nLa procedura per l'associazione della Repubblica di Croazia in alleanze con altri Stati pu\u00f2 essere istituita da almeno un terzo dei rappresentanti del parlamento croato, del presidente della Repubblica e del governo della Repubblica di Croazia. \u00c8 vietato iniziare qualsiasi procedura per l'associazione della Repubblica di Croazia in alleanze con altri stati se tale associazione conduce, o potrebbe portare, al rinnovo di una comunit\u00e0 dello stato slavo meridionale o di qualsiasi tipo di stato balcanico. Qualsiasi associazione della Repubblica di Croazia sar\u00e0 decisa prima dal Parlamento croato da una maggioranza di due terzi di tutti i rappresentanti. Qualsiasi decisione riguardante l'associazione della Repubblica di Croazia sar\u00e0 presa mediante referendum a maggioranza del numero totale di elettori nello Stato.\nLe disposizioni di questo articolo relative all'associazione faranno riferimento anche alle condizioni e alla procedura per il disaccoppiamento dalla Repubblica di Croazia.\nModifiche.\nGli emendamenti alla Costituzione della Repubblica di Croazia possono essere proposti da almeno un quinto dei membri del parlamento croato, dal presidente della Repubblica, dal governo della Repubblica di Croazia e, per iniziativa popolare, se le firme sono valide per il 10% del numero totale di elettori.\nLa decisione di emendare la Costituzione sar\u00e0 presa a maggioranza di due terzi di tutti i membri del Parlamento croato. Nel caso dell'iniziativa popolare, viene convocato un referendum e la Costituzione pu\u00f2 essere modificata anche senza il voto a maggioranza in Parlamento."}
{"id": "7953892", "revid": "15756", "url": "https://it.wikipedia.org/wiki?curid=7953892", "title": "Madonna col Bambino tra i santi Marco e Luca (Tintoretto)", "text": "La Madonna col Bambino tra i santi Marco e Luca \u00e8 un dipinto del pittore veneziano Tintoretto realizzato circa nel 1571-1572 e conservato al museo Gem\u00e4ldegalerie di Berlino in Germania.\nDescrizione.\nIl dipinto presenta una serie di elementi iconografici abbastanza inconsueti nella pittura veneta del Cinquecento. Inoltre il fatto che la precisa provenienza sia ignota non ci aiuta ad interpretarlo attraverso le possibili esigenze della committenza. Il dipinto risulta acquistato a Venezia nel 1841 da un antiquario ma non risultando descritto in nessuna delle numerose guide veneziane storiche si pu\u00f2 supporre che provenga s\u00ec dalle spoliazioni napoleoniche ma di qualche istituzione in una diversa citt\u00e0 del dominio. Rimane pertanto soltanto indicativa la nota d'archivio che lo definisce proveniente da una qualche chiesa di Verona. \nLa composizione \u00e8 decisamente differente dagli esiti di Tintoretto a quell'epoca: nella pala della \"Madonna col Bambino e i santi Cecilia, Marina, Teodoro, Cosma e Damiano\" ora all'Accademia la disposizione dei personaggi \u00e8 nettamente asimmetrica. In questo caso ritorna alla \"primitiva\" impostazione simmetrica, come quella della pi\u00f9 giovanile pala con \"San Marziale in gloria tra i santi Pietro e Paolo\" della chiesa di San Marziale. Non solo, qui come nel precedente citato, viene eliminata la connotazione terrestre: la Vergine e i santi stanno tutti in uno spazio definito dalle nuvole, meno luminoso verso la base che nella parte superiore e centrale \u2013 come d'uso \u2013 ma sempre con tutte le figure inserite in un ambito celeste, coinvolte nella medesima visione.\nOltre a questo \u00e8 particolare la figura di Maria seduta tra le nuvole col Bambino in braccio, ma come la donna dell'Apocalisse incoronata di stelle da due angioletti \u2013 dipinti come rotanti attorno al suo capo nei loro singolari vestimenti leggeri \u2013 e con sotto ai piedi una mezzaluna. La mezzaluna che, pur iconograficamente antico attributo della sua purezza, diverr\u00e0 invece simbolo diffuso e inscindibile dell'Immacolata concezione solo nel secolo successivo. Una mezzaluna il cui bordo esterno continua sottile e quasi invisibile fino a cingere la Madonna come un'arcaica mandorla dissimulata nel bagliore che ricorda nuovamente la \u00abdonna vestita d'oro\u00bb narrata da Giovanni.\nQuesto recupero di attributi iconografici di origine medievale, o se si vuole bizantina dato l'ambito veneziano, in una pittura tardo rinascimentale possono riferirsi alla presenza di Luca, ritenuto storicamente l'autore della prima icona della Madonna, come a ricordarne l\"'autenticit\u00e0\" del ritratto della Vergine.\nMarco e Luca sono seminudi come i due santi della pala di San Marziale e \u2013 accostati ai loro simboli viventi \u2013 tengono i loro libri aperti tra le ginocchia mentre guardano verso punti indefiniti, come a cercare la rivelazione per i loro scritti. Ma la scelta di presentare soltanto questi due evangelisti risulta piuttosto poco convenzionale. L'unico altro esempio sufficientemente noto in ambito veneto \u00e8 la tela del 1537 di Domenico Campagnola \"Madonna col Bambino in trono tra i santi Marco e Luca e i martiri innocenti, santa Giustina battezzata da san Prosdocimo, i santi Antonio da Padova e Daniele, un monaco e due sante\", (Musei degli Eremitani, Padova). Se nei due casi la collocazione a destra, sul posto d'onore, di Marco rimane allusivo al patronato della dominante, ed in effetti dettaglio notabile \u00e8 che Ges\u00f9 Bambino sia rivolto in atteggiamento benedicente verso Marco, invece nel dipinto padovano il ruolo di Luca appare pi\u00f9 consono nel suo gesto di offrire a Maria la protezione della citt\u00e0 di Padova, dove sono conservate le sue spoglie. \nAlla fin fine, in mancanza della collocazione originaria della pala berlinese, viene da aggiungere l'ipotesi che sia stata commissionata da qualcuno in qualche modo correlato a Padova oltre a quella pi\u00f9 semplice che i santi siano eponimi della committenza."}
{"id": "7953893", "revid": "1305772", "url": "https://it.wikipedia.org/wiki?curid=7953893", "title": "Bartolomeo Anglico", "text": "Fu autore dell'enciclopedia \"De Proprietatibus Rerum\".\nBiografia.\nLa provenienza inglese di Bartolomeo Anglico \u00e8 confermata sia dall'appellativo sia dalla familiarit\u00e0 che mostra di possedere con le fonti di origine inglese. La formazione di Bartolomeo si svolse probabilmente per i primi sei anni a Oxford o a Chartres, universit\u00e0 particolarmente frequentata dagli studenti inglesi tra il XII e il XIII secolo, per poi concludersi con otto anni di studio di teologia a Parigi, dove si un\u00ec all'ordine francescano intorno al 1225. I primi riferimenti certi all'autore si trovano nella \"Cronica\" di Salimbene de Adam, che testimonia come Bartolomeo avesse insegnato all'universit\u00e0 di Parigi, dove era conosciuto per le sue lezioni sulla Bibbia. La \"Cronica\" di Giordano da Giano relativa all'anno 1231 riporta poi il trasferimento del frate da Parigi al convento di Magdeburgo, nella nuova provincia di Sassonia, presso il cui \"studium\" prosegu\u00ec l\u2019attivit\u00e0 di docente. Non si trovano altre testimonianze riferibili con certezza a Bartolomeo dopo il suo trasferimento a Magdeburgo. Giordano da Giano parla di un Bartolomeo, eletto nel 1262 padre provinciale di Austria e poi di Sassonia, morto nel 1272, ma l\u2019identificazione con Bartolomeo Anglico \u00e8 incerta; lo stesso si pu\u00f2 dire dell\u2019identificazione con Bartolomeo di Praga, padre provinciale di Boemia tra il 1255 e il 1256 e poi vescovo di \u0141uk\u00f3w nel 1257. Viene spesso erroneamente confuso con Bartolomeo de Glanville, a causa delle testimonianze di alcuni manoscritti e cataloghi.\nOpere.\nOpere la cui attribuzione a Bartolomeo Anglico \u00e8 certa:\nOpere la cui attribuzione a Bartolomeo Anglico \u00e8 incerta:\nLiber de proprietatibus rerum.\nContenuto e struttura.\n\u00c8 l\u2019esempio tipico di un\u2019enciclopedia di scienze naturali, che racchiude tutte le dimensioni della Creazione. \u00c8 allo stesso tempo un bestiario, un\u2019opera di teologia, astrologia e scienze naturali.\nSi articola in 19 libri, il cui ordine segue quello della gerarchia dell\u2019universo, come esplicitato nel \"Prologo\". Il numero 19, somma dei dodici segni dello zodiaco e dei sette pianeti, ne rappresenta le finalit\u00e0 universali. All'interno di ogni libro, il materiale \u00e8 organizzato in paragrafi che si succedono in ordine alfabetico.\nLibri I-III: il mondo immateriale.\nI. \"De Deo\" (sulle propriet\u00e0 di Dio e della Trinit\u00e0);&lt;br&gt;\nII. \"De angelis\" (sugli angeli);&lt;br&gt;\nIII. \"De anima\" (sull\u2019anima e la ragione).\nLibri IV-VII: la natura dell\u2019uomo.\n\u00c8 la sezione pi\u00f9 estesa e dettagliata dell\u2019intera enciclopedia.&lt;br&gt;\nIV. \"De elementis\" (sugli umori e i temperamenti che governano il corpo umano);&lt;br&gt;\nV. \"De hominis corpore\" (sulle parti del corpo);&lt;br&gt;\nVI. \"De etate hominis\" (sulla vita e le et\u00e0 dell\u2019uomo);&lt;br&gt;\nVII. \"De infirmitatibus\" (sulle patologie che affliggono il corpo). Questo libro non segue un ordine alfabetico, ma a capite ad calcem.\nLibri VIII-IX: cosmologia.\nVIII. \"De mundo et coelo\" (sulla Terra e le sostanze celesti: il cosmo, gli astri e la luce);&lt;br&gt;\nIX. \"De temporibus\" (sul tempo e il movimento).\nLibri X-XVIII: i quattro elementi (fuoco, aria, acqua, terra) e i loro fenomeni.\nX. \"De materia et forma\" (sulla materia e la forma);&lt;br&gt;\nXI. \"De aere\" (sui fenomeni meteorologici che caratterizzano il \"caelo sublunaris\");&lt;br&gt;\nXII. \"De avibus\" (sugli abitanti dell\u2019aria, cio\u00e8 gli uccelli);&lt;br&gt;\nXIII. \"De aqua\" (sugli abitanti dell\u2019acqua, cio\u00e8 i pesci);&lt;br&gt;\nXIV. \"De montibus\" (sulla superficie della Terra e i suoi abitanti);&lt;br&gt;\nXV. \"De regionibus\" (sui territori e le nazioni);&lt;br&gt;\nXVI. \"De lapidibus\" (sui metalli e le pietre preziose);&lt;br&gt;\nXVII. \"De herbis et plantis\" (sulle piante);&lt;br&gt;\nXVIII. \"De animalibus\" (sugli animali terrestri).\nLibro XIX: costituisce un\u2019appendice.\nXIX. \"De accidentibus\" (sugli accidenti: i colori, gli odori, i sapori, le misure, i pesi e la musica).\nRapporti con il genere enciclopedico.\nIl \"De proprietatibus rerum\", una delle enciclopedie pi\u00f9 popolari del Duecento, \u00e8 una perfetta testimonianza del fervore culturale che attravers\u00f2 questo secolo. La fioritura intellettuale avvenuta tra il XII e il XIII secolo, in seguito alla traduzione dal greco e dall\u2019arabo in latino di molte opere scientifiche e filosofiche, port\u00f2 infatti a un generale interesse verso queste discipline. I nuovi ordini mendicanti, la cui missione didattica e pastorale era rivolta in modo particolare all\u2019esegesi biblica e alla predicazione, si assunsero spesso il compito di adattare questo bagaglio culturale di scienza e filosofia alle loro esigenze, rispondendo alle necessit\u00e0 di formazione del clero e dei laici, con finalit\u00e0 didattiche e educative: questi fenomeni furono i catalizzatori di un rinnovamento del genere enciclopedico. Queste nuove enciclopedie, diverse tra loro per estensione ed organizzazione interna, vennero create come libri di facile consultazione per predicatori e studenti, che spesso non avevano accesso a un\u2019ampia libreria o non potevano permettersi una biblioteca personale.\nL\u2019opera di Bartolomeo Anglico pu\u00f2 essere accostata ad altre compilazioni enciclopediche ad essa contemporanee. Tra queste opere si ricordano:\nLe fonti.\nNei manoscritti del \"De proprietatibus rerum\", all'epilogo segue un elenco delle fonti utilizzate dall'autore nella compilazione della propria opera; questo elenco viene preposto al testo nell'edizione del 1601. Tuttavia, le 105 fonti elencate non sono le uniche ad essere state effettivamente utilizzate da Bartolomeo; esse, inoltre, sono spesso incomplete e inesatte.\nIn generale, il frate utilizza una tecnica di intersezione sincretistica delle fonti che rende la materia trattata pi\u00f9 leggibile e accessibile rispetto, ad esempio, alla giustapposizione di fonti. Bartolomeo usa tre metodi per riferirsi alle opere di cui si serve.\nPer quanto riguarda la tipologia delle fonti che Bartolomeo utilizza, si pu\u00f2 seguire la distinzione che egli stesso fa nel prologo, tra le opere dei \"patres\" e quelle dei \"philosophi\".\nLe opere dei \"patres\".\nCon questo termine, Bartolomeo si riferisce agli scritti di esegesi biblica, a quelli dei Padri della Chiesa, e alle opere di teologia. Le opere di esegesi biblica pi\u00f9 citate sono la \"Glossa ordinaria\" nella versione di Gilberto Porretano e l\"Historia scolastica\" di Pietro Comestore. Per quanto riguarda i Padri della Chiesa, Bartolomeo cita frequentemente Girolamo, Agostino, Ambrogio, Gregorio Magno. Le opere di teologia maggiormente utilizzate sono quelle pi\u00f9 diffuse nell'ambiente parigino della prima met\u00e0 del XIII secolo: le \"Sententiae\" di Pietro Lombardo, la \"Summa aurea\" di Guglielmo d'Auxerre, le opere di Ugo e Riccardo di San Vittore, gli scritti dello Pseudo-Dionigi, il \"De Fide Orthodoxa\" di Giovanni di Damasco e Rabano Mauro. Attraverso l\u2019uso di questi scritti, Bartolomeo cita indirettamente anche altri autori come Boezio e Agostino.\nLe opere dei \"philosophi\".\nFanno parte di questa categoria gli autori di opere scientifiche e filosofiche scritte in epoca classica e nel Medioevo.&lt;br&gt;\nLe due fonti di storia naturale maggiormente utilizzate sono le \"Etimologiae\" di Isidoro di Siviglia, di cui Bartolomeo cita 660 capitoli, e l\"Historia Naturalis\" di Plinio. L\u2019opera di Isidoro rappresenta per Bartolomeo una guida sia per il contenuto sia per la struttura complessiva.\nOltre a Plinio e Isidoro, un apporto significativo viene dalle opere scientifiche di Aristotele, rese accessibili dalle traduzioni dall'arabo e dal greco. Bartolomeo conosceva bene anche i commenti ad Aristotele composti dagli autori arabi, ovvero il commento al \"De Animalibus\" di Avicenna tradotto in latino da Michele Scoto, nonch\u00e9 le opere di Averro\u00e8.\nLe sezioni di argomento medico, che occupano uno spazio notevole nel \"De proprietatibus rerum\" (libri IV-VII), testimoniano l\u2019incontro di diverse tradizioni. Accanto ai testi antichi di Ippocrate e di Galeno e alle opere incluse nell\"Articella\", una raccolta di trattati di argomento medico, si trovano le traduzioni dall'arabo al latino di Costantino l\u2019Africano e alcuni testi riconducibili alla Scuola di Salerno. A queste opere si aggiunge il \"Liber Canonis\" del gi\u00e0 citato Avicenna, nella traduzione in latino di Gerardo di Cremona.\nLe fonti per le sezioni scientifiche, oltre a Plinio, sono le opere di Dioscoride, Matteo Plateario, Isaac Israeli ben Solomon, e Tolomeo.\nBartolomeo dimostra anche una certa familiarit\u00e0 con i classici latini e greci, che tuttavia non cita frequentemente a causa della natura scientifica della propria opera. In particolare, vengono nominati Virgilio, Cicerone, Ovidio Orazio, Lucano, Omero, Platone ed Erodoto.\nFonti del XIII Secolo.\nOltre alle fonti gi\u00e0 citate, nell'opera di Bartolomeo Anglico si pu\u00f2 identificare l\u2019influenza di autori a lui contemporanei, ovvero morti dopo il 1200. Ogni libro del \"De proprietatibus rerum\" contiene almeno un accenno a questi scrittori, tutti allievi o insegnanti nell'ambiente parigino. Tra questi si ricordano Alexander Neckam, Alfredo di Sareshel, Alano di Lilla, Alessandro di Hales, Gilles de Corbeil, Everard de B\u00e9thune, papa Innocenzo III, Jacques de Vitry, Pietro di Spagna, Pierre Riga, Riccardo Rufo di Cornovaglia, Guglielmo di Auxerre e Guglielmo di Conches.\nDatazione.\nLa datazione dell\u2019opera deve essere effettuata sulla base di criteri interni al testo, in quanto i primi riferimenti espliciti all'enciclopedia risalgono solamente al 1284, in una lista dei libri richiesti a uno stazionario parigino per la copia. Inoltre, una datazione assoluta dell\u2019opera \u00e8 impossibile se non nei suoi termini \"ante quem\" e \"post quem;\" pi\u00f9 certa \u00e8 invece la datazione dei singoli libri. Alcuni elementi permettono di collocare la stesura di parti dell\u2019opera durante gli anni di insegnamento parigino di Bartolomeo Anglico: prima, quindi, del 1231, quando il frate venne trasferito a Magdeburgo. Nel \"De proprietatibus rerum\", infatti, si citano autori e opere che il frate avrebbe potuto conoscere solo nello stimolante ambiente della capitale francese di quegli anni. Segnatamente, nel libro VIII la traduzione del \"De coelo et mundo\" di Aristotele effettuata da Michele Scoto viene definita \"novam translationem\": poich\u00e9 la traduzione risale al 1217 ed essa giunse a Parigi all'inizio degli anni \u201920, si pu\u00f2 ritenere la composizione di questo libro di poco successiva. Inoltre, nel libro XIX il filosofo Averro\u00e8, la cui fama si stava diffondendo a Parigi proprio tra il 1220 e il 1230, viene citato per nome. Infine, l\u2019utilizzo del \"De colore\" di Grossatesta nel libro XIX si collega anch'esso all'ambiente parigino degli anni 1225-1230. D\u2019altro canto, altri elementi permettono di affermare che Bartolomeo Anglico abbia ultimato e aggiornato la sua opera durante gli anni dell\u2019insegnamento a Magdeburgo, ovvero dopo il 1231. In particolare, nel libro VIII si cita la \"Summa Theologica\" di Alessandro di Hales, pubblicata nel 1243; questo permette di datare la scrittura di questa parte dell\u2019opera agli anni successivi a tale data, a meno di non ipotizzare che Bartolomeo Anglico si fosse basato su una versione della \"Summa\" precedente a quella definitiva. Un altro indizio che mette in relazione la composizione del libro VIII con gli anni successivi al 1231 sono i richiami all'enciclopedia di Arnoldus Saxo, la cui opera era diffusa in Sassonia. Si ritiene, pertanto, che Bartolomeo non abbia scritto l\u2019opera in maniera lineare, seguendo l\u2019ordine dei libri, ma piuttosto che alcuni libri abbiano subito pi\u00f9 fasi di scrittura e rielaborazione nei due diversi contesti culturali in cui il frate si trov\u00f2 ad operare.\nFinalit\u00e0 e pubblico.\nBartolomeo afferma che l\u2019obiettivo della propria opera \u00e8 quello di essere una guida al mondo, dedicata soprattutto agli studenti della Bibbia. Nel prologo il frate dichiara che la sua opera si \u00e8 dimostrata utile a s\u00e9 stesso e agli altri per la comprensione dei misteri delle Scritture, nascosti dallo Spirito Santo attraverso simboli e figure nella natura e nell'uomo:\"Est presens opusculum compilatum, utile mihi et forsitan aliis [\u2026] ad intelligenda enigmata Scripturarum, que sub symbolis et figuris proprietatum rerum naturalium et artificialium a Spiritu Sancto sunt tradite et velate\"\".\"Nel libro III, Bartolomeo ribadisce come la propria intenzione sia quella di descrivere il funzionamento dei fenomeni materiali, per permettere all'animo di avvicinarsi alla conoscenza di quelli spirituali:\"In his ergo et in aliis operationis nature conditionibus admiranda est divina sapientia, que per ista et talia consimilia dat nobis quadammodo intelligere qualiter per ista sensata materialia ad intellectum eorumque sunt supra sensum sint paulatim cordis interiora ad intelligentiam spiritualium promuovenda. Et proper hoc simpliciter est in hoc opuscolo mea intentio et finis meus\"\".\"Oltre agli studenti, l\u2019opera era destinata anche ai religiosi, che in essa potevano trovare utili indicazioni di natura pratica, nonch\u00e9 a chiunque volesse reperire rapidamente informazioni di ogni tipo, e in particolare ai predicatori.\nLo stile.\nIl \"De proprietatibus rerum\" \u00e8 scritto in uno stile chiaro, diretto e piacevole, caratterizzato dall'uso di un lessico perlopi\u00f9 semplice e comprensibile, adeguato al pubblico di riferimento. Rispetto ad altri autori a lui contemporanei, Bartolomeo Anglico presta maggiore attenzione alla correttezza grammaticale del proprio scritto, senza tuttavia che il latino da lui utilizzato raggiunga la cura formale tipica di autori come Giovanni di Salisbury. Lo stile di Bartolomeo Anglico si caratterizza per l\u2019uso costante del \"cursus\", e in particolare del \"cursus velox\". Si veda ad esempio III.13.42,47: \"perpetuo permansiva, libere electiva\". Un\u2019altra caratteristica distintiva \u00e8 l\u2019uso estremamente frequente delle clausole \"\"est\" + aggettivo verbale\", utilizzate spesso al posto dei verbi (\"est representativa, est contentiva, est perfectiva, dedicativa, electiva, est apprehensiva\").\nTraduzione dell\u2019opera.\nIl \"Liber de proprietatibus rerum\" fu una delle enciclopedie pi\u00f9 diffuse, citate e tradotte nel Medioevo. La popolarit\u00e0 che raggiunse nel XIII secolo, tradizionalmente attribuita alle sue caratteristiche di completezza e facile consultazione, che rispondono alle esigenze di un pubblico vasto e variegato, continu\u00f2 ad aumentare nel secolo successivo: la maggioranza dei testimoni, infatti, risalgono al XIV secolo. Secondo Meyer l\u2019opera \u00e8 attualmente tramandata da c.a. 200 testimoni, a cui si aggiungono le edizioni a stampa. L\"editio princeps\" fu stampata a Norimberga nel 1492.\nLa popolarit\u00e0 dell\u2019opera \u00e8 testimoniata dai numerosi volgarizzamenti, risalenti soprattutto al XIII e XIV secolo. Le traduzioni in volgare sono, in ordine cronologico:"}
{"id": "7953894", "revid": "924361", "url": "https://it.wikipedia.org/wiki?curid=7953894", "title": "Giovanni Alloatti", "text": "Partecip\u00f2 a sei gare tra il 1926 ed il 1934, di cui ne vinse due. Alla sua ultima gara, la XXV Targa Florio del 1934, fu caratterizzata da maltempo e la Bugatti 35 di Alloatti scavalc\u00f2 a piena velocit\u00e0 un parapetto finendo su un ponte ferroviario. A causa delle ferite riportate, mor\u00ec 20 giorni dopo."}
{"id": "7953897", "revid": "1543377", "url": "https://it.wikipedia.org/wiki?curid=7953897", "title": "Volleybalvereniging Flamingo's '56 2018-2019", "text": "Questa voce raccoglie le informazioni riguardanti il Volleybalvereniging Flamingo's '56 nelle competizioni ufficiali della stagione 2018-2019.\nOrganigramma societario.\nArea direttiva\nArea organizzativa\nArea tecnica\nArea sanitaria"}
{"id": "7953898", "revid": "62004", "url": "https://it.wikipedia.org/wiki?curid=7953898", "title": "Jon Izagirre", "text": ""}
{"id": "7953902", "revid": "2032913", "url": "https://it.wikipedia.org/wiki?curid=7953902", "title": "EDM Club Sugar Free Edition", "text": "EDM Club Sugar Free Edition \u00e8 la seconda raccolta del gruppo musicale sudcoreano T-ara, pubblicata nel 2014 dalla Core Contents Media e la LOEN Entertainment."}
{"id": "7953920", "revid": "287204", "url": "https://it.wikipedia.org/wiki?curid=7953920", "title": "USS Batfish", "text": "Due unit\u00e0 della United States Navy hanno portato il nome di USS \"Batfish\":"}
{"id": "7953925", "revid": "1305772", "url": "https://it.wikipedia.org/wiki?curid=7953925", "title": "Goffredo Zehender", "text": "Inizi\u00f2 la sua carriera di pilota alla Chrysler per poi passare alla Bugatti, ma senza dubbio deve gran parte della sua carriera all'Alfa Romeo. Vinse il Gran Premio di Comminges 1932, alla guida di un Alfa Romeo 8C 2300&lt;ref name=\"kolumbus.fi/leif.snellman\"&gt;&lt;/ref&gt;. Dal 1934 corse anche per la Maserati"}
{"id": "7953927", "revid": "287204", "url": "https://it.wikipedia.org/wiki?curid=7953927", "title": "USS Belleau Wood", "text": "Due unit\u00e0 della United States Navy hanno portato il nome di USS \"Belleau Wood\":"}
{"id": "7953931", "revid": "287204", "url": "https://it.wikipedia.org/wiki?curid=7953931", "title": "USS Benham", "text": "Tre unit\u00e0 della United States Navy hanno portato il nome di USS \"Benham\":"}
{"id": "7953932", "revid": "1564499", "url": "https://it.wikipedia.org/wiki?curid=7953932", "title": "Ceramica di Lodi", "text": "La ceramica di Lodi ha origini antiche e raggiunse il suo apice nel XVIII secolo.\nStoria.\nDalle origini al XVII secolo.\nLa produzione ceramica nel territorio di Lodi ha origini antiche. Si sono trovati reperti archeologici risalenti a epoca preistorica e anfore, statuette votive e lucernette decorate in rilievo risalenti al periodo Romano. \nNel secolo XIV si ha una vasta produzione ceramica per decorazioni architettoniche in cotto. Nelle facciate delle chiese di Lodi, e in particolare negli ornati del chiostro dell\u2019Ospedale Maggiore, nelle fasce decorative di palazzo Mozzanica, e in piazza Broletto e piazza Mercato. Nel territorio Lodigiano sono anche stati ritrovati diversi esemplari, per lo pi\u00f9 a frammenti, di ceramica graffita e ingobbiata, prodotta usando argilla rossa locale; questi esemplari sono databili tra la fine del XIV secolo e l'inizio del XVII secolo\nI primi documenti scritti che testimoniano la presenza di fornaci lodigiane risalgono al secolo XVI e poi al secolo XVII. La produzione di ceramica aveva un modesto peso economico, dovuto sia alla limitatezza del mercato locale, che richiedeva perlopi\u00f9 ceramiche per uso ordinario, ma anche alle numerose tasse, sia sull\u2019importazione della materia prima, la terra di Stradella, sia sull\u2019esportazione delle ceramiche. Infine vi erano limitazioni a stabilire fabbriche nel centro abitato, a causa del pericolo di incendio e dei fumi. \u00c8 comunque accertata la presenza di almeno tre fabbriche in Lodi nel secolo XVII.\nXVIII e XIX secolo.\nA seguito della guerra di successione spagnola, a inizio del XVIII secolo il territorio lodigiano pass\u00f2, col Ducato di Milano agli Asburgo d'Austria. Furono quindi introdotte una serie di riforme economiche che diedero impulso all'economia e al commercio in generale. Nell'ambito della ceramica, pur permanendo vari dazi sulle materie prime e sulle esportazioni, si svilupparono varie fabbriche a Lodi, tra cui quella dei Coppellotti, gi\u00e0 attiva nel XVII secolo, dei Rossetti e dei Ferretti. Artisti e decoratori poterono circolare pi\u00f9 liberamente e questo permise alla ceramica lodigiana di arricchirsi di tecniche e decori provenienti dal Nord Europa e dalla Francia, come la tecnica del piccolo fuoco e il decoro alla B\u00e9rain.\nNel 1796, con la battaglia del ponte di Lodi tra Napoleone e le truppe austriache, incominci\u00f2 il declino della produzione di ceramica a Lodi, dovuto sia ai danni materiali subiti dalle fabbriche site presso l'Adda, sia al declino economico durante il periodo delle guerre Napoleoniche e della successiva restaurazione.\nNel 1823 la fornace Ferretti fu rilevata da Dossena, che condusse la sua azienda su un modello imprenditoriale, con una produzione non pi\u00f9 artigianale su committenza, ma per produrre ceramiche da porre sul mercato. Dopo un periodo di relativo successo, la fornace chiuse a fine del XIX secolo.\nMateriali e tecniche.\nPer la ceramica veniva usata principalmente la terra di Stradella, un'argilla ricca di calcare, che, grazie alla sua plasmabilit\u00e0, consentiva la produzione di ceramiche molto sottili e leggere.\nPer lo smalto veniva usata sabbia di San Colombano al Lambro, ricca di silicio. Lo smalto conteneva stagno, ed era uniforme e piacevole al tatto. Trattandosi di ceramica a smalto stannifero, si tratta di maiolica.\nLa cottura veniva effettuata con la tecnica del gran fuoco o del piccolo fuoco\nGran fuoco.\nLa tecnica del gran fuoco fu la sola in uso fino alla met\u00e0 del secolo XVIII, ma, anche dopo l\u2019introduzione della tecnica del piccolo fuoco attorno al 1750, rimase comunque in uso.\nSi effettuavano due cotture a circa 950 \u00b0C. Con la prima cottura si consolidava il manufatto che poteva poi essere smaltato e quindi, con lo smalto ancora non cotto, colorato. Lo smalto assorbiva parte del colore. Poich\u00e9 si dipingeva sullo smalto crudo, quindi su una superficie porosa e assorbente, eventuali errori non potevano essere corretti. Il numero di colori utilizzabili era ridotto a quelli che potessero resistere all'alta temperatura della seconda cottura: manganese per il violetto, antimonio per il giallo, ferro per un colore rossastro, cobalto per il blu, rame per il verde. Il blu di cobalto tendeva a diffondere nello smalto, creando sfumature azzurre, e questo succedeva anche quando veniva mischiato al giallo per creare il verde . Il rosso vero e proprio compariva raramente, data l'alta probabilit\u00e0 di bruciare durante la cottura ad alta temperatura, e spesso si sopperiva con forti tonalit\u00e0 di arancione o di bruno manganese.\nPiccolo fuoco.\nNella seconda met\u00e0 del XVIII secolo fu introdotta la tecnica del piccolo fuoco, che permise una maggiore gamma di colori pi\u00f9 vivaci. Dopo due cotture a circa 950 \u00b0C, identiche a quelle del gran fuoco, si pitturava il manufatto sullo smalto gi\u00e0 vetrificato con colori che si sarebbero degradati ad alta temperatura e si procedeva a una terza cottura a circa 600-650 \u00b0C. La stesura sullo smalto gi\u00e0 vetrificato permetteva la correzioni di eventuali errori. Uno dei nuovi pigmenti che si poterono usare grazie alla tecnica del piccolo fuoco fu il rosso della porpora di Cassio, ottenuto a partire da cloruro d\u2019oro, che permise l\u2019introduzione di varie tonalit\u00e0 e sfumature di rosso, dal rosa al porpora.\nLa prima fabbrica europea in cui si svilupp\u00f2 la tecnica del piccolo fuoco fu quella di Paul Hannong a Strasburgo. Antonio Ferretti fu uno dei primi a introdurre questa tecnica in Italia.\nFabbriche.\nCoppellotti.\nLa fabbrica Coppellotti fu attiva dal 1641 a fine secolo XVIII; le ceramiche pi\u00f9 pregiate risalgono al periodo 1735-1740, per le quali veniva utilizzata la tecnica del gran fuoco.\nFurono prodotti piatti sagomati, centri tavola, teiere, caffettiere, zuccheriere.\nTra i decori si distinguono quelli di gusto francese, soprattutto il decoro 'De lambrequins et rayonnants' introdotto da Rouen, con arabeschi, panneggi, graticci e composizioni geometrico-floreali disposte a raggiera. La maggior parte di questi manufatti sono in monocromia turchina.\nVi sono poi molti altri decori originali policromi ispirati alla realt\u00e0 Lodigiana locale, come frutta, pesci, paesaggini, castelli, contadini, viandanti, suonatori, figure orientaleggianti, accompagnati da animali, come uccelli e cani.\nRossetti.\nLa fabbrica Rossetti fu attiva a Lodi tra il 1729 e il 1736.\nLe ceramiche Rossetti furono prodotte con la tecnica del Gran Fuoco e molte sono in monocromia blu, colore ricavato dall'ossido di cobalto. Rossetti eccelse nel decoro di ispirazione Francese \u2018alla B\u00e9rain\u2019, che prende il nome dal decoratore Francese Jean B\u00e9rain, con pilastri, balaustre, capitelli, urne, conchiglie, ghirlande di foglie stilizzate, divinit\u00e0 e satiri. Furono prodotti anche decori nello stile des lambrequins rayonnants, con arabeschi, graticci e composizioni geometrico floreali, a fiori stilizzati, disposte a raggiera, in monocromia blu o in policromia, ma con una tavolozza di colori limitata agli ossidi metallici che potessero resistere alle alte temperature e spesso con il colore blu dominante. Alcune ceramiche presentano nel centro paesaggi, con vedute di citt\u00e0 e castelli, colline, laghi, nuvole e uccelli. Si sono anche conservate due alzate policrome, con paesaggi lacustri e una citt\u00e0.\nFerretti.\nLa fabbrica Ferretti fu attiva a Lodi nel XVIII secolo fino a inizio del XIX secolo.\nA partire dalla seconda met\u00e0 del secolo XVIII, fu introdotta la tecnica del piccolo fuoco. Si ritiene che Antonio Ferretti fu uno dei primi a introdurre questa tecnica in Italia. \nIl decoro per cui la ceramica Ferretti \u00e8 pi\u00f9 conosciuta \u00e8 quello a fiori naturalistici, che si afferm\u00f2 grazie alla vivacit\u00e0 dei colori resa possibile dall\u2019introduzione della tecnica del piccolo fuoco.\nVennero soprattutto dipinti fiori di campo, come il myosotis (nontiscordardime), il ranuncolo, il fiordaliso, la campanula, la primula e la rosa canina, selvatica, ma anche variet\u00e0 coltivate di rosa, il tulipano e il garofano. \nOltre ai decori floreali, furono anche dipinti decori con figure cinesi e orientali, e alcuni decori alla frutta, con la tecnica del piccolo fuoco; e nature morte alla frutta, pesci, e scene istoriate con la tecnica del gran fuoco.\nMusei.\nQuesti sono alcuni dei musei presso i quali sono conservate ceramiche di Lodi:"}
{"id": "7953933", "revid": "1543377", "url": "https://it.wikipedia.org/wiki?curid=7953933", "title": "Team Eurosped 2018-2019", "text": "Questa voce raccoglie le informazioni riguardanti il Team Eurosped nelle competizioni ufficiali della stagione 2018-2019.\nOrganigramma societario.\nArea direttiva\nArea organizzativa\nArea tecnica\nArea sanitaria"}
{"id": "7953936", "revid": "287204", "url": "https://it.wikipedia.org/wiki?curid=7953936", "title": "USS Betelgeuse", "text": "Due unit\u00e0 della United States Navy hanno portato il nome di USS \"Betelgeuse\":"}
{"id": "7953937", "revid": "287204", "url": "https://it.wikipedia.org/wiki?curid=7953937", "title": "USS Birmingham", "text": "Tre unit\u00e0 della United States Navy hanno portato il nome di USS \"Birmingham\":"}
{"id": "7953938", "revid": "729019", "url": "https://it.wikipedia.org/wiki?curid=7953938", "title": "I Remember Clifford", "text": " &lt;ns&gt;0&lt;/ns&gt;\n &lt;revision&gt;\n &lt;parentid&gt;110167901&lt;/parentid&gt;\n &lt;timestamp&gt;2021-03-07T17:49:42Z&lt;/timestamp&gt;\n &lt;contributor&gt;\n &lt;username&gt;Pil56-bot&lt;/username&gt;\n &lt;/contributor&gt;\n &lt;minor /&gt;\n &lt;comment&gt;smistamento lavoro sporco e fix vari&lt;/comment&gt;\n &lt;model&gt;wikitext&lt;/model&gt;\n &lt;format&gt;text/x-wiki&lt;/format&gt;\nI Remember Clifford \u00e8 un brano musicale jazz composto dal sassofonista Benny Golson in memoria del trombettista Clifford Brown morto prematuramente in un incidente stradale. Fu inciso per la prima volta nel gennaio 1957 da Donald Byrd e Gigi Gryce nell'LP Jazz Lab.\nIl brano.\nNonostante il brano sia un tributo per l'amico scomparso, il pezzo non esprime disperazione, la musica \u00e8 ispirata al ricordo, pi\u00f9 che all'assenza. Malgrado la sofisticata costruzione armonica, la melodia risulta sempre naturale, il tema principale sembra proprio esprimere un ricordo che \u00e8 dentro di noi e riaffiora quando meno ce lo aspettiamo.\nIl testo.\nNel 1957 Jon Hendricks compose un testo in cui esprime la sua ammirazione per il grande talento del trombettista. Lo stesso anno Dinah Washington incise il brano, nel 1962 fu ripreso da Carmen McRae, nel 1978 fu la volta di Sarah Vaughan, nel 1985 dal gruppo vocale The Manhattan Transfer ed in seguito da altri vocalisti."}
{"id": "7953952", "revid": "287204", "url": "https://it.wikipedia.org/wiki?curid=7953952", "title": "USS Bobolink", "text": "Due unit\u00e0 della United States Navy hanno portato il nome di USS \"Bobolink\":"}
{"id": "7953954", "revid": "767487", "url": "https://it.wikipedia.org/wiki?curid=7953954", "title": "Luigi Soffietti", "text": "Partecip\u00f2 a 56 gare automobilistiche e Gran Premi vari tra il 1932 ed il 1938, alle guide prima di Alfa Romeo e poi Maserati. Sebbene non vinse mai alcuna gara, prese parte ad importanti gare quali: la Mille Miglia, la Targa Florio, il Gran Premio di Germania, il Gran Premio di Tripoli ed il Gran Premio di Monaco."}
{"id": "7953961", "revid": "38120", "url": "https://it.wikipedia.org/wiki?curid=7953961", "title": "A\u00e7a\u00ed", "text": ""}
{"id": "7953967", "revid": "1149807", "url": "https://it.wikipedia.org/wiki?curid=7953967", "title": "Enlight Software", "text": ""}
{"id": "7953970", "revid": "965985", "url": "https://it.wikipedia.org/wiki?curid=7953970", "title": "War Song", "text": "War Song \u00e8 un singolo collaborativo di Neil Young, Graham Nash, pubblicato nel 1972.\nIl brano.\nIl brano \u00e8 stato realizzato in supporto della campagna elettorale presidenziale del 1972 in supporto a George McGovern, che concorreva a Richard Nixon nelle elezioni presidenziali.\nEsso vede la collaborazione anche del gruppo The Stray Gators."}
{"id": "7953971", "revid": "287204", "url": "https://it.wikipedia.org/wiki?curid=7953971", "title": "USS Boise", "text": "Due unit\u00e0 della United States Navy hanno portato il nome di USS \"Boise\":"}
{"id": "7953974", "revid": "834032", "url": "https://it.wikipedia.org/wiki?curid=7953974", "title": "Vittorio Belmondo", "text": "Partecip\u00f2 a 23 gare alla guida di Maserati e poi Alfa Romeo tra il 1934 ed il 1938, ottenendo una vittoria sul Circuito di Varese nel 1935, un secondo posto e tre terzi posti."}
{"id": "7953977", "revid": "547034", "url": "https://it.wikipedia.org/wiki?curid=7953977", "title": "Tommaso di Cantimpr\u00e9", "text": "Biografia.\nTommaso di Cantimpr\u00e9 nasce nel 1201 a Sint-Pieters-Leeuw (una cittadina vicino a Bruxelles), nel ducato di Brabant, da una famiglia nobile. Nel 1206 il padre (di ritorno dalla Palestina, dove aveva combattuto seguendo Riccardo re d\u2019Inghilterra) lo manda a Li\u00e8ge: qui Tommaso intraprende, dall\u2019et\u00e0 di 5 anni agli 11, i primi studi, e ha anche la possibilit\u00e0 di incontrare Jacques de Vitry, che allora predicava in quei luoghi.\nNel 1217, all\u2019et\u00e0 di 16 anni, riveste l\u2019abito dei Canonici Regolari di S. Agostino nell\u2019abbazia di Cantimpr\u00e9 (situata vicino a Cambrai), dove \u00e8 poi promosso al sacerdozio. Tommaso trascorre dunque quindici anni nell\u2019abbazia di Cantimpr\u00e9, dove rappresenta una fonte di edificazione per i suoi fratelli religiosi.\nNel 1232 Tommaso di Cantimpr\u00e9 entra nell\u2019Ordine di San Domenico a Leuven, sempre nel Brabant, e nel 1233 viene inviato dall\u2019Ordine a Colonia, cos\u00ec da poter perseguire gli studi teologici superiori: Tommaso ha qui l\u2019occasione di studiare e perfezionarsi sotto la guida di Alberto Magno. \nTrascorsi quattro anni a Colonia, Tommaso si reca a Parigi, presso lo \"studium\" domenicano di San Giacomo, per perfezionarsi ulteriormente nelle scienze, e per prepararsi all\u2019ufficio della predicazione.\nNel 1240 egli torna finalmente a Leuven, dove per merito dei suoi studi \u00e8 nominato professore di filosofia e teologia, ruolo da lui ricoperto con grande distinzione. Nel 1246, poi, Tommaso diventa sottopriore e lector a Leuven. \nForse incoraggiato dalla diffidenza dei domenicani nei confronti degli studi, o piuttosto spinto da una sorta di \u2018conversione\u2019, nell\u2019ultima parte della sua vita Tommaso si dedica alla predicazione. Egli intraprende quindi attivit\u00e0 missionarie che spaziano in tutto il Brabant, in Germania, in Belgio e in Francia: visto il grande successo da lui ottenuto anche in questo campo, Tommaso guadagna il titolo di \u2018Predicatore Generale\u2019. Tommaso di Cantimpr\u00e9 muore a Leuven, presumibilmente il 15 maggio del 1272.\nOpere.\nTommaso di Cantimpr\u00e9 \u00e8 autore di opere di carattere diverso, tutte in lingua latina; all\u2019interno della sua produzione possiamo distinguere un filone morale-enciclopedico e un filone agiografico. \nRientrano nel filone morale-enciclopedico l\u2019opera enciclopedica \"De natura rerum\" e l\u2019opera morale \"Bonum universale de apibus\", qui di seguito trattate partitamente nello specifico.\nPer il filone agiografico abbiamo invece una \"Vita Joannis abbatis primi monasterii\" \"Cantimpratensis\", il \"Supplementum ad vitam Mariae Oigniacensis\", e tre vite dedicate ad altrettante sante donne della diocesi di Liegi, ovvero la \"Vita S. Christinae virginis Mirabilis dictae\", la \"Vita preclare virginis Margarete de Ypris\" e la \"Vita Piae Lutgardiae\" (riferite, rispettivamente, a Cristina l'Ammirabile, Margherita d'Ypres e santa Lutgarda).\nEsula da questa ripartizione un\u2019opera minore \u2013 anche solo per la sua lunghezza (105 versi) \u2013 di Tommaso di Cantimpr\u00e9, ovvero un \"Hymnus de beato Jordano\", scritto appunto in onore del beato Giordano di Sassonia (morto nel 1237), uno dei personaggi-chiave dell\u2019ordine domenicano.\n\"De natura rerum\".\nIl \"De natura rerum\" (o \"Liber de natura rerum\") \u00e8 forse l\u2019opera pi\u00f9 significativa di Tommaso di Cantimpr\u00e9, sia perch\u00e9 si tratta del testo a cui l\u2019autore ha dedicato pi\u00f9 tempo (quasi vent\u2019anni di lavorazione, dal 1225 ca. al 1244), sia in quanto opera che ha avuto la maggiore fortuna successiva, testimoniata dai numerosi codici che la riportano e dai molti autori che vi si sono ispirati.\nIl \"De natura rerum\" \u00e8 un\u2019opera enciclopedica \u2013 legata quindi a un genere, quello dell\u2019enciclopedismo, ampiamente diffuso nel Basso Medioevo latino \u2013 che vuole configurarsi specificamente come compendio completo ed esaustivo della storia naturale precedente, soprattutto a uso del clero. \nUna prima redazione \u2018stabile\u2019 del testo risale al 1237-1240 (periodo in cui Tommaso si trova presso lo \"studium\" domenicano di Parigi) ed \u00e8 strutturata in 19 libri. Successivamente per\u00f2 l\u2019autore stesso rielabora profondamente l\u2019opera, inserendovi numerose interpolazioni: questa seconda redazione del \"De natura rerum\" si data al 1244 ed \u00e8 organizzata in venti libri, di argomento vario: \nIl \"De natura rerum\" di Tommaso dipende da diverse fonti: \"in primis\" il grande filosofo Aristotele \u2013 \"auctoritas\" fondamentale per il pensiero medievale, proprio a partire dal XIII secolo \u2013 e i due autori latini Plinio il Vecchio e Solino, rispettivamente del I e del III secolo. A questi nomi va aggiunto quello di Ambrogio, ma anche \u2013 avvicinandoci nel tempo a Tommaso \u2013 quello di Jacques de Vitry. Il libro XX, aggiunto successivamente, deriva poi ampiamente dal \"De philosophia mundi\" di Guglielmo di Conches. Tommaso indica all\u2019interno dell\u2019opera come fonte anche un anonimo \u2018sperimentatore\u2019. Oltre ai pochi nomi facilmente individuabili, inoltre, \u00e8 certo che Tommaso di Cantimpr\u00e9 ha utilizzato un gran numero di fonti diverse che non sempre \u00e8 facile riconoscere.\nCome si \u00e8 gi\u00e0 accennato, il \"De natura rerum\" ha avuto una certa fortuna successiva, soprattutto in periodo rinascimentale: in quest\u2019epoca l\u2019opera viene spesso plagiata, anche per i cataloghi di pietre e di mostri, ma soprattutto per i cataloghi di animali. Del testo sono anche stati realizzati vari volgarizzamenti e pure una traduzione in olandese (il \"Der Naturen Bloeme\" di Jacob van Maerlant); del resto, si basa ampiamente sull\u2019opera di Tommaso anche Konrad von Megenberg per il suo \"Buch der Natur\" (1475). \nA livello di tradizione testuale, inoltre, il \"De natura rerum\" ha avuto una grande diffusione, testimoniata dai pi\u00f9 di cento manoscritti che tramandano il testo. Tuttavia, la maggior parte dei codici non presenta l\u2019opera nella sua integrit\u00e0 (la quale, anzi, si riscontra solo in due manoscritti), bens\u00ec in una forma abbreviata: questa forma ha quindi avuto una diffusione ben pi\u00f9 ampia dell\u2019opera nella sua redazione originale.\n\"Bonum universale de apibus\".\nTommaso di Cantimpr\u00e9 \u00e8 anche autore del \"Bonum universale de apibus\", un\u2019opera di edificazione morale e spirituale \u2013 composta tra il 1256/57 e il 1263 ma probabilmente nel 1259 \u2013 che si basa sull\u2019allegoria della vita in una comunit\u00e0 di api per trattare tematiche legate alla condotta morale e ai doveri di superiori e subordinati. \nIl \"Bonum universale de apibus\" \u00e8 organizzato in 2 libri: il primo (\"De prelatis\") tratta dei \u2018prelati\u2019 (ovvero di vescovi, abati e signori), il secondo (\"De subditis\") tratta dei subordinati (sia monaci che laici). Ciascun capitolo presenta all\u2019inizio l\u2019esposizione di una propriet\u00e0 delle api, segue un\u2019interpretazione allegorica della stessa \u2013 in genere di tipo morale \u2013 e infine si ha una serie di \"exempla\". Mentre i passi sulle api e sulle interpretazioni allegoriche sono tratti (come dice l\u2019autore stesso) da \u2018altri libri\u2019, Tommaso riprende la materia di ogni exemplum \u00abdalla propria esperienza o da fonti orali contemporanee, religiose o laiche\u00bb. Nel complesso, il testo rappresenta quindi \u00abun trattato di teologia pratica e di morale\u00bb.\nCome il \"De natura rerum\", anche il \"Bonum universale\" ha avuto una grande fortuna: la tradizione manoscritta \u00e8 infatti molto ampia, contando anche in questo caso pi\u00f9 di cento manoscritti. Si sono avute anche diverse stampe: una stampa a Deventer prima del 1478, poi una a Parigi, e ancora 3 stampe successive (1597, 1605, 1627) a Douai. Il testo ha inoltre ispirato per molti secoli vari scrittori, tra cui Johannes Nider, che si \u00e8 basato sul \"Bonum universale\" di Tommaso per la struttura del \"Formicarius\" (1436-1438).\nAd oggi manca ancora un\u2019edizione critica moderna dell\u2019opera.\nIl \"Bonum universale de apibus\" ha avuto in seguito una certa risonanza anche perch\u00e9 contiene (nel paragrafo \"Cur Iudaei Christianum sanguinem effundant quotannis\") la prima teorizzazione organica della questione antisemita nota come \u2018Accusa del sangue\u2019: gli ebrei erano allora accusati di omicidi rituali di cristiani. Nel tentativo di capire la ragione sottesa a questi rituali, Tommaso afferma che a partire dall\u2019uccisione di Cristo gli ebrei soffrivano di emorragie \u2013 si ricordi l\u2019affermazione di Pilato \u00abPossa il suo sangue essere su di noi e sui nostri figli\u00bb (Mt 27, 25) \u2013 e quindi essi uccidevano i cristiani, per poi servirsi del loro sangue nei rituali, poich\u00e9 convinti di poter in questo modo guarire. Essi avevano infatti interpretato (erroneamente) alla lettera l\u2019indicazione di un loro profeta secondo cui \u201csolo il sangue cristiano avrebbe potuto alleviare questo male\u201d, quando in realt\u00e0 la profezia si riferiva figuratamente al sangue di Cristo (\"solo sanguine Christiano\", appunto), simbolicamente bevuto durante l'eucaristia: l'unico bene per gli ebrei sarebbe quindi stata la conversione alla vera fede. Tommaso dice di aver saputo di questa cosa da un non meglio precisato \u2018ebreo convertito\u2019: si tratta probabilmente di Nicholas Donin.\nAll\u2019interno del \"Bonum universale\" Tommaso cita anche la teoria blasfema dei tre impostori, secondo cui i fondatori delle tre grandi religioni \u2013 Mos\u00e8, Maometto e Ges\u00f9 \u2013 avrebbero \u00absoggiogato il mondo con le loro sette e i loro insegnamenti: [\u2026] Mos\u00e8 ingann\u00f2 gli ebrei, Ges\u00f9 i cristiani e Maometto i gentili\u00bb. Tommaso di Cantimpr\u00e9 attribuisce quest\u2019idea al teologo Simon de Tournai (o \"Simon de Tornaco\", come lo chiama Tommaso), maestro di teologia nell\u2019Universit\u00e0 di Parigi che secondo lui avrebbe meritato, per il fatto di averla pronunciata, una crisi epilettica che lo rese muto.\nI testi agiografici.\nTommaso di Cantimpr\u00e9 \u00e8 anche autore di vari testi agiografici, per i quali egli \u00e8 considerabile uno dei primi grandi autori dell\u2019agiografia mistica. \nA eccezione della Vita \"Joannis abbatis primi monasterii Cantimpratensis\" \u2013 composta tra il 1224 e il 1228 e relativa al fondatore e primo abate dell\u2019abbazia di Cantimpr\u00e9 \u2013 Tommaso scrive infatti biografie mistiche su figure femminili di sante, tutte legate al territorio belga-fiammingo. \nLe sue agiografie mistiche rappresentano quindi un \"corpus\" di testi, composto indicativamente tra 1231 e 1248, che si configura come \u00abun florilegio di Vite delle sante donne che abitano negli ovili di Liegi\u00bb: attraverso questo insieme di opere agiografiche Tommaso di Cantimpr\u00e9 ci offre insomma \u00abuno specchio della complessit\u00e0 e fluidit\u00e0 delle forme di vita religiosa della diocesi di Liegi\u00bb. Trattiamo ora partitamente le singole opere che compongono questo \"dossier\" agiografico.\n\"Supplementum ad vitam Mariae Oigniacensis\".\nLa prima opera agiografica di Tommaso \u00e8 in realt\u00e0 un\u2019aggiunta, un \"Supplementum\" appunto, alla \"Vita di Maria d\u2019Oignies\", scritta nel 1215 da Jacques de Vitry sulla figura di Maria di Oignies. \nTommaso scrive il \"Supplementum ad vitam Mariae Oigniacensis\" intorno al 1230 su richiesta specifica della comunit\u00e0 di Oignies (o meglio proprio \u00abcostretto dal priore di Oignies\u00bb), che voleva cos\u00ec promuovere \u2013 anche grazie all\u2019autorialit\u00e0 di Tommaso \u2013 la sua immagine. \nOltre che la prima opera di Tommaso su una donna santa, il \"Supplementum\" \u00e8 anche una delle prime testimonianze scritte sulla vita in una comunit\u00e0 beghina. Maria di Oignies \u00e8 infatti una delle pi\u00f9 note beghine, poich\u00e9 ella apparteneva proprio a quelle \u00abpiccole repubbliche di donne semireligiose [\u2026] protette ma insieme controllate dalle autorit\u00e0 ecclesiastiche [\u2026] per la creativit\u00e0 delle loro pratiche religiose e devozionali\u00bb.\nNel racconto che fa della vita di Maria di Oignies, inoltre, Tommaso dimostra di essere stato profondamente colpito da lei, tanto da considerarla una maestra. Fin dalla sua prima opera agiografica, Tommaso di Cantimpr\u00e9 vuole anche proporre un ideale di cristianit\u00e0: sotto il segno di Maria d\u2019Oignies, infatti, l\u2019autore vuole indicare che \u00abil male non \u00e8 identificabile solo negli infedeli e negli eretici, ma si annida nei cuori e nel seno stesso della \"christianitas\"\u00bb.\n\"Vita S. Christinae virginis Mirabilis dictae\".\nTommaso di Cantimpr\u00e9 scrive la sua prima agiografia \u2018autonoma\u2019, anche se si tratta gi\u00e0 del suo secondo ritratto femminile (dopo quello di Maria di Oignies), sulla vita di Cristina di St. Trond, una mistica belga (morta nel 1224) nota come Cristina la Mirabile: Tommaso scrive l\u2019opera intorno al 1232 a partire da testimonianze dirette di chi l\u2019aveva conosciuta. Nella figura di Cristina, egli vuole di nuovo rappresentare un ideale, in questo caso un \u00abmodello di perfezione estremo e rarefacente, [che] ripropone dopo una pausa millenaria gli orizzonti mistici della \u201csanta follia\u201d\u00bb. \nIl valore \u2018storico\u2019 di questa \"Vita\" \u00e8 profondamente dubbio (come si evince anche dal confronto con le informazioni che Jacques de Vitry d\u00e0 su Cristina nel \"Prologo\" della gi\u00e0 citata \"Vita B. Mariae Oigniensis\") ma del resto a livello letterario per questo tipo di testi non conta tanto la verit\u00e0 \u2018storica\u2019, quanto piuttosto il modello di santit\u00e0 che emerge dall\u2019opera. \n\"Vita preclare virginis Margarete de Ypris\".\nLa \"Vita preclare virginis Margarete de Ypris\" (o \"Vita Beatae Margaritae Iprensis\") \u00e8 la seconda agiografia mistica \u2018autonoma\u2019 di Tommaso, dedicata alla vita di Margherita di Ypres, beata belga morta nel 1237. \nLa \"Vita Margaritae\" \u00e8 stata composta \u2013 su commissione del predicatore domenicano Sigieri da Lilla \u2013 sicuramente prima del 1244, ma probabilmente anche ben prima: il tono del racconto d\u00e0, infatti, una \u00absensazione di prossimit\u00e0 e immediatezza\u00bb.\nDall\u2019immagine che ne viene data nell\u2019opera, \u00e8 evidente che attraverso la figura di Margherita Tommaso vuole proporre un ideale di devozione femminile secondo la visione domenicana; nell\u2019agiografia a lei dedicata, infatti, Margherita rappresenta l\u2019evidenza che \u00abla perfezione femminile si esprime nel silenzio, nella preghiera e nella sottomissione\u00bb. Non si vuole cos\u00ec proporre una necessit\u00e0 di isolamento: la beata \u00e8 anzi \u2013 di nuovo coerentemente agli ideali domenicani \u2013 profondamente \u00ablegata alla nuova realt\u00e0 della presenza cittadina dei Predicatori\u00bb.\nTommaso di Cantimpr\u00e9 esprime qui chiaramente la concezione domenicana circa la centralit\u00e0 della presenza femminile, che \u00abha un valore insostituibile per il successo della missione\u00bb, proprio come affermato, negli stessi anni, dal \u00abmaestro generale dell\u2019Ordine Giordano di Sassonia\u00bb.\n\"Vita Piae Lutgardiae\".\nIl capolavoro agiografico di Tommaso, in quanto opera \u00abmolto pi\u00f9 elaborata e compiuta delle prove precedenti\u00bb, \u00e8 sicuramente la \"Vita Piae Lutgardiae\" (o \"Vita Lutgardis\"). Si tratta della vita di Lutgarda di Tongres, morta nel 1246 e poi diventata santa patrona delle Fiandre. Tommaso scrive l\u2019opera nel 1248, ma la rielabora in seguito nel 1254-1255.\nA differenza delle due \"Vite\" precedenti, legate a figure di penitenti laiche, con la \"Vita Lutgardis\" Tommaso propone il ritratto di una monaca cisterciense di Aywi\u00e8res: si tratta quindi di \u00abun ritratto claustrale\u00bb, che serve all\u2019autore per spiegare \u00abil significato mistico della clausura, [\u2026] spazio atopico in cui \u00e8 possibile vivere in termini radicali l\u2019incontro con Dio\u00bb.\nEdizioni e traduzioni.\nEdizioni critiche di riferimento.\nPer il \"De natura rerum\": Boese HELMUT (ed.), \"Liber de natura rerum\", Berlin-New York, Walter de Gruyter, 1973.\nPer il \"Bonum universale de apibus\": George COLVENEER (ed.), \"Bonum universale de apibus\", Bellerus, 1597. Disponibile online (https://archive.org/details/bub_gb_HS5SAAAAcAAJ/page/n3).\nPer l\u2019\"Hymnus de beato Jordano\": AA.SS., \"Hymnus de beato Jordano\", Februarii tomus II, februarii XIII, Parigi-Roma, 1867, pp. 739-740. \nPer la \"Vita Joannis abbatis primi monasterii Cantimpratensis\": Robert GODDING (ed.), \"Une \u0153uvre in\u00e9dite de Thomas de Cantimpr\u00e9: la \u00abVita Ioannis Cantipratensis\u00bb\" in \u00abRevue d\u2019histoire eccl\u00e9siastique\u00bb, LXXVI, 1981, pp. 241-316.\nPer il \"Supplementum ad vitam Mariae Oigniacensis\": Robert B. C . HUYGENS (ed.), \"Iacobus de Vitriaco, Vita Marie de Oignies. Thomas Cantipratensis, Supplementum\", Turnhout, Brepols, 2012 (Corpus christianorum. Continuatio mediaevalis, 252).\nPer la \"Vita S. Christinae virginis Mirabilis dictae\": AA.SS., \"Vita sanctae Christinae mirabilis\", Iulii tomus V, iulii XXIV, Parigi-Roma, 1867, pp. 650-660.\nPer la \"Vita preclare virginis Margarete de Ypris\": Giles MEERSSEMAN (ed.), \"Les fr\u00e8res Pr\u00eacheurs et le mouvement d\u00e9vot en Flandre au XIIIe si\u00e8cle\", in \u00abArchivium Fratrum Praedicatorum\u00bb, XVIII, 1948, pp. 69-130, pp. 106-130.\nPer la \"Vita Piae Lutgardiae\": AA.SS., \"Vita piae Lutgardis\", Iunii tomus IV, Iunii XVI, Parigi-Roma, 1867, pp. 187-210.\nTraduzioni.\nSi segnalano anche alcune traduzioni in lingua moderna:"}
{"id": "7953979", "revid": "729019", "url": "https://it.wikipedia.org/wiki?curid=7953979", "title": "Guerra Savoia-Genova del 1625", "text": "La guerra tra il ducato di Savoia e la Serenissima repubblica di Genova del 1625, detta anche prima guerra Genova-Savoia, fu una breve campagna militare avvenuta durante la Guerra dei Trent'anni.\nAntefatti.\nLe tensioni tra il ducato di Savoia e la repubblica di Genova risalivano a molto prima del 1625. Nel 1533 l'ultimo marchese del Monferrato, Giangiorgio Paleologo, mor\u00ec senza eredi e il territorio, dopo essere stato sequestrato dall'impero, fu assegnato nel 1536 ai Gonzaga grazie al trattato di Cateau-Cambr\u00e9sis. Questo provoc\u00f2 l'entrata del marchesato nell'orbita spagnola garantendo, assieme al marchesato del Finale, un corridoio tra Genova, filospagnola, e Milano.\nIl problema era che i Savoia vantavano diritti sull'area, e questo port\u00f2 a numerose tensioni nei decenni seguenti.\nDopo la Prima guerra del Monferrato, finita nel 1617 con il ritiro delle truppe savoiarde, il ducato, interessato anche a ottenere ulteriori sbocchi sul mare, non ritenendo sufficienti Oneglia e Maro acquisiti in precedenza, si focalizz\u00f2 sulla Repubblica di Genova.\nAltro elemento problematico fu il Marchesato di Zuccarello, utile per potere controllare la Riviera di Ponente: esso era stato comprato da Carlo Emanuele I nel 1586 dal marchese Scipione del Carretto, ma la repubblica di Genova mand\u00f2 all'imperatore Rodolfo II un inviato a Praga per chiedere, col supporto di Ottavio del Carretto fratello del marchese e gentiluomo alla corte imperiale, che la compravendita fosse invalidata. L'imperatore nel 1593 diede infine il territorio a Ottavio del Carretto, a patto che all'estinzione della famiglia il feudo passasse ai Savoia. Ma nel 1622 tale diritto fu annullato e Ottavio vendette il marchesato alla repubblica di Genova nel 1624. Nel 1623 il duca di Savoia, la Francia e Venezia firmarono un'alleanza per la Guerra di Valtellina, ma nel 1624, all'insaputa dei veneziani, il ducato e i francesi (che volevano distrarre gli spagnoli dagli altri fronti su cui erano impegnati in quel periodo) organizzarono le operazioni contro la repubblica di Genova, e ne pianificarono la spartizione. Nei primi mesi del 1625 i Francesi fecero marciare i loro soldati in Piemonte, e negli stessi mesi i genovesi, accortisi delle manovre, iniziarono i preparativi militari, mentre il duca di Feria, inviato del re di Spagna, disse che la Spagna avrebbe sostenuto la Repubblica, e su insistenza dei genovesi promise che 4000 svizzeri sarebbero stati mandati ad aiutare lo stato ligure.\nLe forze in campo.\nGenova.\nLa repubblica di Genova allora impiegava stabilmente pochi soldati (giusto il necessario per proteggere Genova da rivolte o colpi di mano da fazioni politiche e alcuni centri rivieraschi e posti di confine), che nel 1625 arrivavano a un totale di 1600 uomini a Genova e Savona e 620 in fortezze minori. In caso di guerra si assoldavano mercenari detti \"stipendiati\", specialmente tedeschi, svizzeri e corsi, ma si poteva ricorrere anche a soldati arruolati localmente detti \"paeselli\". Per alleggerire il fardello delle casse pubbliche era possibile che ricchi privati mantenessero a proprie spese delle compagnie di soldati.\nA supportare il tutto vi erano poi le compagnie della Milizia, servizio a cui prendevano parte alcuni uomini selezionati tra tutti gli adulti maschi validi della Repubblica: questi individui erano chiamati \"Scelti\". Questi uomini dovevano provvedere da soli al proprio equipaggiamento e alle munizioni, e non ricevevano alcuna paga.\nPrivilegi ed esenzioni dal servizio, la gratuit\u00e0 della prestazione e il fatto che ogni soldato dovesse procurarsi le proprie armi ostacolavano la funzionalit\u00e0 della milizia, che in molti casi (anche se non tutti, come nella battaglia presso il Monte Pertuso) diede pessima prova di s\u00e9. Le truppe della riviera di Levante erano anche meno idonee di quelle del Ponente ligure, poich\u00e9 avevano avuto meno occasioni di combattere nel passato recente.\nIl territorio della Repubblica era stato diviso in colonnellati, presieduti da colonnelli che si preoccupavano di addestrare la milizia nei giorni di festa. \nLe truppe erano composte prevalentemente da archibugieri e picchieri.\nDucato di Savoia.\nFin dal 1560 era stato istituito il sistema delle milizie paesane (messo in pratica solo dal 1564) reclutando gli uomini tra i 18 e i 50 anni, addestrandoli nei giorni di festa e concedendo loro piccoli privilegi.\nTale milizia era poi stata ulteriormente divisa tra \"generale\" e \"scelta\" nel 1591: per quest'ultima venivano scelti gli uomini pi\u00f9 prestanti, con la possibilit\u00e0 per\u00f2 di essere sostituiti. A nutrire e alloggiare queste milizie provvedevano dal 1618 in Piemonte i comuni.\nGli uomini della milizia scelta si trovavano a prestare servizio per un anno, mentre quelli della generale facevano turni mensili. La protezione delle fortezze, dei confini e la guardia del sovrano erano invece garantite da truppe pagate dallo stato, spesso costituite da forestieri.\nSvolgimento.\nL'8 marzo una forza di 24.000 fanti e 3000 cavalli (un terzo del totale era francese, il resto savoiardo) con 40 cannoni avanz\u00f2 verso Capriata, poi pass\u00f2 a Ovada e Rossiglione che furono conquistate. A causa della difficolt\u00e0 di attraversare i passi montani la forza si diresse verso Novi, che fu presa anch'essa, e poi a Voltaggio.\nLa repubblica di Genova non era ancora pronta per la guerra, ma dopo un iniziale panico che fece pensare di abbandonare la riviera di Ponente, mand\u00f2 a Voltaggio Tommaso Caracciolo, appena giunto in citt\u00e0 come rinforzo con 3000 uomini. La repubblica di Genova mand\u00f2 anche 5000 soldati a Voltaggio, dove si scontrarono coi franco-piemontesi e vennero sconfitti. Tommaso Caracciolo fu inoltre catturato dall'esercito nemico. Il duca di Savoia assedi\u00f2 e prese Gavi agli inizi di aprile.\nNel frattempo tuttavia il re di Spagna aveva mandato altri 6000 soldati a Genova. I genovesi iniziarono a spargere notizia sia a Madrid che a Roma delle brutali occupazioni franco-piemontesi e nello stesso periodo catturarono Oneglia, enclave piemontese dal 1576.\nA seguito della presa di Gavi, i comandanti sabaudi e francesi ebbero dei dissidi nel mettere in pratica gli accordi stabiliti precedentemente tra il ducato e il regno sulla spartizione del territorio e sul collocamento della guarnigione a Genova, nonostante il fatto che l'esercito non fosse neanche giunto presso la citt\u00e0, tuttavia riuscirono a ricomporre lo screzio verso met\u00e0 maggio. Un tentativo di penetrazione del duca Carlo Emanuele I presso Mignanego e il monte Pertuso fu fermato dalla locale milizia di scelti; in generale la milizia della Val Polcevera si diede alla guerriglia per arrestare l'avanzata nemica.\nVittorio Amedeo, figlio del duca, prese Pieve di Teco con 10.000 uomini e cattur\u00f2 Giovanni Gerolamo Doria che gli si era opposto con 4500 soldati; poi giunse in rapida successione ad Albenga (15 maggio), Oneglia (16 maggio), Porto Maurizio (18 maggio) e Ventimiglia (22 maggio), accettandone la resa. A Ventimiglia per\u00f2, nonostante la resa della citt\u00e0, il castello oppose resistenza. Dal 26 maggio i cannoni dell'esercito attaccante aprirono quindi il fuoco, spingendo il governatore alla capitolazione. Questo fu l'ultimo successo franco-piemontese della guerra, perch\u00e9 i dissidi tra Carlo Emanuele e il comandante francese, il maresciallo Fran\u00e7ois de Bonne de Lesdigui\u00e8res, si acuirono nuovamente: il primo voleva puntare a Genova, mentre il secondo, considerando le perdite tra le sue truppe, voleva interrompere la campagna, temendo sia il numero dei soldati spagnoli a Genova sia la mancanza di rifornimenti. Poich\u00e9 si escludeva l'assedio a Genova, non si poteva per\u00f2 ritornare in Piemonte, pena l'ignominia; inoltre le truppe si trovavano in una posizione poco difendibile, quindi si decise di attaccare Savona, ma prima ancora, a inizio giugno, il duca di Feria, che comandava una parte dell'esercito spagnolo, raccolse truppe ad Alessandria e attacc\u00f2 Acqui, spingendo i savoiardi a ritirarsi dalle proprie posizioni verso met\u00e0 giugno, mentre il marchese di Santa Cruz con una flotta di settanta galee e 8000 soldati tra Spagnoli e Genovesi riconquist\u00f2 numerosi centri costieri e prese i possedimenti sabaudi di Oneglia e Maro.\nLe ostilit\u00e0 furono quindi interrotte fino al 5 marzo 1626, quando col trattato di Monzon si pose fine alla guerra, ma la vera pace si ottenne solo nel 1633. Oneglia fu restituita ai Savoia, ma prima le sue fortificazioni furono distrutte. In definitiva la vittoria genovese ripristin\u00f2 lo status quo ante bellum."}
{"id": "7953980", "revid": "436907", "url": "https://it.wikipedia.org/wiki?curid=7953980", "title": "Mein Herz brennt", "text": "Mein Herz brennt \u00e8 un singolo del gruppo musicale tedesco Rammstein, pubblicato il 7 dicembre 2012.\nDescrizione.\nSi tratta di una versione al pianoforte dell'omonimo brano originariamente inciso dal gruppo per il terzo album in studio \"Mutter\".\nIl testo della canzone mostra un cantante che descrive il terrore provocato dagli incubi, la frase di apertura del coro presente nella canzone (\"\"Nun, liebe Kinder, gebt fein Acht. Ich habe euch etwas mitgebracht\", che in tedesco significa \"Ora, cari bambini, fate attenzione. Ho portato qualcosa per voi\".) \u00e8 ripresa dalla serie televisiva animata tedesca \"Sabbiolino\" che d\u00e0 ai bambini una storia della buonanotte. Il cantante nella canzone appare come una versione pi\u00f9 oscura del personaggio.\nVideo musicale.\nIn occasione della pubblicazione dell'album video \"Videos 1995-2012\", il 14 dicembre 2012 il gruppo ha pubblicato sia il videoclip per la versione al pianoforte che quello per la versione originaria, entrambi diretti da Zoran Biha\u0107.\nIl primo mostra Till Lindemann insanguinato e piano di tagli mentre si muove cantando in una stanza misteriosa, mentre il secondo mostra anche i restanti componenti del gruppo.\nTracce.\nTesti e musiche dei Rammstein."}
{"id": "7953981", "revid": "406204", "url": "https://it.wikipedia.org/wiki?curid=7953981", "title": "Fegato divinatorio", "text": ""}
{"id": "7953984", "revid": "965985", "url": "https://it.wikipedia.org/wiki?curid=7953984", "title": "Four Strong Winds", "text": "Four Strong Winds \u00e8 un brano musicale scritto da Ian Tyson nel 1961 e registrato dal duo folk canadese Ian &amp; Sylvia. \nCover.\nLa canzone \u00e8 stata registrata da moltissimi artisti tra cui Neil Young, The Band, Hank Snow, The Seekers, Judy Collins, The Browns, Bob Dylan, Marianne Faithfull, The Searchers, John Denver, The Kingston Trio, Trini Lopez, Waylon Jennings, Bobby Bare, The Wolfe Tones, Blue Rodeo, Joan Baez, Harry Belafonte, Tony Rice, Johnny Cash, The Carter Family, Hep Stars e Sarah McLachlan."}
{"id": "7953996", "revid": "36426", "url": "https://it.wikipedia.org/wiki?curid=7953996", "title": "Croce del Trebbio", "text": ""}
{"id": "7953997", "revid": "1442080", "url": "https://it.wikipedia.org/wiki?curid=7953997", "title": "Universal Language", "text": "Universal Language \u00e8 un album in studio del gruppo musicale Booker T. &amp; the M.G.'s, pubblicato nel 1977.\nTracce.\nSide 1\nSide 2"}
{"id": "7953998", "revid": "36426", "url": "https://it.wikipedia.org/wiki?curid=7953998", "title": "Chiesa di San Pietro (Vaglia)", "text": ""}
{"id": "7954017", "revid": "965985", "url": "https://it.wikipedia.org/wiki?curid=7954017", "title": "Frustration Plantation", "text": "Frustration Plantation \u00e8 un album in studio del gruppo musicale statunitense Rasputina, pubblicato nel 2004.\nTracce.\nTutte le tracce sono di Melora Creager, eccetto dove indicato.&lt;br&gt;"}
{"id": "7954024", "revid": "965985", "url": "https://it.wikipedia.org/wiki?curid=7954024", "title": "Sister Kinderhook", "text": "Sister Kinderhook \u00e8 un album in studio del gruppo musicale statunitense Rasputina, pubblicato nel 2010.\nTracce.\nTutte le tracce sono state scritte da Melora Creager."}
{"id": "7954039", "revid": "181699", "url": "https://it.wikipedia.org/wiki?curid=7954039", "title": "Leichte Kavallerie", "text": ""}
{"id": "7954042", "revid": "713168", "url": "https://it.wikipedia.org/wiki?curid=7954042", "title": "Thomas de Cantimpr\u00e9", "text": ""}
{"id": "7954043", "revid": "1745361", "url": "https://it.wikipedia.org/wiki?curid=7954043", "title": "Pelasgo (disambigua)", "text": ""}
{"id": "7954053", "revid": "1154737", "url": "https://it.wikipedia.org/wiki?curid=7954053", "title": "Monte Ostano", "text": "Il monte Ostano (1.509 ) \u00e8 una montagna delle Alpi Pennine, in Piemonte. \nCaratteristiche.\nLa montagna appartiene alle Alpi Cusiane e fa parte del crinale che divide la Valsesia dalla conca del Lago d'Orta. Lo spartiacque verso nord-est scende fino ad una sella a quota 1.412 e risale poi verso al Monte Croce, mentre a sud perde quota fino al Colle del Ranghetto proseguendo quindi in direzione del Monte Novesso. Dal tratto di crinale che collega il monte Ostano con il passo del Ranghetto si stacca verso sud-est una cresta che culmina con la Cima del Camossaro e che divide tra loro i due valloni valsesiani di Nono (ex-comune di Camasco, a sud) da quello del torrente Bagnola. Sul versante cusiano le acque sono invece drenate dal torrente Fiumetta. Sulla cima del monte Ostano si trova una cippo confinario in pietra. La montagna amministrativamente \u00e8 divisa tra il comune cusiano di Quarna Sotto e quello valsesiano di Varallo. La sua cima costituisce un ottimo punto di vista sul Monte Rosa, sul Weissmies e sulle altre montane circostanti.\nAccesso alla vetta.\nDal versante valsesiano partendo da Camasco si pu\u00f2 raggiungere la vetta del monte Ostano con una digressione su sentiero non segnato dall'itinerario che raggiunge il Monte Croce. Dalla conca del Lago d'Orta la montagna \u00e8 raggiungibile passando dal Colle del Ranghetto, con partenza da Quarna Sotto, oppure in traversata dopo avere scavalcato il Monte Croce (in questo caso la partenza avviene in genere da Quarna Sopra). Queste vie di salita sono considerate di difficolt\u00e0 escursionistica di tipo \"E\" (escursionismo medio)."}
{"id": "7954054", "revid": "110439926", "url": "https://it.wikipedia.org/wiki?curid=7954054", "title": "Narcisismo delle piccole differenze", "text": "Il narcisismo delle piccole differenze (in tedesco: \"der Narzissmus der kleinen Differenzen\") \u00e8 la tesi che le comunit\u00e0, con i loro adiacenti territori e relazioni strette, siano particolarmente propense nell'intraprendere faide e derisioni reciproche a causa dell'ipersensibilit\u00e0 ai dettagli della differenziazione. Il termine fu coniato da Sigmund Freud nel 1917 e si basa sulla precedente opera dell'antropologo britannico Ernest Crawley. Differendo leggermente solo dal linguaggio della terminologia psicoanalitica attuale, Crawley dichiar\u00f2 che ogni individuo \u00e8 separato dagli altri da un tab\u00f9 di isolamento personale, un narcisismo di differenze minori.\nUtilizzo.\nIl termine apparve ne \"Il disagio della civilt\u00e0\" (1929\u201330) in relazione all'applicazione dell'aggressione innata dell'uomo nei conflitti etnici (e di altro tipo), un processo all'epoca ancora considerato da Freud come un'opportuna e relativamente innocua soddisfazione dell'inclinazione all'aggressione. Per i lacaniani, la concezione \u00e8 chiaramente relativa alla sfera dell'immaginario: il narcisismo delle piccole differenze, il quale colloca l'invidia come elemento decisivo in questioni che implicano l'aspetto narcisistico. Lo psichiatra americano Glen O. Gabbard ha ipotizzato che il narcisismo delle piccole cose di Freud fornisca un'impalcatura per capire come in una relazione amorosa ci possa essere il bisogno di trovare ed anche ingigantire le differenze al fine di salvaguardare un sentimento di lontananza e di ego.\nPer quanto riguarda la postmodernit\u00e0, Clive Hazell sostiene che la cultura di massa sia stata considerata come fosse fondata sul narcisismo delle piccole cose per poter raggiungere una sensazione superficiale della propria unicit\u00e0, un surrogato senso di diversit\u00e0 che non \u00e8 altro che una maschera per una basilare uniformit\u00e0 ed alterit\u00e0. Il fenomeno fu rappresentato dal gruppo comico britannico Monty Python nel loro film satirico del 1979 \"Brian di Nazareth\" e dalla scrittrice Joan Didion in un saggio (facente parte del suo libro del 1968 \"Verso Betlemme\") su Michael Laski, fondatore del Partito Comunista Americano (Marxista\u2013Leninista).\nNel 2010 lo scrittore Christopher Hitchens menzion\u00f2 il fenomeno parlando dei conflitti etnico-nazionali: \"in numerosi casi di evidenti conflitti etnico-nazionalisti, i disprezzi pi\u00f9 profondi si manifestano tra persone che \u2014per molti aspetti esteriori\u2014 presentano pochissime distinzioni significative.\""}
{"id": "7954055", "revid": "1543377", "url": "https://it.wikipedia.org/wiki?curid=7954055", "title": "Zvi Zeitlin", "text": "Biografia.\nZvi Zeitlin, figlio di un medico e violinista dilettante, nacque a Dubro\u016dna (ora in Bielorussia). Emigrato in Palestina, inizi\u00f2 a studiare il violino con Alicia Velikosky. Nel 1934 Zeitlin vinse una borsa di studio, per continuare gli studi con Sascha Jacobsen alla Juilliard School di New York. Ritornato in Palestina, Zeitlin continu\u00f2 a studiare all'Universit\u00e0 Ebraica di Gerusalemme. \nNel 1940 fece il suo debutto con l\u2019Orchestra sinfonica della Palestina.\nDopo la seconda guerra mondiale, torn\u00f2 alla Juilliard School per perfezionarsi con Louis Persinger e Ivan Galamian. Fece il suo primo recital nel 1951 alla Town Hall di New York.\nConclusi gli studi e avviata la carriera da solista, poco alla volta Zeitlin si specializz\u00f2 nella musica del Novecento, tanto che Gunther Schuller, Paul Ben-Haim, Sverre Jordan e Carlos Surinach scrissero composizioni per lui.\nZeitlin fu il primo violinista a registrare integralmente le \"Caprice Variations\" (1970) di George Rochberg, e uno dei pochi violinisti della sua generazione a mettere nel proprio repertorio il Concerto di Arnold Sch\u00f6nberg.\nZeitlin insegn\u00f2 per 45 anni alla Eastman School of Music dell'Universit\u00e0 di Rochester. Dal 1976 al 1982, Zeitlin fece parte con Barry Snyder e Robert Sylvester del Trio Eastman. Nel 1962 la famiglia Lionel Perera gli don\u00f2 un Giuseppe Guarneri del Ges\u00f9 \"Principe Doria\" del 1734. "}
{"id": "7954065", "revid": "729019", "url": "https://it.wikipedia.org/wiki?curid=7954065", "title": "Guerra Savoia-Genova del 1672", "text": "La guerra tra ducato di Savoia e Repubblica di Genova avvenne tra il 1672 e il 1673.\nAntefatti.\nDa decenni vi erano tensioni tra la repubblica di Genova e il ducato di Savoia, tensioni che erano gi\u00e0 culminate in una guerra nel 1625. Il ducato voleva infatti controllare alcune posizioni strategiche e le vie di comunicazione verso le proprie enclavi portuali nel mezzo del territorio della Serenissima.\nLa nuova occasione per la guerra venne da Raffaele della Torre, un patrizio genovese. Della Torre aveva condotto a lungo una vita dispendiosa, e messo alle strette si era dato alla rapina finch\u00e9 non aveva ucciso un uomo, proteggendosi, per\u00f2, dai tribunali col suo buon nome. Ma, dopo avere derubato nel 1671 una feluca carica d'oro che doveva andare a Livorno, fugg\u00ec in Francia, e a Genova fu condannato a morte in contumacia. Della Torre si spinse allora alla corte sabauda e propose un colpo di mano per cambiare regime a Genova, con l'utilizzo di truppe mercenarie; perdipi\u00f9 contava sulla sollevazione popolare che riteneva certa alla luce delle tensioni sociali tra mercanti e nobili. In cambio del supporto Della Torre avrebbe dato Savona al ducato. Sfortunatamente per Della Torre, la congiura venne rivelata il 23 giugno del 1672, il giorno prima del colpo di mano, da Angelo Maria Vico, incaricato di reclutare le truppe. Della Torre riusc\u00ec comunque a fuggire. Nel frattempo per\u00f2 i Savoiardi avevano iniziato l'invasione.\nSvolgimento.\nContando sull'opera di Raffaele della Torre, i Savoiardi avanzarono da Ceva verso Savona. Informato del fallimento della congiura, il comandante piemontese Catalano Alfieri ricevette l'ordine da Carlo Emanuele II di muovere l'esercito nell'entroterra ligure e occupare territori contesi a lungo con la Repubblica di Genova, tra cui Zuccarello. Il conte si diresse a Garessio e poi da l\u00ec prese Pieve di Teco. La Serenissima invi\u00f2 allora le proprie truppe a Oneglia, che apparteneva ai Savoia, dove don Gabriele di Savoia (zio del duca), nominato nuovo comandante della spedizione, fu mandato ad organizzare le difese, mentre altre truppe genovesi sotto il commissario generale Gian Luca Durazzo si trincerarono ad Albenga. I sabaudi di don Gabriele dopo alcuni scontri minori furono per\u00f2 costretti a ritirarsi, mentre il conte Catalano Alfieri si ritir\u00f2 con le sue truppe nel borgo di Castelvecchio. Da l\u00ec lanci\u00f2 il 6 agosto una sortita contro le truppe genovesi, ma fu sconfitto subendo molte perdite e salvandosi a stento.\nIl 15 agosto i Genovesi attaccarono Oneglia, che si arrese senza combattere. Il duca decise allora di provare un ultimo attacco, per potere fare uno scambio con Genova e riavere Oneglia; invi\u00f2 quindi 6000 uomini sotto il comando di don Gabriele, assieme a 1000 cavalieri del marchese di Livorno, ad attaccare Ovada.\nAssedio di Ovada.\nIl 17 settembre i Piemontesi giunsero a Ovada, e cominciarono a prendere avamposti nei dintorni, come il convento dei Cappuccini. Nello stesso tempo don Gabriele mand\u00f2 truppe ad Acqui, per bloccare eventuali contrattacchi genovesi da Savona, e prese Sassello demolendone il castello e incendiando il paese. Il 9 ottobre finalmente fu lanciato l'attacco contro Ovada. I Piemontesi spararono con l'artiglieria contro i punti deboli delle mura, poi attaccarono dopo avere aperto una breccia. I Genovesi, che avevano predisposto gallerie minate nel punto dove pensavano sarebbero penetrati i Savoiardi, fecero brillare le cariche massacrando circa 400 soldati nemici. Nonostante le perdite, i Savoiardi continuarono l'assalto. Vistosi perduto, il governatore di Ovada Imperiali ordin\u00f2 ai suoi uomini la ritirata. Lui stesso rimase con pochi uomini per ostacolare i soldati del duca, ma infine si ritir\u00f2 verso il castello di Tagliolo, feudo della famiglia genovese dei Gentile ma appartenente al ducato di Milano, allora spagnolo. Quando finalmente la fortezza venne presa, alcuni barili di polvere da sparo presero fuoco (pare accidentalmente), provocando nuova strage tra gli attaccanti e alcuni prigionieri genovesi. Alla fine del combattimento i Savoiardi avevano perso 700 uomini, i Genovesi ebbero 100 morti e altrettanti prigionieri.\nDon Gabriele ordin\u00f2 allora di muovere le truppe a Rossiglione, che prese. Altri 4000 soldati piemontesi conquistarono facilmente Oneglia il 21 ottobre; i Genovesi del presidio si trincerarono a Porto Maurizio.\nLe operazioni militari si erano a questo punto concluse. Luigi XIV medi\u00f2 allora tra i due contendenti, che infine con il lodo di Saint-German-en-Laye del 18 gennaio 1673 giunsero alla pace, tornando ai confini prima della guerra."}
{"id": "7954074", "revid": "610351", "url": "https://it.wikipedia.org/wiki?curid=7954074", "title": "Campionati italiani invernali di nuoto 2017", "text": "I XX Campionati italiani invernali di nuoto (nome ufficiale Campionato italiano open in vasca corta) si sono svolti a Riccione il 1\u00b0 ed il 2 dicembre 2017. \u00c8 stata utilizzata la vasca da 25 metri.\nLe gare sono state disputate in serie.\nCollegamenti esterni.\n "}
{"id": "7954093", "revid": "481349", "url": "https://it.wikipedia.org/wiki?curid=7954093", "title": "Topolino (rivista)", "text": ""}
{"id": "7954097", "revid": "1745361", "url": "https://it.wikipedia.org/wiki?curid=7954097", "title": "Zarex", "text": "Zarex () \u00e8 stato un eroe della mitologia greca; era figlio di Caristo, nipote di Chirone.\nSpos\u00f2 Reo e divenne il padre di Anio. In alcuni resoconti, Zarex adott\u00f2 il figlio di sua moglie, Anio, allevato dal suo divino padre Apollo.\nA Zarex \u00e8 stato attribuito il merito di aver appreso la musica di Apollo e di aver fondato la citt\u00e0 di Zarex in Laconia; ha anche avuto un tempio ad Eleusi, accanto a quello di Ippotoo. C'era anche una montagna nell'isola di Eubea, che si pensava avesse preso il nome da lui."}
{"id": "7954104", "revid": "599013", "url": "https://it.wikipedia.org/wiki?curid=7954104", "title": "Milan Bojovi\u0107", "text": ""}
{"id": "7954116", "revid": "916580", "url": "https://it.wikipedia.org/wiki?curid=7954116", "title": "Adescamento", "text": "Nel diritto, l'adescamento \u00e8 il reato commesso da chi, in luogo pubblico, con atti o parole, offre prestazioni sessuali a pagamento e non."}
{"id": "7954119", "revid": "1543377", "url": "https://it.wikipedia.org/wiki?curid=7954119", "title": "Volleybalvereniging Set-Up'65 2018-2019", "text": "Questa voce raccoglie le informazioni riguardanti il Volleybalvereniging Set-Up'65 nelle competizioni ufficiali della stagione 2018-2019.\nOrganigramma societario.\nArea direttiva\nArea organizzativa\nArea tecnica\nArea sanitaria"}
{"id": "7954122", "revid": "104845895", "url": "https://it.wikipedia.org/wiki?curid=7954122", "title": "Online Film Critics Society Awards", "text": ""}
{"id": "7954123", "revid": "228587", "url": "https://it.wikipedia.org/wiki?curid=7954123", "title": "Donald Allan (ciclista)", "text": ""}
{"id": "7954124", "revid": "324143", "url": "https://it.wikipedia.org/wiki?curid=7954124", "title": "Patrick Friday Eze", "text": ""}
{"id": "7954125", "revid": "729019", "url": "https://it.wikipedia.org/wiki?curid=7954125", "title": "Legione montanara-caucasica", "text": "Creata insieme alla Legione musulmana caucasica con l'ordine del 19 febbraio 1942, i soldati della Legione montanara-caucasica o Bergkaukasien Legion vennero reclutati tra i prigionieri di guerra e i disertori sovietici.\nStoria.\nIl 2 agosto 1942, tutti i combattenti provenienti dal Caucaso settentrionale e dalle montagne (sia musulmani che cristiani) furono separati dalla Legione musulmana caucasica.\nQuesta Legione consisteva di abkhazi, circassi, kabardini, balcari, kara\u010dai, ceceni, ingusci, e dai Daghestani.\nI curdi e gli osseti del nord entrarono in legione pi\u00f9 tardi.\nSecondo gli storici. \"Il numero totale di volontari del Caucaso settentrionale dall'inizio della guerra contro l'Unione Sovietica e fino al 1945 ammontava a 28-30 mila persone\".\nFormalmente, la legione costituiva il braccio armato del cosiddetto Comitato Nazionale del Caucaso del Nord."}
{"id": "7954129", "revid": "1543377", "url": "https://it.wikipedia.org/wiki?curid=7954129", "title": "Volleybalclub Sneek 2018-2019", "text": "Questa voce raccoglie le informazioni riguardanti il Volleybalclub Sneek nelle competizioni ufficiali della stagione 2018-2019.\nOrganigramma societario.\nArea direttiva\nArea organizzativa\nArea tecnica\nArea sanitaria"}
{"id": "7954131", "revid": "228587", "url": "https://it.wikipedia.org/wiki?curid=7954131", "title": "CEV Champions League", "text": ""}
{"id": "7954140", "revid": "300067", "url": "https://it.wikipedia.org/wiki?curid=7954140", "title": "Roko Rogic", "text": ""}
{"id": "7954153", "revid": "1428919", "url": "https://it.wikipedia.org/wiki?curid=7954153", "title": "Impossible Foods", "text": "Impossible Foods Inc. \u00e8 un'azienda che produce sostituti vegetali per la carne e prodotti caseari.\nStoria.\nFondata nel 2011 con sede a Redwood City in California, l'obiettivo dell'azienda \u00e8 di dare alle persone i benefici nutrizionali e il sapore della carne e dei prodotti caseari senza gli aspetti salutari e ambientali negativi associati a quei prodotti. L'azienda fa ricerca sui prodotti animali a livello molecolare e seleziona specifiche proteine e nutrienti dalle piante per ricreare l'esperienza specifica della carne e dei prodotti caseari."}
{"id": "7954156", "revid": "1310927", "url": "https://it.wikipedia.org/wiki?curid=7954156", "title": "Wanderley Santos Monteiro J\u00fanior", "text": ""}
{"id": "7954164", "revid": "121625590", "url": "https://it.wikipedia.org/wiki?curid=7954164", "title": "Beyond Meat", "text": "Beyond Meat \u00e8 un'azienda che produce sostituti per la carne e prodotti caseari a base di vegetali nata nel 2009 con sede a Los Angeles.\nStoria.\nHa iniziato a vendere i suoi prodotti negli Stati Uniti nel 2013. Nel maggio 2016 ha messo in commercio il primo hamburger a base di verdure nella sezione dedicata alle carni dei negozi di alimentari. L'azienda produce alimenti progettati per sostituire le salsicce di maiale, la carne di pollo e quella di manzo.\nUn mercato in crescita.\nDave MacLennan, amministratore delegato di Cargill (multinazionale statunitense che fornisce proteine di piselli alla Beyond Meat), ha dichiarato che la domanda di prodotti a base vegetale aumenter\u00e0 nei prossimi anni, cannibalizzando la quota di mercato attualmente riservata alla carne bovina e suina."}
{"id": "7954170", "revid": "110157", "url": "https://it.wikipedia.org/wiki?curid=7954170", "title": "Eredivisie 2018-2019 (pallavolo femminile)", "text": "L'Eredivisie 2018-2019 si \u00e8 svolta dal 6 ottobre 2018 al 24 aprile 2019: al torneo hanno partecipato 10 squadre di club olandesi e la vittoria finale \u00e8 andata per la quinta volta, la terza consecutiva, allo .\nRegolamento.\nFormula.\nLe squadre hanno disputato un girone all'italiana, con gare di andata e ritorno, per un totale di diciotto giornate; al termine della \"regular season\":\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nSquadre partecipanti.\nAl campionato di Eredivisie partecipano dieci squadre di club olandesi, tra le quali la neopromossa ; una squadra avente diritto, il , ha visto la propria licenza ritirata dalla NeVoBo e al suo posto \u00e8 stato ripescato l', dopo la rinuncia del ."}
{"id": "7954173", "revid": "1497422", "url": "https://it.wikipedia.org/wiki?curid=7954173", "title": "Casa Chi", "text": "Casa Signorini \u00e8 un talk show italiano che ha debuttato nel 2017 sulla web rete 361tv, con la conduzione di Alfonso Signorini, in diretta tre volte a settimana.\nProgramma.\nCasa Signorini va in onda tre volte alla settimana: il luned\u00ec, il mercoled\u00ec e il venerd\u00ec.\nIl programma \u00e8 strutturato con un cast di opinionisti fissi a cui si aggiungono ospiti non fissi.\nIl padrone di casa \u00e8 Alfonso Signorini e in ogni puntata affronta vari argomenti: dalle notizie di attualit\u00e0 al gossip, ma anche argomenti riguardanti la sfera socio-culturale. Inoltre, viene dato spazio ai reality, in particolar modo a \"L'isola dei famosi\" e al \"Grande Fratello VIP\" con approfondimenti, dibattiti ed esclusive.\nEdizioni.\nPrima edizione.\nLa prima edizione \u00e8 andata in onda dall'11 settembre 2017 al 28 giugno 2018. Oltre alla cronaca rosa in generale, si \u00e8 dato ampio spazio ai reality show in onda su Canale 5: il \"Grande Fratello VIP\" e \"L'isola dei famosi\". Gli opinionisti fissi della prima edizione sono stati: Maddy Sprint, Aristide Malnati, \u00c9va Henger, Mercedesz Henger, Lucas Peracchi, Cecilia Capriotti, Carmen Di Pietro, Sarah Altobello, Jeremias Rodr\u00edguez, Desir\u00e9e Popper, Valentina Vignali, Elenoire Casalegno, Veronica Angeloni, Ignazio Moser, Paola Di Benedetto, Filippo Nardi, Giulia Latini, Cecilia Rodr\u00edguez, Valeria Marini e Giulia Calcaterra.\nSeconda edizione.\nLa seconda edizione \u00e8 andata in onda dal 26 settembre al 10 dicembre 2018. Si d\u00e0 spazio al reality show \"Grande Fratello VIP\" e si parla di cronaca rosa. Gli opinionisti fissi sono stati: Maddy Sprint, Marco Ferri, Aristide Malnati, Jeremias Rodr\u00edguez, Cecilia Capriotti, Enrico Silvestrin, Deianira Marzano, Valerio Merola, Carmen Di Pietro, Daniela Del Secco D'Aragona, Ludovica Valli, Cecilia Rodr\u00edguez, Ignazio Moser e Paola Di Benedetto.\nTerza edizione.\nDal 9 gennaio 2020 il programma viene rinominato in \"Casa Chi\". Come nelle passate edizioni, si d\u00e0 spazio al \"Grande Fratello VIP\". Data l'assenza di Alfonso Signorini, impegnato con il reality, questa edizione \u00e8 condotta da Raffaello Tonon, in collegamento con divertenti esterne (e anche in casa) Luca Onestini e Ivana Mr\u00e1zov\u00e1.\nTantissimi sono gli ospiti che interagiscono dal divano, mentre tra i fissi: Patrizia Groppelli.\nL'inviata di questa edizione \u00e8 Maddy Sprint.\nQuarta edizione.\nLa quarta edizione va in onda a partire dal 2021 ed ha come conduttrice Rosalinda Cannav\u00f2"}
{"id": "7954203", "revid": "290023", "url": "https://it.wikipedia.org/wiki?curid=7954203", "title": "Killer Joe", "text": ""}
{"id": "7954207", "revid": "124950608", "url": "https://it.wikipedia.org/wiki?curid=7954207", "title": "Prima guerra del Monferrato", "text": "La prima guerra del Monferrato \u00e8 una guerra durata dal 1613 a 1617, scoppiata a causa di una crisi nella successione del Monferrato.\nAntefatto.\nIl ducato del Monferrato si trovava in una posizione importante per connettere il ducato di Milano (allora controllato dal regno di Spagna) con il porto di Genova, alleata spagnola. Dallo scoppio della guerra delle Fiandre era inoltre una via di passaggio per gli eserciti attraverso i vari domini degli Asburgo. La Spagna era riuscita dal 1559 ad assicurarsi il controllo del feudo facendo in modo che finisse nelle mani dei Gonzaga, duchi di Mantova, alleati degli Imperiali, nonostante i Savoia vantassero diritti sull'area.\nIl 22 dicembre 1612 il duca Francesco IV Gonzaga mor\u00ec senza lasciare figli maschi. Gli sopravviveva solo Maria, figlia di sua moglie Margherita di Savoia e a sua volta nipote del duca di Savoia; di conseguenza il duca di Savoia Carlo Emanuele I sostenne di dover esercitare la tutela per la giovane nipote, unica erede dello stato. Cominciarono allora lunghe trattative, finch\u00e9 il duca Carlo Emanuele I non decise di prendersi il ducato con la forza occupando militarmente le citt\u00e0 di Alba, Trino, e Moncalvo. In seguito a questo improvviso colpo di mano da parte del duca di Savoia il Cancelliere Ducale Annibale Chieppio invi\u00f2 l'abate Gregorio Carbonelli a Milano per denunciare al governatore Alvarez di Toledo l'aggressione e la violazione della sovranit\u00e0 del Ducato di Mantova sul Monferrato.\nSvolgimento.\nI fase.\nLe forze del duca di Savoia nell'aprile del 1613 attaccarono e occuparono - come s'\u00e8 detto - Alba, Moncalvo e Trino. Da l\u00ec si prepararono a prendere anche Nizza Monferrato e Casale, ma l'assedio fall\u00ec per la ferrea difesa delle truppe gonzaghesche ad opera del conte Manfrino Castiglioni. Gli Spagnoli intanto ordinarono al governatore di Milano, don Juan de Mendoza y Velasco marchese di Hinojosa, di cominciare ad ammassare truppe sul confine per fare pressione ai Savoia. Nello stesso periodo la situazione diplomatica si deterior\u00f2 velocemente per il Piemonte, che si trov\u00f2 isolato, perch\u00e9 gli altri stati italiani volevano a tutti i costi far ritornare velocemente la pace. Il Re di Spagna Filippo III invi\u00f2 al duca di Savoia un ultimatum col quale gli ordinava si evacuare le sue truppe dal Monferrato: se ci\u00f2 non fosse avvenuto, il Ducato di Milano avrebbe supportato il Ducato di Mantova nelle operazioni militari. Carlo Emanuele I a questo punto propose di restituire tutti i territori conquistati, ma la Spagna richiese anche il disarmo del ducato di Savoia; trovando intollerabile la proposta, il duca rifiut\u00f2.\nII fase.\nNel settembre del 1614 le truppe spagnole, partendo dal Ducato di Milano, iniziarono a fare alcune incursioni in territorio piemontese. Nel maggio 1615 si diressero ad Asti, ma furono sconfitte dai Savoiardi. La Spagna allora, a causa delle pressioni degli stati italiani (che avevano cominciato a cambiare idea dopo i successi sabaudi, considerando il duca come liberatore d'Italia) e con la mediazione della Francia (che non voleva essere esclusa) si decise a firmare il trattato di Asti del 21 giugno 1615, ottenendo un disarmo di entrambi i contendenti; i Savoia poterono comunque riprendere a sostenere i loro diritti sul Monferrato. In seguito vi fu il vigoroso contrattacco delle truppe gonzaghesche a Casale sotto il comando di Carlo Gonzaga di Vescovato che schier\u00f2 contro l'esercito sabaudo un contingente di 14.000 fanti. \nIII fase.\nPensando di potere sfruttare sia il movimento a suo favore in Italia sia le recenti vittorie, nel settembre del 1616 Carlo Emanuele I mand\u00f2 un nuovo esercito supportato da forze francesi, col pretesto che la Spagna non stava rispettando i termini dell'accordo (anche perch\u00e9 il nuovo governatore di Milano, don Pedro \u00c1lvarez de Toledo y Colonna, era avverso all'accordo raggiunto ad Asti). Le forze sabaude sconfissero inizialmente gli Spagnoli e presero Alba.\nLe truppe di don Pedro per\u00f2 attaccarono Vercelli, conquistandola dopo 2 mesi d'assedio.\nA questo punto, la situazione politica si era ribaltata: Francia e Spagna volevano ristabilire gli equilibri internazionali (in quel periodo gi\u00e0 c'erano tensioni che sarebbero sfociate di l\u00ec a poco nella guerra dei Trent'anni), mentre il Piemonte dubitava dei Veneziani, che avevano fornito denaro per la campagna, e i Veneziani non volevano un eccessivo potenziamento sabaudo. Fu quindi stabilito un capitolato di pace a Parigi il 6 settembre 1617, e poi di nuovo a Madrid il 26 settembre, in base al quale i Savoia dovevano accettare che il Monferrato andasse a Ferdinando. Soluzione che fu ratificata con la pace di Pavia del 9 ottobre 1617.."}
{"id": "7954208", "revid": "92723", "url": "https://it.wikipedia.org/wiki?curid=7954208", "title": "Dichiarazione d'indipendenza dell'Ucraina", "text": "L'Atto di dichiarazione d'indipendenza dell'Ucraina () fu adottato dalla Verchovna Rada il 24 agosto del 1991 e istitu\u00ec l'Ucraina come uno Stato indipendente.\nIl documento \u00e8 conservato nell'Archivio di Stato centrale di Kiev.\nAdozione.\nL'atto venne adottato nel periodo successivo al putsch di agosto, quando i leader conservatori dell'Unione Sovietica cercarono di ripristinare il controllo centrale del Partito Comunista sull'URSS. Come risposta, durante un'intensa sessione straordinaria di 11 ore, il Soviet supremo della RSS Ucraina approv\u00f2 con una maggioranza assoluta l'Atto di dichiarazione, con 321 voti favorevoli, 2 contro e 6 astenuti (su 360 presenti). Il testo fu in gran parte scritto durante la notte tra il 23 e il 24 agosto principalmente da Levko Luk'janenko, Serhij Holovatyj, Mychajlo Horyn', Ivan Zajec e V\u2033ja\u010deslav \u010cornovil.\nI membri del Partito Comunista Ucraino, persuasi dal loro compagno di partito e presidente del parlamento Leonid Krav\u010duk, capirono che non vi era alcuna scelta se non quella della secessione e di distanziarsi dagli eventi di Mosca, in particolare dal forte movimento anti-comunista nel Congresso dei deputati del popolo della Russia. Durante il dibattito, il primo segretario del PCU Stanislav Hurenko disse che \"se non votiamo per l'indipendenza, sar\u00e0 un disastro\". I membri del partito furono snervati dalla notizia dell'arresto del Segretario generale ucraino del PCUS Vladimir Iva\u0161ko a Mosca, dalla ri-subordinazione dell'Armata Rossa ai leader della RSFS Russa e alla chiusura delle premesse del Comitato centrale del PCUS.\nSempre il 24 agosto, il parlamento indisse un referendum come sostegno per la Dichiarazione d'Indipendenza, su proposta dei leader d'opposizione Ihor Juchnov'skyj e Dmytro Pavly\u010dko. Il parlamento vot\u00f2 anche per la creazione della Guardia nazionale dell'Ucraina e prese la giurisdizione di tutte le forze armate situate sul territorio ucraino.\nOltre alla folla rumorosa che si era riunita sotto l'edificio del parlamento, in quel giorno le strade di Kiev erano tranquille e vi erano pochi segni di aperti festeggiamenti.\nNei giorni successivi furono approvati numerose risoluzioni e decreti: tutte le propriet\u00e0 del PCU furono nazionalizzate e affidate al Soviet supremo e ai consigli locali, venne emanata un'amnistia per tutti i prigionieri politici, furono sospese tutte le attivit\u00e0 del PCU e tutte le azioni e i conti del Partito furono congelati in base alle indagini ufficiali su una possibile collaborazione con i golpisti moscoviti. Il parlamento form\u00f2 un comitato d'inchiesta sulla reazione ufficiale durante il colpo di Stato e istitu\u00ec un comitato sulle questioni militari relative alla creazione di un Ministero della difesa ucraino.\nIl 26 agosto 1991, il rappresentante permanente della RSS Ucraina alle Nazioni Unite (il Paese era con l'URSS un Paese fondatore) Hennadyj Udovenko inform\u00f2 l'ufficio del Segretario generale dell'ONU che la sua missione permanente all'assemblea internazionale poteva ufficialmente essere designata in qualit\u00e0 di rappresentante dell'Ucraina.\nNello stesso giorno, il comitato esecutivo di Kiev vot\u00f2 per rimuovere tutti i monumenti degli eroi comunisti dai luoghi pubblici, incluso il monumento di Lenin nella Piazza Rivoluzione d'ottobre. La grande piazza sarebbe stata rinominata Majdan Nezale\u017enosti (Piazza indipendenza) come anche la stazione della metropolitana posta al di sotto.\nIl 28 agosto 1991 pi\u00f9 di residenti di Leopoli dell'oblast' omonimo dichiararono la loro disponibilit\u00e0 nel servire la Guardia nazionale.\nNel referendum sull'indipendenza dell'Ucraina del 1991, il popolo ucraino espresse un ampio consenso per l'Atto di Dichiarazione d'indipendenza, con pi\u00f9 del 90% di voti favorevoli e l'affluenza dell'82%. Il referendum si tenne nello stesso giorno della prima elezione presidenziale diretta dell'Ucraina, dove tutti i sei candidati presidenti appoggiarono l'indipendenza e fecero campagne per il \"s\u00ec\". Il turno referendario distrusse ogni speranza dell'Unione Sovietica di rimanere unita anche in una scala limitata, dato che l'Ucraina \u00e8 stata seconda solo alla RSFS Russa per potere politico ed economico.\nUna settimana dopo le elezioni, il neoeletto presidente Leonid Krav\u010duk si un\u00ec con la sua controparte russa e bielorussa nella firma dell'accordo di Belave\u017ea, che decret\u00f2 lo scioglimento dell'URSS, avvenuto ufficialmente il 26 dicembre 1991.\nA partire dal 1992, il 24 agosto viene celebrato in Ucraina come il giorno dell'indipendenza.\nRiconoscimento internazionale.\nLa Polonia e il Canada sono state le prime due nazioni a riconoscere l'indipendenza dell'Ucraina il 2 dicembre 1991, seguite nello stesso giorno dal Presidente della RSFS Russa Boris El'cin.\nGli Stati Uniti riconobbero il Paese il 25 dicembre 1991. In quel mese l'indipendenza dell'Ucraina venne riconosciuta da 68 Stati e nel 1992 si aggiunsero altri 64 Paesi."}
{"id": "7954216", "revid": "260676", "url": "https://it.wikipedia.org/wiki?curid=7954216", "title": "San Frediano (Firenze)", "text": ""}
{"id": "7954217", "revid": "36426", "url": "https://it.wikipedia.org/wiki?curid=7954217", "title": "Caravaggesco", "text": ""}
{"id": "7954222", "revid": "36426", "url": "https://it.wikipedia.org/wiki?curid=7954222", "title": "Teodoro Fiammingo", "text": ""}
{"id": "7954226", "revid": "729019", "url": "https://it.wikipedia.org/wiki?curid=7954226", "title": "Killer Joe (brano musicale)", "text": "Killer Joe \u00e8 un brano musicale jazz composto da Benny Golson e inciso per la prima volta nel 1960 per la Argo Records e pubblicato all'interno dell'album Meet the Jazztet.\nMusicisti.\nLa formazione della prima incisione del 1960 era la seguente:"}
{"id": "7954240", "revid": "767487", "url": "https://it.wikipedia.org/wiki?curid=7954240", "title": "Supercopa de Chile 2019", "text": "La Supercopa de Chile 2019, nota anche come S\u00faper Copa Easy 2019 per motivi di sponsorizzazione \u00e8 stata la 7\u00aa edizione della Supercopa de Chile.\nSi \u00e8 tenuta in gara unica allo Estadio Sausalito il 23 marzo 2019 e ha visto contrapposti i campioni cileni del 2018 dell'Universidad Cat\u00f3lica contro i vincitori della Copa Chile 2018 del ."}
{"id": "7954242", "revid": "2230952", "url": "https://it.wikipedia.org/wiki?curid=7954242", "title": "Campionati italiani di duathlon del 2019", "text": "I Campionati italiani di duathlon del 2019 sono stati organizzati dalla Federazione Italiana Triathlon e si sono tenuti a Quinzano d'Oglio in Lombardia, in data 31 marzo 2019.\nTra gli uomini ha vinto Michele Sarzilla (Raschiani Tri Pavese), mentre la gara femminile \u00e8 andata a Marta Bernardi (Tri Evolution)."}
{"id": "7954243", "revid": "1543377", "url": "https://it.wikipedia.org/wiki?curid=7954243", "title": "Vojna (artisti)", "text": "I Vojna () sono un gruppo di artisti di strada russi noto per le sue opere di performance art provocatorie e colme di allusioni politiche e sociali. Il gruppo ha contato pi\u00f9 di sessanta membri, tra cui ex ed attuali studenti della Scuola di fotografia Rod\u010denko di Mosca, dell'Universit\u00e0 statale di Mosca e dell'Universit\u00e0 di Tartu. Il gruppo non collabora con istituzioni statali o private e non \u00e8 supportato da alcun curatore o gallerista russo. Le attivit\u00e0 dei Vojna hanno spaziato dalle manifestazioni, agli scherzi simbolici nei luoghi pubblici, agli happening, sfociando a volte nel vandalismo e alla distruzione di propriet\u00e0 pubbliche. Sono stati avviati una dozzina di casi penali contro il gruppo. Il 7 aprile 2011 il gruppo ha ricevuto il premio \"Innovazione\" nella categoria \"Opera di arte visiva\", istituita dal Ministero della Cultura russo.\nStoria.\nOrigini.\nOleg Vorotnikov, laureato in filosofia all'Universit\u00e0 Statale di Mosca, \u00e8 generalmente considerato il fondatore del collettivo Vojna, al punto che l'attivista Anton Kotenev giunse ad affermare che i \"Vojna sono Vorotnikov\". Nel 2005, Vorotnikov e Natalia Sokol, allora studente di fisica l'Universit\u00e0 di Mosca, crearono il gruppo artistico Sokoleg, incentrato principalmente su fotografie su larga scala. Nella primavera del 2006, fecero la conoscenza di Anton Nikolaev, leader del gruppo artistico Bombily, con cui iniziarono a collaborare (\"bombila\" \u00e8 un termine dello slang russo che si riferisce a un tassista senza licenza, solitamente di origine caucasica, che guida un'auto in pessimo stato). Il gruppo cos\u00ec composto era inizialmente stanziato nello studio dell'artista performativo Oleg Kulik. All'inizio del 2007, i membri del progetto pi\u00f9 radicali e attenti alla politica crearono i Vojna, guidati da Vorotnikov, noto anche come Vor (\"ladro\" in lingua russa), e sua moglie Natalia Sokol, conosciuta anche come Kozol, Koza o Kozl\u00ebnok (traducibile in \"piccola capra\"). I Vojna hanno da sempre basato la loro arte su concetti di sinistra radicale perch\u00e9, secondo le parole del gruppo, \"lo spettro della sinistra \u00e8 spesso assente nell'arte russa\".\nAltri membri chiave del gruppo sono Leonid Nikolaev (soprannominato L\u00ebnja Jobnutij, ovvero \"Leo il matto\" o \"Leo il babbeo\") e Aleksej Plutser-Sarno (\"plut\" \u00e8 traducibile in \"imbroglione\"), autore principale dell'arte mediatica e dei testi del gruppo.\nIl collettivo non aveva reddito e rigettava filosoficamente occupazioni salariate e l'uso di denaro. I suoi membri vivevano seguendo un'etica di fai-da-te recuperando materiali e rifiuti non usati ed \"elevando cibi e bevande dei supermercati a forme d'arte\".\nP\u00ebtr Verzilov e sua moglie Nade\u017eda Tolokonnikova erano membri dei Vojna sin dalle sue prime fasi e vivevano originariamente con il gruppo occupando abusivamente un garage per automobili. Tuttavia, si separarono dal gruppo originale in circostanze acrimoniose verso la fine del 2009, formando un loro gruppo. Tolokonnikova venne poi incarcerata, assieme ad altri membri delle Pussy Riot, con l'accusa di teppismo per aver recitato una \"preghiera punk\" giudicata blasfema e provocatoria nella Cattedrale di Cristo Salvatore di Mosca.\nAlla fine del febbraio 2011, gli attivisti Oleg Vorotnikov e Leonid Nikolaev vennero rilasciati su cauzione dopo quattro mesi di custodia della polizia a Mosca in connessione a una protesta anti-corruzione. Furono condannati fino a sette anni di reclusione. In risposta alla detenzione, il graffitista Banksy aiut\u00f2 il gruppo raccogliendo fondi per il collettivo. I Vojna vennero anche definiti il \"Sinodo del popolo\" da gruppi di destra.\nPrimi anni di attivit\u00e0.\nIl 1 \u00b0 maggio 2007, i Vojna organizzarono, assieme al gruppo artistico Bombily, una celebrazione della Festa dei lavoratori, lanciando gatti vivi sui banchi del ristorante McDonald's a Serpuchovskaja, Mosca. Secondo le loro intenzioni, essi volevano \"farla finita con l'ingrata routine dei lavoratori\". L'azione venne testimoniata da due poliziotti in borghese, che arrestarono Pyotr Verzilov tenendo due gatti come prova. Le accuse contro Verzilov vennero infine abbandonate.\nIl 24 agosto 2007, i Vojna simularono una veglia funebre in onore del poeta assurdista Dmitrij Prigov in cui imbandirono un tavolo con cibo e vodka in una macchina della metropolitana di Mosca. Gli artisti avrebbero voluto la diretta partecipazione dello stesso Prigov, ma questi mor\u00ec prima che essi fossero in grado di coinvolgerlo nel loro happening. In seguito, fecero un'iniziativa simile nella metropolitana di Kiev.\nIl gruppo di artisti ebbe il suo primo momento di visibilit\u00e0 internazionale con la loro \"Scopare per l'erede dell'Orsacchiotto!\", rappresentata il 29 febbraio 2008, il giorno prima dell'elezione del presidente russo Dmitrij Medvedev. In questo happening, cinque coppie dei Vojna, fra i quali erano presenti Vera Kondakova e Aleksandr Karpenko, fecero sesso pubblicamente nel Museo di Biologia di Stato di Timiryazev a Mosca. Sebbene non vi siano state ripercussioni legali immediate, diversi partecipanti subirono azioni disciplinari da parte del dipartimento di filosofia dell'Universit\u00e0 di Mosca. Aleksej Plutser-Sarno, un linguista e autore di un dizionario di mat russo partecip\u00f2 a questo progetto in misura minore e lo descrisse in modo eccentrico in un blog. Sebbene avesse criticato l'azione per la sua mancanza di originalit\u00e0 (azioni simili vennero infatti precedentemente messe in scena da altri gruppi artistici russi), Plutser-Sarno venne presto accettato come membro a pieno titolo dei Vojna, diventando il loro principale \"ufficiale mediatico\" che avrebbe documentato le attivit\u00e0 del gruppo sul suo blog.\nIl 6 maggio 2008, gli attivisti dei Vojna entrarono in una piccola stazione di polizia a Bol'\u0161evo, vicino a Mosca. Appesero un ritratto di Dmitrij Medvedev sulle sbarre della prigione, e un poster con frasi come \"Uccidi gli immigrati\" e \"Abbandonate ogni speranza tutti voi che entrate qui\". Formarono anche una piramide umana e recitarono poesie di Prigov.\nIl 3 luglio 2008, Oleg Vorotnikov indoss\u00f2 la veste di un prete ortodosso russo e il cappello di un ufficiale di polizia, entr\u00f2 in un supermercato e dopo aver riempito un carrello della spesa di alimenti, se ne and\u00f2 senza pagare. Questo gesto, secondo il collettivo, doveva fungere come riflessione sull'\"invulnerabilit\u00e0\" delle autorit\u00e0 religiose e poliziesche.\nPer protestare contro i commenti giudicati omofobi e razzisti del sindaco di Mosca Jurij Lu\u017ekov, i Vojna inscenarono, Il 7 settembre 2008, una finta impiccagione di due uomini omosessuali e tre lavoratori ospiti dell'Asia centrale in un grande magazzino di Mosca. Il titolo dell'opera, \"La commemorazione decabrista\", fa riferimento alla rivolta dei decabristi avvenuta nel 1825 contro l'imperatore Nicola I di Russia. Alcuni membri del gruppo recavano un cartello in cui era scritto \"A nessuno frega un cazzo di Pestel'\", un riferimento al leader decabrista Pavel Pestel'. Pi\u00f9 tardi, nel 2012, Putin us\u00f2 questa azione nella sua risposta alle critiche di Angela Merkel sul caso delle Pussy Riot. Accus\u00f2 i Vojna di \"antisemitismo\" e dichiar\u00f2 che \"dicono che dobbiamo liberarci di queste persone a Mosca\". Scrivendo sul sito web dell'Echo di Mosca, l'attivista gay Oleg Vasil'ev si identific\u00f2 come l'uomo ebreo rappresentato nell'happening. Rifiut\u00f2 categoricamente la versione di Putin, affermando che \"praticamente tutto ci\u00f2 che ha detto non \u00e8 vero\". Dichiar\u00f2 inoltre che gli ebrei non furono nemmeno menzionati durante l'azione stessa, ma soltanto in uno stato del blog di Plutser-Sarno, dal momento che questi era ebreo.\nNella notte tra il 6 e il 7 novembre 2008, i Vojna ottennero l'accesso a una stanza nell'attico dell'Hotel Ucraina, di fronte all'edificio della Casa Bianca russa, sede del governo della Federazione Russa. Usando il sotterfugio, portarono con loro un enorme proiettore laser nell'hotel. Sebbene fossero rimasti intrappolati con il proiettore in un ascensore, sfondarono il soffitto e disattivarono il meccanismo della porta. L'attrezzatura venne utilizzata per proiettare un Jolly Roger alto 12 piani sulla facciata dell'edificio della Casa Bianca. Nel frattempo, altri attivisti hanno inscenato un \"assalto\" all'edificio, scalando i cancelli di ferro di 8 metri di fronte all'edificio governativo.\nIl 28 dicembre 2008, i membri del controverso gruppo di artisti saldarono le porte d'ingresso del ristorante Opri\u010dnik utilizzando una torcia in acetilene e lastre di metallo. Sulla scena venne lasciato un messaggio: \"Per la sicurezza dei nostri cittadini, le porte dell'\u00e9lite club Oprichnik sono state rinforzate\".\nNel maggio 2009, i membri dei Vojna interruppero un'udienza in tribunale per il direttore del Museo Andrej Sacharov e del Centro Pubblico, che si svolgeva a Mosca. Asserirono di essere una band punk chiamata Dick in the Ass ed eseguirono il brano \"All Cops are B\u0430stards\" usando vari strumenti e un piccolo amplificatore che avevano introdotto di nascosto nel tribunale. La performance venne tuttavia interrotta e i membri dei Vojna furono scacciati dalle forze di sicurezza.\nDivisione.\nI Vojna si scissero in due gruppi distinti in seguito a un happening avvenuto nel novembre del 2009. Tolokonnikova e Verzilov si erano infatti recati a Kiev, in Ucraina, per assistere a un'esibizione dell'artista-attivista ucraino Oleksandr Volodars'kyj, anch'egli membro dei Vojna. Volodars'kyj e la sua ragazza vennero arrestati per essersi spogliati e aver simulato un rapporto sessuale in pubblico alla Verchovna Rada, l'edificio del parlamento ucraino. Volodars'kyj scont\u00f2 sei settimane di detenzione di polizia e una condanna a sei mesi in una colonia penale. Secondo altri membri, i Vojna si sarebbero divisi in due fazioni a causa di Tolokonnikova e Verzilov che avrebbero messo l'informatore della polizia contro Volodars'kyj per poi rubare a quest'ultimo i suoi oggetti personali, fra cui il suo computer portatile, e denaro mentre era in detenzione. Diversi anni dopo, Volodarsky asser\u00ec che l'esibizione sessuale a Kiev \u00e8 stata un'operazione fallita, piuttosto che un tradimento, e venne descritta come \"un chip di contrattazione di un conflitto tra fazioni\". Tuttavia, il gruppo Vojna originale sostiene anche che Verzilov avesse in seguito rubato a loro dischi rigidi, fotografie e altri materiali, allo scopo di auto-promozione.\nNel dicembre 2009, Tolokonnikova e Verzilov furono espulsi e trasferiti altrove e fondarono un gruppo separato. Il conflitto in seguito ha portato a polemiche su quale fazione avrebbe dovuto detenere il merito di varie opere d'arte create sotto il nome di \"Vojna\".\nVerzilov continu\u00f2 a usare il nome \"Vojna\" nonostante le obiezioni di Vorotnikov e di altri membri del collettivo. Il suo gruppo viene a volte definito \"la fazione di Mosca\" di Vojna, tuttavia Vorotnikov rifiuta questa terminologia e continua a sostenere che Verzilov sia in realt\u00e0 un provocatore della polizia. In quanto co-fondatore dei Vojna, Verzilov sostiene di avere il diritto di continuare a usare il nome. Respinge le accuse di essere stato un informatore della polizia, ma non offre ulteriori spiegazioni.\nAttivit\u00e0 dei membri originali dal 2009.\nDurante la notte del 14 giugno 2010, i Vojna dipinsero un gigantesco fallo lungo 65 m sulla superficie del Ponte della Fonderia che conduce al Bol'\u0161oj Dom, sede dei Servizi federali per la sicurezza a San Pietroburgo. Due settimane prima, il gruppo aveva studiato gli schemi del traffico sul ponte e praticato azioni coordinate in un parcheggio, perch\u00e9 avrebbero avuto solo 30 secondi per completare il dipinto prima che il ponte levatoio si sollevasse.\nIl 20 luglio 2010, i Vojna misero in scena una delle loro azioni pi\u00f9 famose nel supermercato Nachodka a San Pietroburgo. Un'attivista dei Vojna soprannominata \"Fica vuota con tette inconcepibilmente enormi\" prese un pollo dalla sezione refrigerata del supermercato e se lo infil\u00f2 nella sua stessa vagina. La scena venne intanto filmata da altri membri dei Vojna. Sempre trattenendo il pollo inserito nella sua cavit\u00e0, la donna abbandon\u00f2 il supermercato senza pagare il pollo, e raggiunse altri attivisti che la aspettavano fuori dal negozio. Questa performance \u00e8 stata a volte attribuita erroneamente alle Pussy Riot.\nIl 20 settembre 2010, i membri dei Vojna ribaltarono una macchina della polizia dondolandola da un lato all'altro, con il pretesto di voler recuperare un pallone da calcio per Vorotnikov e Kasper, il figlio di Sokol.\nIl 31 dicembre 2011, i Vojna appiccarono un incendio doloso a San Pietroburgo, durante il quale venne distrutta una camionetta della polizia. Plutser-Sarno, il portavoce dei Vojna, scrisse: \"Capisci che questa non \u00e8 arte, \u00e8 un'azione che va oltre l'artistico, sar\u00e0 il nostro fal\u00f2 delle vanit\u00e0\".\nAttivit\u00e0 della fazione di Mosca dal 2009.\nIl 12 luglio 2010, Jurij Samodurov e Andrej Erofeev, curatori della mostra Forbidden Art 2006, vennero condannati nel tribunale di Taganskij, a Mosca, con l'accusa di \"incitamento all'odio religioso\". Il gruppo ortodosso conservatore Sinodo popolare aveva obiettato a mostre in cui erano presenti immagini di Topolino e Lenin nei panni di Ges\u00f9 Cristo. In risposta a ci\u00f2, alcuni membri del gruppo artistico entrarono nell'edificio del tribunale con l'intenzione di liberare sul posto circa 3500 scarafaggi giganti del Madagascar. Non \u00e8 chiaro fino a che punto abbiano avuto successo. Vi sono testimonianze attendibili del processo di raccolta degli scarafaggi, ma non \u00e8 stata rilasciata alcuna prova fotografica dall'interno del tribunale. L'attivista Ekaterina Samucevi\u010d, che fu tra coloro che avevano pianificato di infiltrarsi nella corte con gli insetti, verr\u00e0 in seguito processata nella stessa aula, prima di venire condannata al processo delle Pussy Riot.\nA gennaio e febbraio 2011, i Vojna lanciarono un'altra serie di provocazioni in varie aree pubbliche di Mosca fra cui le stazioni della metropolitana. In questo happening alcune attiviste donne dei Vonia baciarono altre donne senza preavviso e consenso. Venne tenuto per protestare anticipatamente sulla nuova legge sulla polizia firmata dal presidente Medvedev, entrata in vigore il 1\u00ba marzo 2011.\nNell'agosto del 2011 venne formato il gruppo delle Pussy Riot, includente Nade\u017eda Tolokonnikova e Ekaterina Samucevi\u010d, membri della fazione di Mosca dei Vojna.\nConseguenze della divisione.\nIl 15 novembre 2010, Leonid Nikolaev e Oleg Vorotnikov vennero arrestati per aver rovesciato sette auto della polizia vuote. Le accuse ufficiali erano violazioni dell'articolo 213, paragrafo 1, articolo B del codice penale: teppismo provocato da odio od ostilit\u00e0 nei confronti di un gruppo sociale. Non fu concessa alcuna cauzione e il processo \u00e8 venne fissato il 28 febbraio 2011. Quando venne salvato dal carcere alla fine di febbraio 2011, Vorotnikov non pag\u00f2 la cauzione e fece perdere le sue tracce.\nIl 31 marzo 2011, Vorotnikov venne nuovamente arrestato per aver aggredito un agente di polizia durante un raduno politico non autorizzato. Gli attivisti in linea con il gruppo Strategia-31 stavano protestando a favore della corretta applicazione dell'articolo 31 della costituzione russa, che garantisce il diritto all'assemblea pacifica. La manifestazione degener\u00f2 in scontri violenti quando gli attivisti lanciarono bottiglie contenenti la loro urina addosso agli agenti. Vorotnikov venne successivamente arrestato e rilasciato. Tuttavia, nel luglio 2011 venne emesso un mandato internazionale per il suo nuovo arresto.\nNikolaev, Vorotnikov e un terzo membro dei Vojna, Natal'ja Sokol, sostennero di essere stati attaccati da membri in borghese della polizia anti-estremismo a San Pietroburgo. I pestaggi seguirono durante una conferenza stampa in cui i Vojna parlarono delle condizioni della loro detenzione. Vissero come fuggiaschi nell'area di San Pietroburgo e tentarono di sfuggire alla polizia cambiando spesso posizione.\nIl 7 aprile 2011 il gruppo ricevette il premio \"Innovazione\" nella categoria \"Opera d'arte visiva\", istituito dal Ministero della Cultura. Il premio venne assegnato per il fallo sul ponte della fonderia a San Pietroburgo, disegnato la notte del 15 giugno 2010. Quando il ponte si apriva, il pene lungo 65 metri si affacciava di fronte all'FSB di San Pietroburgo (ex quartier generale del KGB). Il premio fu di 400.000 rubli.\nI partecipanti del collettivo artistico non parteciparono alla premiazione. Leonid Nikolaev e Oleg Vorotnikov motivarono la loro scelta dichiarando che il loro lavoro non richiedeva nessuna approvazione formale.\nIl 1\u00ba luglio 2011, venne diffusa la notizia secondo cui i Vojna avrebbero donato i rubli ottenuti con il premio Innovazione all'organizzazione per i diritti umani Agora per aiutare i prigionieri politici.\nFra la fine del 2012 e l'inizio del 2013, Vorotnikov, Sokol e i loro figli fuggirono in Italia in quanto pendeva su di loro di un mandato di cattura eccezionale dell'Interpol. Il 10 gennaio 2013 venne caricato su \"YouTube\" un video che mostra Vorotnikov intento a tenere una presunta conferenza a Sale, una galleria d'arte indipendente con sede in un magazzino di sale dismesso a Venezia.\nIl 24 settembre 2015, il prominente membro Leonid Nikolaev mor\u00ec dopo una caduta mentre potava degli alberi.\nNel settembre 2016, Oleg Vorotnikov dichiar\u00f2 (mentre lui e sua moglie Natal'ja Sokol stavano richiedendo asilo in Repubblica Ceca) che era diventato un sostenitore del presidente Vladimir Putin, delle sue politiche e del suo entourage. Ha affermato di avere cambiato idea dopo aver concluso che i leader delle manifestazioni anti-Putin del 2011-13 \"non dovrebbero essere ammessi da nessuna parte vicino alla politica\"."}
{"id": "7954246", "revid": "827882", "url": "https://it.wikipedia.org/wiki?curid=7954246", "title": "Champions", "text": ""}
{"id": "7954250", "revid": "1629429", "url": "https://it.wikipedia.org/wiki?curid=7954250", "title": "The Boyz", "text": "I The Boyz () sono un gruppo musicale sudcoreano formatosi nel 2017. Hanno debuttato con l'EP \"The First\" il 6 dicembre 2017, con una formazione iniziale di dodici membri. Tuttavia, Hwall ha lasciato il gruppo nel 2019."}
{"id": "7954253", "revid": "767487", "url": "https://it.wikipedia.org/wiki?curid=7954253", "title": "Supercopa de Chile 2018", "text": "La Supercopa de Chile 2018, nota anche come S\u00faper Copa MG 2018 per motivi di sponsorizzazione \u00e8 stata la 6\u00aa edizione della Supercopa de Chile.\nSi \u00e8 tenuta in gara unica allo Estadio Nacional de Chile il 26 gennaio 2018 e ha visto contrapposti i campioni cileni del 2017 del contro i vincitori della Copa Chile 2017 del ."}
{"id": "7954254", "revid": "1983214", "url": "https://it.wikipedia.org/wiki?curid=7954254", "title": "Abies sachalinensis var. gracilis", "text": "Abies sachalinensis var. gracilis , \u00e8 una variet\u00e0 naturale di \"A. sachalinensis\" appartenente alla famiglia delle Pinaceae, endemica di una ristretta area di 20 ettari della penisola Kronockij, in Kam\u010datka.\nEtimologia.\nIl nome generico \"Abies\", utilizzato gi\u00e0 dai latini, potrebbe, secondo un'interpretazione etimologica, derivare dalla parola greca \"\u1f04\u03b2\u03b9\u03bf\u03c2\" = longevo. Il nome specifico \"sachalinensis\" si riferisce all\u2019isola in cui venne \"descritta\" per la prima volta. L'epiteto \"gracilis\" fa riferimento agli aghi e ai coni pi\u00f9 piccoli della specie nominale.\nDescrizione.\nQuesta variet\u00e0 differisce da \"A. sachalinensis\" per gli aghi pi\u00f9 corti e i coni femminili pi\u00f9 piccoli, con brattee esposte. La corteccia \u00e8 di colore grigio e i coni sono purpurei da immaturi. \nDistribuzione e habitat.\nCresce in una piccola area di 20 ettari lungo la costa della Kam\u010datka.\nTassonomia.\nLa classificazione di questo taxon costituisce un caso singolare e ancora irrisolto: l'unica popolazione, di circa 30000 individui, potrebbe non essere naturale bens\u00ec frutto di una riforestazione effettuata dalle popolazioni locali. Lo stesso Farjon, ritiene che siano necessari studi genetici che avvalorino l'ipotesi che si possa trattare di un \"relitto\" dell'era terzaria.\nSinonimi.\nSono riportati i seguenti sinonimi:\nConservazione.\nViene classificata come DD (\"data deficient\" in inglese) nella Lista rossa IUCN, in attesa di una classificazione certa e in particolare della certezza che si tratti di popolazione naturale spontanea."}
{"id": "7954256", "revid": "38120", "url": "https://it.wikipedia.org/wiki?curid=7954256", "title": "Zeppola (disambigua)", "text": ""}
{"id": "7954263", "revid": "449106", "url": "https://it.wikipedia.org/wiki?curid=7954263", "title": "Domenico Selvo", "text": ""}
{"id": "7954265", "revid": "1543377", "url": "https://it.wikipedia.org/wiki?curid=7954265", "title": "Intrusione Muskox", "text": "L\u2019intrusione Muskox \u00e8 un'intrusione mafica stratificata situata nel territorio del Nunavut, in Canada. \u00c8 localizzata 144\u00a0km a nordest del Grande Lago degli Orsi e 90\u00a0km a sud di Kugluktuk, nel Coronation Gulf.\nSi \u00e8 formata durante un importante evento magmatico nel corso del Proterozoico, causata dall'attivit\u00e0 di un punto caldo o dal vulcanismo collegato a un mantle plume sviluppatosi nelle vaste colate basaltiche del Gruppo del Coppermine River.\nL'intrusione ha la forma di una fossa inclinata con una lunghezza esposta di 120\u00a0km e uno spessore o dimensione verticale originaria di 6\u00a0km. La tipologia delle rocce presenti include picrite, peridotite, dunite, pirossenite, gabbro e granofiri. Un dicco di alimentazione del gabbro di olivina \u00e8 esposto al disotto della sequenza inclinata.\nLa datazione al potassio-argo della regione indica un'et\u00e0 compresa tra 1095 e 1155 milioni di anni per l'intrusione Muskox, 1100-1200 milioni di anni per lo sciame di dicchi Mackenzie e 740-1200 per le colate basaltiche del Coppermine. Et\u00e0 pi\u00f9 recenti sono interpretate come relative a successive intrusioni di sill di gabbro tra 604 e 718 milioni di anni fa. Ulteriori evidenze strutturali e stratigrafiche indicano che l'intrusione Muskox, lo sciame Mackenzie e le colate Coppermine appartengono allo stesso evento magmatico che port\u00f2 alla formazione della Grande provincia ignea Mackenzie e che l'intrusione Muskox ha occupato la camera magmatica che alimentava il vulcanismo."}
{"id": "7954289", "revid": "838137", "url": "https://it.wikipedia.org/wiki?curid=7954289", "title": "Sliedrecht Sport 2018-2019 (femminile)", "text": "Questa voce raccoglie le informazioni riguardanti lo Sliedrecht Sport nelle competizioni ufficiali della stagione 2018-2019.\nOrganigramma societario.\nArea direttiva\nArea organizzativa\nArea tecnica\nArea sanitaria"}
{"id": "7954292", "revid": "123975647", "url": "https://it.wikipedia.org/wiki?curid=7954292", "title": "Pan dei morti", "text": ""}
{"id": "7954293", "revid": "38120", "url": "https://it.wikipedia.org/wiki?curid=7954293", "title": "Pan dei Morti", "text": ""}
{"id": "7954294", "revid": "38120", "url": "https://it.wikipedia.org/wiki?curid=7954294", "title": "Pane dei morti", "text": ""}
{"id": "7954296", "revid": "767487", "url": "https://it.wikipedia.org/wiki?curid=7954296", "title": "Manden med de ni Fingre IV", "text": "Manden med de ni Fingre IV , noto anche col titolo \"Mysteriet i Citybanken\" \u00e8 un film del 1916, diretto da A. W. Sandberg. \nTrama.\nJohn Smith, l'\"uomo con nove dita\" nelle mani, evade, indossando sopra gli abiti da carcerato una divisa da poliziotto. Giunto da uno dei complici, Smith legge su un giornale l'annuncio per una casa in affitto in posizione isolata, poi si libera degli abiti usati per l'evasione, e, col ritaglio di giornale, va a prendere possesso della casa, nuovo quartier generale per il colpo alla Banca Cittadina che va architettando.\nLa sua complice Mia finge di essere vittima di uno scippo, e viene soccorsa dall'impiegato della Banca Cittadina Harry Lawson, al quale sottrae il contrassegno per entrare al lavoro dopo l'orario di chiusura al pubblico. John Smith, dunque, penetra in banca e sopraff\u00e0 il direttore Penton, solo per scoprire che nella cassaforte c'\u00e8 ben poco.\nIl giorno successivo, mostrando un appunto firmato da Penton, alcuni uomini ritirano dalla banca la cassaforte del direttore. L'appunto era falso, e la cassaforte, portata nel covo di Smith e aperta, reca al suo interno nientedimeno che Penton stesso, legato e imbavagliato. Smith chiede quindi un riscatto per il rilascio del direttore. Ma a questo punto \u00e8 stato chiamato l'investigatore Sylvester Jackson: egli segue e cattura il complice principale di Smith, mentre l'\"uomo con nove dita\" riesce a sfuggirgli col denaro del riscatto. Denaro che si rivela falso. Di qui una nuova lettera di ricatto: se si vuole rivedere in vita Penton bisogna mandare il complice, senza seguirlo, da Smith, con del denaro autentico.\nNel frattempo la polizia ha rinvenuto gli abiti di cui Smith si era liberato, avvolti in carta da giornale, cui \u00e8 stato ritagliato un pezzo: da qui si riesce a risalire alla posizione del covo dei criminali. Quindi il complice di Smith che si reca dal capo col denaro \u00e8 l'ivestigatore Jackson travestito: egli libera il direttore ed insegue Smith fino ad una scogliera rocciosa dove i due hanno uno scontro, durante il quale l'\"uomo con nove dita\" cade dallo strapiombo. "}
{"id": "7954297", "revid": "6923", "url": "https://it.wikipedia.org/wiki?curid=7954297", "title": "Pavone (torrente)", "text": "Il Pavone \u00e8 un torrente toscano che nasce in provincia di Grosseto ma scorre principalmente nella parte meridionale della provincia di Pisa, gettandosi nel fiume Cecina, di cui \u00e8 affluente di sinistra, al confine meridionale della foresta di Berignone.\nIl percorso.\nIl torrente nasce sul fianco occidentale del Poggio di Montieri e scorre per pochi chilometri in direzione ovest, piegando prima a nord-ovest e poi decisivamente a nord, da questo punto riducendo la ripidit\u00e0 ma mantenendo sempre un corso veloce fino alla foce.\nIl bacino del torrente comprende alcuni dei territori pi\u00f9 isolati della Toscana, con un basso livello di antropizzazione; il centro abitato pi\u00f9 importante che si trova nelle vicinanze dal percorso \u00e8 Castelnuovo di Val di Cecina che comunque dista circa un chilometro dal letto del fiume. Nel bacino non sono presenti insediatemi industriali o artigianali rilevanti.\nLa lunghezza complessiva del Pavone \u00e8 di 29 chilometri per un dislivello di circa 780 metri."}
{"id": "7954304", "revid": "287204", "url": "https://it.wikipedia.org/wiki?curid=7954304", "title": "David Lipsky", "text": "\u00c8 conosciuto in particolare per il libro \"Absolutely American: Four Years at West Point\", in cui racconta la vita dei cadetti dell'accademia militare di West Point, e per \"Come diventare se stessi\", basato su un'intervista allo scrittore David Foster Wallace, dal quale \u00e8 stato tratto il film The End of the Tour - Un viaggio con David Foster Wallace.\nBiografia.\nDavid Lipsky \u00e8 figlio del pittore Pat Lipsky Sutton. Ha studiato alla Stuyvesant High School e si \u00e8 diplomato nel 1983. Si \u00e8 laureato con lode alla Brown University, dove \u00e8 stato allievo dello scrittore John Hawkes. Ha conseguito il master presso la Johns Hopkins University, dove ha studiato con il romanziere John Barth. Lipsky insegna scrittura creativa alla New York University.\nMentre studiava ancora all'universit\u00e0 ha pubblicato il racconto \"Three Thousand Dollars\" sul \"New Yorker\". Raymond Carver lo ha inserito nell'antologia dei migliori racconti americani nel 1986.\nIl primo libro di Lipsky, \"The Art Fair\" (1996), \u00e8 un romanzo di formazione che raccoglie una serie di elementi autobiografici e racconta la storia di Joan Freely, un'artista newyorkese, e di suo figlio Richard. Il romanzo, che ritrae il mondo del commercio dell'arte neworkese con varie allusioni ai reali protagonisti di quest'ultimo, \u00e8 stato nominato dalla rivista \"Time\" miglior libro dell'anno.\nDopo avere chiesto e ottenuto l'accesso illimitato all'accademia di West Point con lo scopo di scrivere un articolo per Rolling Stone, Lipsky vi \u00e8 rimasto quattro anni. Il risultato \u00e8 il volume \"Absolutely American.\"\nNel 2010, Lipsky ha pubblicato Come diventare se stessi: il libro \u00e8 originato da un viaggio di cinque giorni compiuto da Lipsky nel 1996 con lo scrittore David Foster Wallace durante il tour di presentazione del libro \"Infinite Jest,\" allo scopo di intervistarlo per \"Rolling Stone.\" L'intervista non \u00e8 mai stata pubblicata sulla rivista e Wallace si \u00e8 suicidato alcuni anni dopo avere rilasciato l'intervista, nel 2008. Solo in seguito al suicidio dello scrittore, Lipsky ha recuperato appunti e registrazioni e li ha assemblati per scrivere il libro dal quale \u00e8 stato tratto in seguito il film The End of the Tour - Un viaggio con David Foster Wallace."}
{"id": "7954305", "revid": "767487", "url": "https://it.wikipedia.org/wiki?curid=7954305", "title": "Manden med de ni Fingre I", "text": "Manden med de ni Fingre I, noto anche come \"The man with the missing finger I: The murder in the Villa Falcon\", \u00e8 un cortometraggio del 1915, diretto da A. W. Sandberg. \nTrama.\nL'investigatore della polizia Sylvester Jackson ed il suo aiutante George Warren sono all'inseguimento di un uomo, che riesce a far perdere le proprie tracce. In seguito l'uomo attrae con degli stratagemmi all'interno di Villa Falcon i due investigatori, ciascuno ignaro della presenza dell'altro, che vengono catturati, legati e imbavagliati in stanze diverse. L'uomo si \u00e8 fatto recapitare dal complice Jim Harris una bomba ad orologeria, che viene innescata. Ma Jackson riesce a dare un segnale ad una squadra di poliziotti cui aveva prudentemente detto di seguirlo, e i due malviventi vengono catturati. Ma all'interno della villa, con la bomba, \u00e8 rimasto Warren: quest'ultimo riesce per\u00f2 a segnalare la propria presenza, e la bomba viene all'ultimo momento gettata dalla finestra nel giardino, dove esplode senza recare danni. I due investigatori poi appurano l'identit\u00e0 dell'uomo, sfilandogli un guanto: \u00e8 un uomo con solo 9 dita nelle mani, evidentemente la persona che cercavano."}
{"id": "7954308", "revid": "599013", "url": "https://it.wikipedia.org/wiki?curid=7954308", "title": "George Hanna", "text": "Carriera.\nCon l' disput\u00f2 i Giochi olimpici di Londra 1948."}
{"id": "7954310", "revid": "767487", "url": "https://it.wikipedia.org/wiki?curid=7954310", "title": "Palitana (stato)", "text": "Lo Stato di Palitana fu uno stato principesco del subcontinente indiano, avente per capitale la citt\u00e0 di Palitana.\nStoria.\nL'antico stato di Palitana venne fondato nel 1194 come uno dei principali stati della regione di Saurashtra. Palitana copriva un'area di 777 km\u00b2 e disponeva nel 1921 di 58.000 abitanti, ripartiti in 91 villaggi, con una rendita complessiva di 744.416 rupie annue. Nel 1940 la popolazione era salita a 76.432.\nLo stato fece parte dell'agenzia di Kathiawar della presidenza di Bombay. Era uno stato tributario del Gaekwar di Baroda e del Nawab di Junagadh. La capitale dello stato, Palitana, da sola aveva una popolazione di circa 12.000 abitanti.\nL'ultimo regnante sigl\u00f2 l'accesso all'Unione Indiana il 15 febbraio 1948 e da quel momento lo stato segu\u00ec le sorti dello stato repubblicano.\nGovernanti.\nI regnanti locali appartenevano al ramo Gohil della dinastia dei Rajput, ed avevano il titolo di \"Thakur Sahib\". "}
{"id": "7954311", "revid": "481349", "url": "https://it.wikipedia.org/wiki?curid=7954311", "title": "Giubileo d'argento di Elisabetta II del Regno Unito", "text": "Il giubileo d'argento di Elisabetta II del Regno Unito segn\u00f2 il 25\u00ba anniversario dell'ascesa della regina Elisabetta II ai troni del Regno Unito e degli altri reami del Commonwealth. Fu celebrato con feste e parate su larga scala in tutto il Regno Unito e nel Commonwealth per tutto il 1977, culminando in giugno con i \"giorni giubilari\" ufficiali, tenuti in concomitanza con il compleanno ufficiale della sovrana. Il 6 febbraio 1977, la data dell'anniversario dell'ascesa al trono, fu celebrata con un servizio nelle chiese di tutto il paese e continu\u00f2 per tutto il mese. A marzo iniziarono i preparativi per le grandi feste in tutte le principali citt\u00e0 del Regno Unito, nonch\u00e9 nei centri pi\u00f9 piccoli e in innumerevoli strade singole in tutto il paese.\nVisite nazionali e internazionali.\nNessun monarca prima della regina Elisabetta II visit\u00f2 pi\u00f9 citt\u00e0 del Regno Unito in un lasso di tempo cos\u00ec breve (i viaggi durarono tre mesi). Tutto sommato, la regina e suo marito il principe Filippo, duca di Edimburgo, visitarono un totale di 36 contee. Il viaggio inizi\u00f2 con una folla di fedeli riuniti per vedere la regina e il principe Filippo a Glasgow, in Scozia, il 17 maggio. Dopo essersi trasferiti in Inghilterra (dove un milione di spettatori da record giunsero per salutare la coppia nel Lancashire) e il Galles, la regina e il principe Filippo conclusero il primo dei loro viaggi con una visita in Irlanda del Nord. Tra i luoghi visitati durante i viaggi nazionali vi furono numerose scuole, oggetto di uno speciale televisivo ospitato dalla presentatrice Valerie Singleton.\nPi\u00f9 tardi, in estate, la regina e il principe Filippo si imbarcarono in una visita del Commonwealth che li port\u00f2 dapprima a nazioni insulari come Figi e Tonga, alla quale seguirono soggiorni pi\u00f9 lunghi in Nuova Zelanda e Australia, con un'ultima tappa in Papua Nuova Guinea prima di andare avanti alle aziende britanniche nelle Indie occidentali britanniche. L'ultima tappa del tour internazionale fu un viaggio in Canada, in cui il principe Carlo si un\u00ec alla coppia per salutare la folla.\nCelebrazioni di giugno a Londra.\nIl 6 giugno, la regina accese un fal\u00f2 al castello di Windsor, la cui luce si diffuse attraverso la notte in una catena di altri fal\u00f2, per tutto il paese. Il 7 giugno, le folle si allinearono lungo il percorso della processione fino alla cattedrale di San Paolo, dove la famiglia reale partecip\u00f2 a un servizio di ringraziamento insieme a molti leader mondiali, tra i quali vi erano il presidente degli Stati Uniti Jimmy Carter, il primo ministro James Callaghan e tutti gli ex primi ministri viventi (Harold Macmillan, Alec Douglas-Home, conte Home di Hirsel, Sir Harold Wilson ed Edward Heath). Al servizio segu\u00ec un pranzo nella Guildhall, ospitato dal Lord sindaco di Londra Peter Vanneck. Al ricevimento, la regina disse:\nDopo il pranzo, la processione prosegu\u00ec lungo il Mall fino a Buckingham Palace. Si stima che un milione di persone fosse allineata sui marciapiedi per vedere la famiglia salutare gli spettatori. Altri 500 milioni di persone in tutto il Commonwealth seguirono gli eventi del giorno in diretta televisiva. Il 7 giugno, strade e villaggi organizzarono feste per tutti i loro residenti, e molte strade esposero i bunting (le piccole bandiere modellate sul disegno della Union Jack) da un tetto all'altro sulle strade. Oltre alle feste, molte strade decorarono gli autoveicoli come si faceva in occasione degli eventi storici del passato della Gran Bretagna, e li portarono in giro per la citt\u00e0, organizzando proprie sfilate. Solo a Londra c'erano oltre 4000 feste organizzate per strade e quartieri individuali. Per tutto il giorno, gli spettatori furono salutati dalla regina molte volte mentre faceva diverse apparizioni per le foto dal balcone di Buckingham Palace.\nIl 9 giugno, la regina fece un viaggio via in barca lungo il Tamigi da Greenwich a Lambeth, in una rievocazione della celebre regata della regina Elisabetta I d'Inghilterra. Durante il viaggio, la regina apr\u00ec ufficialmente il Silver Jubilee Walkway e i South Bank Jubilee Gardens, due dei numerosi luoghi che prendono il nome dai festeggiamenti. La sera, presiedette a uno spettacolo pirotecnico e fu portata successivamente da una processione di carrozze illuminate a Buckingham Palace, dove salut\u00f2 nuovamente gli spettatori dal suo balcone.\nIl giubileo nella cultura di massa.\nPrima, durante e dopo gli eventi del giubileo, l'evento venne affrontato in molti media della cultura popolare in tutto il Commonwealth.\nIl 7 giugno, il manager dei Sex Pistols Malcolm McLaren e l'etichetta discografica Virgin Records organizzarono un noleggio di barche private dove si esibirono i Sex Pistols mentre navigavano lungo il Tamigi, passando per il molo di Westminster e il Palazzo del Parlamento. L'evento, una presa in giro della processione del fiume della sovrana pianificata per due giorni dopo, si concluse nel caos. La polizia costrinse la barca ad attraccare e le guardie circondarono le banchine al molo. Mentre i componenti della band e il loro equipaggiamento vennero spinti gi\u00f9 da una tromba delle scale laterali, McLaren, Vivienne Westwood e molti membri del gruppo sono stati arrestati.\nCon il disco ufficiale britannico per la settimana del giubileo che stava per uscire, il \"Daily Mirror\" predisse che \"God Save the Queen\" del gruppo punk rock britannico Sex Pistols sarebbe stati il numeri uno. Come si scopr\u00ec, il controverso singolo si piazz\u00f2 al secondo posto, dietro a un singolo di Rod Stewart alla sua quarta settimana in vetta. Molti credevano che la canzone si fosse effettivamente qualificata per il primo posto, ma che il grafico fosse stato truccato per prevenire uno spettacolo. Malcolm McLaren in seguito sostenne che la Columbia Records, che distribuiva entrambi i singoli, gli disse che i Sex Pistols stavano effettivamente superando Steward in rapporto di due a uno. \u00c8 dimostrato che una direttiva eccezionale venne emessa dal British Phonographic Industry, che supervisionava l'ufficio di compilazione di grafici, per escludere le vendite da negozi gestiti da aziende discografiche come la Virgin solo per quella settimana.\nIl 6 e il 7 giugno, i Queen terminarono il loro tour A Day at the Races suonando due concerti a Earls Court, Londra, per commemorare il giubileo. I concerti videro la band usare per la prima volta un impianto di illuminazione a forma di corona.\nLa soap opera \"Coronation Street\" vide una parata giubilare elaborata nella trama, con la gestrice del Rovers Return Annie Walker vestire in costume elaborato come Elisabetta I. Ken Barlow e \"Uncle Albert\" interpretarono rispettivamente sir Edmund Hillary e lo sherpa Tenzing Norgay. Il giubileo fece da sfondo alla trama del viaggio nel tempo di una puntata del 1983 di \"Doctor Who\", Mawdryn Undead .\nImpatto duraturo.\nVari luoghi furono intitolati dopo il giubileo. La linea Fleet della metropolitana di Londra, allora in costruzione, venne ribattezzata linea Jubilee, e ha un colore argento, anche se venne inaugurata nel 1979. Altri luoghi che presero il nome del giubileo sono il Silver Jubilee Walkway e il Jubilee Gardens a South Bank, Londra. Anche il Silver Jubilee Bridge, che collega Runcorn e Widnes attraverso la Mersey, venne ribattezzato in onore di questo giubileo.\nOltre ai nomi, il giubileo vide anche la concessione del titolo di citt\u00e0 al distretto di Derby. L'artista australiano Paul Fitzgerald fu incaricato di completare l'unico ritratto ufficiale della regina dell'anno del giubileo d'argento. Feste simili e parate furono programmate per il giubileo d'oro del 2002.\nPer il giubileo diamante del 2012, una stampa di 100 m per 70 m di una fotografia della famiglia reale britannica scattata durante le celebrazioni del giubileo d'argento a Buckingham Palace fu eretta di fronte al Sea Containers House in ristrutturazione.\nIl Tower Bridge venne ridipinto con i colori rosso, bianco e blu per il giubileo e da allora ha mantenuto questo design.\nCommemorazione.\nUn ciondolo tondo in argento, progettato dal vogatore inglese, da poco ritirato in pensione, John Pinches, venne emesso dalla Franklin Mint nel 1977 per commemorare il giubileo d'argento della Regina Elisabetta II. Il pendente ovale a due facce ha un design particolare che incorpora i quattro emblemi dei paesi del Regno Unito: la rosa Tudor per l'Inghilterra, i narcisi per il Galles, i cardi per la Scozia e i quadrifogli per l'Irlanda del Nord.\nIntorno ai bordi del ciondolo possono essere viste le scritte \"Silver Jubilee 1977\", \"(C) JP 77 P\" e il marchio completo: JP (marchio di fabbrica per John Pinches), 925, London Assay Office mark per l'argento importato, il timbro di data C (per l'anno 1977) e il profilo della regina (per l'anno del giubileo d'argento)."}
{"id": "7954316", "revid": "254059", "url": "https://it.wikipedia.org/wiki?curid=7954316", "title": "Congregazione di Santa Maria della Misericordia", "text": "La congregazione di Santa Maria della Misericordia era una congregazione laica fondata a Castel Goffredo nel 1288 sul modello della Congregazione della Misericordia Maggiore, sorta a Bergamo nel 1285 per volere di Pinamonte da Brembate, frate appartenente all'ordine dei predicatori.\nScopo della congregazione, comprendente ambo i sessi, era l'esercizio di opere di piet\u00e0, di carit\u00e0 e di incremento del culto. Furono redatti gli statuti in 25 capitoli, nei quali si escludevano eretici, usurai e \"scandalosi\"; ogni socio si doveva confessare almeno una volta dal \"parroco\" l'anno e, testando, doveva lasciare qualcosa alla confraternita. Ogni anno veniva eletto un console e un massaio e la congregazione si riuniva nella primitiva chiesa di Sant'Erasmo. \nNel 1434 la congregazione fece ricostruire la chiesa di Santa Maria detta \"del Consorzio\". L'ente, nel tempo, assunse il carattere di pubblica beneficenza e si chiam\u00f2 \"Consorzio dei poveri\". Nel 1784 la congregazione allest\u00ec un piccolo ospedale e nel 1798 venne soppressa e il patrimonio amministrato dal comune. Con l'istituzione delle congregazioni di carit\u00e0 nel 1807, il patrimonio pass\u00f2 al nuovo ente."}
{"id": "7954317", "revid": "290351", "url": "https://it.wikipedia.org/wiki?curid=7954317", "title": "Cassa di Sovvenzioni e Risparmio fra il Personale della Banca d'Italia", "text": "Cassa di Sovvenzioni e Risparmio fra il Personale della Banca d\u2019Italia S.c.r.l. (conosciuta anche come CSR) \u00e8 un istituto di credito italiano: pi\u00f9 precisamente trattasi di banca popolare.\nLa particolarit\u00e0 di CSR \u00e8 che pu\u00f2 annoverare tra i suoi soci e clienti esclusivamente dipendenti di Banca d'Italia, in servizio o in pensione, ed i loro strettissimi famigliari. \nStoria.\nNasce nel dicembre 1902 grazie ad un gruppo di impiegati di Banca d'Italia, con il nome di \"Cassa di Sovvenzioni e Risparmio fra gli Impiegati della Banca d'Italia\". \nAssume l'attuale denominazione nel 1947. Il motivo per cui venne creata fu garantire l'indipendenza dei dipendenti; infatti, dovendo esercitare funzioni di vigilanza e controllo su tutte le banche e sul sistema del credito in generale, si voleva evitare che si dovessero rivolgere a enti da loro sorvegliati per le richieste di finanziamento a fini personali. \nCon sede a Palazzo Koch, nel tempo \u00e8 arrivata ad aprire uno sportello presso ogni filiale dell'Istituto (39 in totale), annoverando 52 dipendenti.\nIl 2016 \u00e8 stato chiuso con un utile di 19.7 milioni di euro, 3.1 miliardi di raccolta, 931 milioni di euro di impieghi, 49% di capitale di classe 1\nDetiene anche una quota di Banca d'Italia"}
{"id": "7954321", "revid": "1305772", "url": "https://it.wikipedia.org/wiki?curid=7954321", "title": "Patna (stato)", "text": "Lo Stato di Patna (talvolta indicato come Patnagarh) fu uno stato principesco del subcontinente indiano, avente per capitale la citt\u00e0 di Balangir.\nStoria.\nLo stato di Patna, per quanto di fondazione quasi millenaria, sino al 1947 non fu parte dell'India britannica ma era soggetto alla sovranit\u00e0 della corona britannica, tra gli stati dell'agenzia di Orissa.\nNel 1947, all'epoca dell'indipendenza indiana, il maharaja di Patna non entr\u00f2 da subito a far parte dell'Unione Indiana, rimandando il tutto al 1948. Attualmente lo stato corrisponde pressappoco ai confini del distretto di Balangir. \nL'ultimo regnante di Patna, Rajendra Narayan Singh Deo, si rilanci\u00f2 alla fine della monarchia e venne eletto come politico, sino a divenire primo ministro a Orissa dall'8 marzo 1967 al 9 gennaio 1971.\nGovernanti.\nI regnanti locali appartenevano alla dinastia Chauhan e avevano il titolo di \"Maharaja\".\nMaharaja.\nDopo l'indipendenza, i capi della casata continuarono come segue:"}
{"id": "7954325", "revid": "1844579", "url": "https://it.wikipedia.org/wiki?curid=7954325", "title": "World Wonder Ring Stardom", "text": "La World Wonder Ring Stardom (o semplicemente Stardom) \u00e8 una federazione di \"joshi puroresu\" (wrestling femminile) giapponese, la pi\u00f9 importante a livello mondiale, fondata da Fuka, Nanae Takahashi e Rossy Ogawa e acquistata nel 2019 dalla Bushiroad, proprietaria della New Japan Pro-Wrestling."}
{"id": "7954349", "revid": "287204", "url": "https://it.wikipedia.org/wiki?curid=7954349", "title": "USS California", "text": "Cinque unit\u00e0 della United States Navy hanno portato il nome di USS \"California\":"}
{"id": "7954350", "revid": "486946", "url": "https://it.wikipedia.org/wiki?curid=7954350", "title": "Aeroporto di Lubiana Joze Pucnik", "text": ""}
{"id": "7954353", "revid": "827882", "url": "https://it.wikipedia.org/wiki?curid=7954353", "title": "The Clique", "text": ""}
{"id": "7954355", "revid": "287204", "url": "https://it.wikipedia.org/wiki?curid=7954355", "title": "USS Dace", "text": "Due unit\u00e0 della United States Navy hanno portato il nome di USS \"Dace\":"}
{"id": "7954359", "revid": "827882", "url": "https://it.wikipedia.org/wiki?curid=7954359", "title": "The Clique (gruppo musicale)", "text": ""}
{"id": "7954361", "revid": "287204", "url": "https://it.wikipedia.org/wiki?curid=7954361", "title": "Basketball-Bundesliga 2018-2019", "text": "La Basketball Bundesliga 2018\u20132019, chiamata per ragioni di sponsorizzazione easyCredit Basketball Bundesliga, \u00e8 stata la 53\u00aa edizione del massimo campionato tedesco.\nSquadre.\nPromozioni e retrocessioni.\nLa stagione 2018-2019 della Lega \u00e8 composta da 18 squadre.\nSquadre partecipanti.\n&lt;onlyinclude&gt;\n&lt;/onlyinclude&gt;\nCollegamenti esterni.\n "}
{"id": "7954365", "revid": "287204", "url": "https://it.wikipedia.org/wiki?curid=7954365", "title": "USS Detroit", "text": "Sei unit\u00e0 della United States Navy hanno portato il nome di USS \"Detroit\":"}
{"id": "7954366", "revid": "767487", "url": "https://it.wikipedia.org/wiki?curid=7954366", "title": "Take Me to the River (film)", "text": "Take Me to the River \u00e8 un film del 2015 diretto da Matt Sobel.\nTrama.\nDurante una riunione di famiglia in Nebraska, un ingenuo adolescente californiano gay scopre dell'esistenza di un segreto familiare a lungo tenuto nascosto."}
{"id": "7954370", "revid": "287204", "url": "https://it.wikipedia.org/wiki?curid=7954370", "title": "USS Essex", "text": "Cinque unit\u00e0 della United States Navy hanno portato il nome di USS \"Essex\":"}
{"id": "7954374", "revid": "1564499", "url": "https://it.wikipedia.org/wiki?curid=7954374", "title": "Rajkot (stato)", "text": "Lo Stato di Rajkot fu uno stato principesco del subcontinente indiano, avente per capitale la citt\u00e0 di Rajkot.\nStoria.\nLa fondazione ed il primo periodo.\nRajkot venne fondato dal Thakur Sahib Vibhoji Ajoji Jadeja dei Rajput del clan Jadeja nel 1620. Questi era nipote di Jam Shri Satarsal (Sataji) Vibhaji Jadeja di Nawanagar.\nLa regione era parte dell'Impero ghaznavide governato da Mohammad Ghaznavi e dalla dinastia muzzaffaride di Mahmud Begada prima dell'insediamento dei Jadeja. Gli Jadeja di Nawanagar pesero la battaglia di Bhuchar Mori nel 1590 circa contro l'Impero moghul. Thakur Sahib Vibhoji Ajoji Jadeja venne inviato a Delhi come prigioniero dopo la morte di suo padre nello scontro e venne posto sotto la tutela di Jodhaji Soda, suo zio materno. Questi entr\u00f2 nelle forze imperiali e support\u00f2 Shah Jahan nell'espulsione dei Vaghela da Sardhar. Successivamente egli spos\u00f2 la figlia del capo Vaghela e fece di Sardhar la sua capitale. Ricevette Ardoi, Rib, Ribda e Kalipat come feudi, che gli vennero convertiti in un unico principato per i suoi valenti servizi all'imperatore. Suo figlio continu\u00f2 a servire l'impero moghul, ricevendo ulteriori terre e ricompense. Venne cos\u00ec fondato lo stato di Rajkot nel 1620 da Thakur Sahib Vibhoji Ajoji Jadeja.\nThakur Sahib Vibhoji Ajoji venne succeduto al trono da Thakur Sahib Mehramanji I Vibhoji, che aiut\u00f2 le forze imperiali moghul nella soppressione delle trib\u00f9 Kathi. Questi venne ricompensato da Azam Khan con l'espansione dei confini dello stato di Rajkot. Thakur Sahib Bamanioji Sahibji e suo figlio Thakur Sahib Mehramanji II Bamanio furono valenti soldati al servizio degli imperatori moghul, guadagnandosi diversi villaggi a svantaggio del Nawab di Junagadh e consolidando il loro controllo su Rajkot e sui villaggi vicini sino al 1720.\nIl governo dei moghul.\nTra il 1720 ed il 1732 lo stato di Rajkot sub\u00ec un'occupazione da parte dell'impero moghul.\nMasum Khan, feudatario del nawab di Junagadh, conquist\u00f2 Rajkot nel 1720 e la rinomin\u00f2 Masumabad. Egli fece costruire una fortezza nel 1722, di 4-5\u00a0km di perimetro e con muri alti sino a 2 metri e mezzo. La fortezza venne costruita per proteggere la citt\u00e0 di Rajkot da futuri attacchi da parte di altri regnanti. Attorno alle mura della fortezza si trovava un ampio fossato con acqua. Masumabad disponeva di otto porte, dotate di lance di ferro di difesa. Queste erano denominate \"Kotharia Naka\", \"Nava Naka\", \"Raiya Naka\", \"Bedi Naka\", \"Bhichari Naka\", \"Sardhar Naka\" e \"Pal no Darwajo\". L'unico cancello indifeso era quello denominato \"Khadaki Naka\" e si trovava nei pressi del tempio di Nakalank. Oggi gran parte di queste fortificazioni, seppur mutate in epoca coloniale, sono ancora visibili. Masum Khan govern\u00f2 per 12 anni sino a quando non venne conquistato da Thakur Sahib Ranmalji Mehramanji nel 1732.\nIl governo dei jadeja.\nMasumabad venne riconquistata da Thakur Sahib Ranmalji Mehramanji nel 1732 e venne riportata al suo antico nome di Rajkot. Il figlio e successore di Thakur Ranmalji, Lakhoji I, gli succedette nel 1746. Successivamente abdic\u00f2 in favore del primogenito ma riprese il trono quando questi mor\u00ec improvvisamente nel 1794. In contrasto col nonno, Ranmalji II lo depose e lo esili\u00f2 a Nawanagar. La famiglia regn\u00f2 indisturbata sino al 1807 quando lo stato divenne un protettorato britannico. La capitale divenne il quartier generale di un agente politico inglese e divenne una citt\u00e0 sempre pi\u00f9 moderna. Lo stato divenne un importante centro per l'istruzione in India.\nIl governo inglese.\nNel 1807 lo stato di Rajkot divenne un protettorato inglese.\nBavajirajsinhji Mehramanji e suo figlio, Lakhajirajsinhji II Bavajirajsinhji, furono regnanti modello che seppero sviluppare nel loro stato una fervida societ\u00e0 intellettuale e acculturata. Lo stato divenne anche uno dei centri della politica indiana. Gli inglesi dal canto loro costruirono molti edifici coloniali e centri di istituzioni culturali come ad esempio la Connaught Hall, la Masonic Hall, la Lang Library, il Watson Museum ed il The Rajkumar College. Ad ogni modo tutto ci\u00f2 sembr\u00f2 mutare improvvisamente quando Thakur Saheb Dharmendrasinhji Lakhajiraj succedette a suo padre nel 1930. Pur avendo ricevuto un'educazione liberale ed avendo studiato all'estero, i suoi interessi e le sue inclinazioni erano ben diverse da suo padre e da suo nonno. Le autorit\u00e0 britanniche giunsero a restringere i suoi poteri. Tass\u00f2 pesantemente il suo popolo, fece salire vertiginosamente l'inflazione su alcuni beni vendendoli personalmente e creando dal verso opposto scarsit\u00e0 per la sua popolazione, oltre al dedicarsi quasi esclusivamente ai propri piaceri.\nA differenza di suo padre, che viveva frugalmente e spendeva praticamente il proprio stipendio per far progredire lo stato, Dharmendra utilizzava il 50% dei fondi statali per s\u00e9. Non sorprende dunque che egli sia divenuto nel tempo oggetto di numerose proteste, scioperi e boicottaggi. Mahatma Gandhi gli chiese personalmente nel 1939 di formare un consiglio per liberare il popolo di Rajkot. La prematura morte del Thakur Sahib Dharmendrasinhji nel 1940 mentre si trovava alla caccia al leone nel Sasan Gir, venne visto da molti come una liberazione della provvidenza.\nSal\u00ec al suo posto il fratello minore Thakur Saheb Pradyumansinhji Lakhajirajsinhji, ma i tempi e le circostanze erano ormai cambiati dal regno di suo fratello. Per quanto egli cerc\u00f2 di occuparsi attivamente del suo popolo, infatti, la guerra sembr\u00f2 fiaccare pesantemente lo stato. Nel febbraio del 1948 questi fin\u00ec con l'aderire all'unione degli stati di Saurashtra di cui Rajkot divenne la nuova capitale, entrando a far parte dell'Unione Indiana.\nGovernanti.\nI regnanti locali avevano il titolo di \"Thakur Sahib\" ed il titolo di \"Sua Altezza\".\nAgenti inglesi e residenti.\nLa citt\u00e0 di Rajkot divenne il quartier generale dell'Agenzia degli Stati dell'India occidentale nel 1924.\nResidenti per l'Agenzia degli Stati dell'India occidentale, di Baroda, e Gujarat.\nNel 1944 l'Agenzia degli Stati dell'India occidentale venne unita all'Agenzia degli stati di Baroda e Gujarat a formare la Agenzia degli Stati dell'India occidentale."}
{"id": "7954375", "revid": "1310927", "url": "https://it.wikipedia.org/wiki?curid=7954375", "title": "Fernando Gabriel Vougado Ribeiro", "text": ""}
{"id": "7954393", "revid": "287204", "url": "https://it.wikipedia.org/wiki?curid=7954393", "title": "Mario Siletti", "text": ""}
{"id": "7954394", "revid": "653755", "url": "https://it.wikipedia.org/wiki?curid=7954394", "title": "Sawantwadi (stato)", "text": "Lo Stato di Sawantwadi (talvolta indicato come Stato di Savantvadi) fu uno stato principesco del subcontinente indiano, avente per capitale la citt\u00e0 di Sawantwadi.\nStoria.\nLo stato di Sawantwadi venne fondato nel 1627, divenendo in seguito vassallo del Sultanato di Bijapur. Disponeva di alcune alture fortificate come Manohar e Mansantosh.\nIl 7 aprile 1765 lo stato di Savantvadi divenne un protettorato britannico.\nSawantwadi entr\u00f2 a far parte del Dominion of India il 15 agosto 1947, divenendo parte dello stato di Bombay nel 1948.\nGovernanti.\nI regnanti locali erano ind\u00f9 ed appartenevano al clan Sawant della dinastia Bhonsale. Utilizzarono il titolo di raja bahadur dal 1785 in poi, titolo ereditario concesso alla famiglia da Shah Alam II. "}
{"id": "7954396", "revid": "73843", "url": "https://it.wikipedia.org/wiki?curid=7954396", "title": "Grote Scheldeprijs 1981", "text": "Il Grote Scheldeprijs 1981, sessantanovesima edizione della corsa, si svolse il 28 luglio su un percorso di 242\u00a0km, con partenza e arrivo a Schoten. Fu vinto dall'olandese Ad Wijnands della Ti-Raleigh-Creda davanti ai belgi Willy Teirlinck e Jos Jacobs."}
{"id": "7954398", "revid": "73843", "url": "https://it.wikipedia.org/wiki?curid=7954398", "title": "Grote Scheldeprijs 1982", "text": "Il Grote Scheldeprijs 1982, settantesima edizione della corsa, si svolse il 27 luglio su un percorso di 175\u00a0km, con partenza e arrivo a Schoten. Fu vinto dal belga Ludo Schurgers della Masta-Puch-Marc davanti ai suoi connazionali Jan Nevens e Charly Jochums."}
{"id": "7954399", "revid": "599013", "url": "https://it.wikipedia.org/wiki?curid=7954399", "title": "Rasmus Nicolaisen", "text": "Caratteristiche tecniche.\n\u00c8 un difensore centrale.\nCarriera.\nCresciuto nel settore giovanile del , ha esordito in prima squadra il 7 marzo 2017 disputando l'incontro di DBUs Landspokalturnering vinto 3-0 contro il .\nStatistiche.\n\"Statistiche aggiornate al 12 maggio 2019\"."}
{"id": "7954400", "revid": "73843", "url": "https://it.wikipedia.org/wiki?curid=7954400", "title": "Grote Scheldeprijs 1983", "text": "Il Grote Scheldeprijs 1983, settantunesima edizione della corsa, si svolse il 2 agosto su un percorso di 242\u00a0km, con partenza e arrivo a Schoten. Fu vinto dal belga Jan Bogaert della Europ-Decor-Dries davanti ai suoi connazionali Ludo Schurgers e Frank Hoste."}
{"id": "7954401", "revid": "73843", "url": "https://it.wikipedia.org/wiki?curid=7954401", "title": "Grote Scheldeprijs 1984", "text": "Il Grote Scheldeprijs 1984, settantaduesima edizione della corsa, si svolse il 31 luglio su un percorso di 244\u00a0km, con partenza e arrivo a Schoten. Fu vinto dal belga Ludo Peeters della Kwantum Hallen-Decosol-Yoko davanti ai suoi connazionali Jean-Marie Wampers e Ludwig Wijnants."}
{"id": "7954402", "revid": "228587", "url": "https://it.wikipedia.org/wiki?curid=7954402", "title": "Shahpura (stato)", "text": "Lo Stato di Shahpura fu uno stato principesco del subcontinente indiano, avente per capitale la citt\u00e0 di Deoli.\nStoria.\nLo stato di Phulia venne fondato ufficialmente nel 1629 e venne rinominato dal 1631 Shahpura, quando ancora era uno \"jagir\" (feudo minore).\nLe sue relazioni con gli inglesi vennero gestite dall'agenzia del Rajputana. L'ultimo regnante di Shahpura sigl\u00f2 l'ingresso all'Unione Indiana nel 1949.\nGovernanti.\nI regnanti locali avevano il titolo di \"maharaja\". "}
{"id": "7954403", "revid": "767487", "url": "https://it.wikipedia.org/wiki?curid=7954403", "title": "Marilyn (film 2018)", "text": "Marilyn \u00e8 un film del 2018 diretto da Mart\u00edn Rodr\u00edguez Redondo e basato sulla storia vera di Marilyn (Marcelo Bernasconi). \u00c8 stato trasmesso nella sezione Panorama al 68\u00ba Festival internazionale del cinema di Berlino.\nTrama.\nMarcos \u00e8 un ragazzo di 18 anni che vive con il fratello maggiore e i genitori, Carlos e Olga, in un ranch per animali che hanno affittato. Marcos ha rubato vari abiti femminili e si reca al carnevale locale travestito da suo alter ego femminile, Marilyn. L\u00ec, balla con il figlio di un allevatore locale, che riconosce chi \u00e8 Marilyn e si sente per questo imbarazzato. Quando Marcus lascia il carnevale per tornare a casa, viene fermato dal figlio del contadino e violentato. Marcus arriva a casa la mattina dopo, e Olga \u00e8 furibonda per il comportamento di suo figlio e gli brucia tutti gli abiti femminili che ha nascosto nella sua stanza.\nDopo la morte improvvisa di Carlos, il resto della famiglia \u00e8 costretto a lasciare la fattoria e a trasferirsi in un nuovo quartiere urbano. Mentre visitano il quartiere , Marcus incontra un giovane che lavora in un negozio locale ed inizia con lui una relazione. Quando Olga scopre la loro relazione, la donna sequestra il cellulare al figlio. Il giorno dopo, di primo mattino, il giovane si sveglia ed uccide sia la madre che il fratello."}
{"id": "7954404", "revid": "287204", "url": "https://it.wikipedia.org/wiki?curid=7954404", "title": "Grote Scheldeprijs 1985", "text": "Il Grote Scheldeprijs 1985, settantatreesima edizione della corsa, si svolse il 30 luglio su un percorso di 235\u00a0km, con partenza e arrivo a Schoten. Fu vinto dall'olandese Adrie van der Poel della Kwantum Hallen-Decosol-Yoko davanti ai belgi Ludwig Wijnants e Marc Sergeant."}
{"id": "7954406", "revid": "73843", "url": "https://it.wikipedia.org/wiki?curid=7954406", "title": "Grote Scheldeprijs 1986", "text": "Il Grote Scheldeprijs 1986, settantaquattresima edizione della corsa, si svolse il 25 agosto su un percorso di 249\u00a0km, con partenza e arrivo a Schoten. Fu vinto dall'olandese Jean-Paul van Poppel della Skala-Skil davanti ai belga Wim Arras e Eric Vanderaerden."}
{"id": "7954408", "revid": "599013", "url": "https://it.wikipedia.org/wiki?curid=7954408", "title": "Indy Boonen", "text": "Caratteristiche tecniche.\n\u00c8 un esterno destro.\nCarriera.\n\u00c8 cresciuto nel settore giovanile di e , prima di essere acquistato a titolo definitivo dall' nel 2018.\nHa esordito fra i professionisti il 26 luglio 2018 disputando l'incontro di Pro League vinto 2-1 contro il .\nStatistiche.\n\"Statistiche aggiornate al 12 maggio 2019\"."}
{"id": "7954409", "revid": "73843", "url": "https://it.wikipedia.org/wiki?curid=7954409", "title": "Grote Scheldeprijs 1988", "text": "Il Grote Scheldeprijs 1988, settantaseiesima edizione della corsa, si svolse il 26 aprile su un percorso di 252\u00a0km, con partenza e arrivo a Schoten. Fu vinto dall'olandese Jean-Paul van Poppel della Superconfex-Yoko davanti al belga Eddy Planckaert e all'olandese Hans Daams."}
{"id": "7954419", "revid": "104458", "url": "https://it.wikipedia.org/wiki?curid=7954419", "title": "Oscar Zimmer", "text": "Biografia.\nAttivo in gare FIS dal novembre del 2017, Zimmer ha esordito in Coppa Europa il 2 dicembre 2019 a Trysil in slalom gigante (34\u00ba); non ha debuttato in Coppa del Mondo n\u00e9 preso parte a rassegne olimpiche o iridate."}
{"id": "7954427", "revid": "73843", "url": "https://it.wikipedia.org/wiki?curid=7954427", "title": "Sonepur (stato)", "text": "Lo Stato di Sonepur (talvolta indicato come Sonpur) fu uno stato principesco del subcontinente indiano, avente per capitale la citt\u00e0 di Sonepur.\nStoria.\nLo stato di Sonepur venne fondato nel 1556. Venne governato dalla dinastia dei Rajput del clan Chauhan. Lo stato divenne un protettorato britannico dal 13 dicembre 1826. La famiglia regnante ottenne il titolo di \"Raja Bahadur\" dagli inglesi per la fedelt\u00e0 dimostrata durante la Rivolta di Sambalpur. \nL'ultimo principe regnante sigl\u00f2 l'atto di accesso all'Unione Indiana il 1\u00ba gennaio 1948.\nGovernanti.\nI regnanti locali avevano il titolo di \"raja\", promosso poi a \"maharaja\"."}
{"id": "7954433", "revid": "287204", "url": "https://it.wikipedia.org/wiki?curid=7954433", "title": "Grote Scheldeprijs 1989", "text": "Il Grote Scheldeprijs 1989, settantasettesima edizione della corsa, si svolse il 19 aprile su un percorso di 199\u00a0km, con partenza e arrivo a Schoten. Fu vinto dal belga Jean-Marie Wampers della Panasonic-Isostar davanti al suo connazionale Frank Hoste e all'olandese John van den Akker."}
{"id": "7954435", "revid": "144796", "url": "https://it.wikipedia.org/wiki?curid=7954435", "title": "Unione Indiana", "text": ""}
{"id": "7954438", "revid": "73843", "url": "https://it.wikipedia.org/wiki?curid=7954438", "title": "Grote Scheldeprijs 1990", "text": "Il Grote Scheldeprijs 1990, settantanovesima edizione della corsa, si svolse il 17 aprile su un percorso di 199\u00a0km, con partenza e arrivo a Schoten. Fu vinto dall'olandese John Talen della Panasonic-Sportlife davanti ai belgi Eric Vanderaerden e Johan Museeuw."}
{"id": "7954440", "revid": "767487", "url": "https://it.wikipedia.org/wiki?curid=7954440", "title": "Black Cyclone", "text": "Black Cyclone \u00e8 un film del 1925, diretto da Fred Jackman."}
{"id": "7954441", "revid": "104458", "url": "https://it.wikipedia.org/wiki?curid=7954441", "title": "Karl-Erik J\u00f8ssund", "text": "Biografia.\nAttivo in gare FIS dal dicembre del 2016, J\u00f8ssund ha esordito in Coppa Europa l'8 dicembre 2017 a Trysil in slalom gigante, senza completare la prova. Non ha debuttato in Coppa del Mondo n\u00e9 preso parte a rassegne olimpiche o iridate."}
{"id": "7954442", "revid": "104458", "url": "https://it.wikipedia.org/wiki?curid=7954442", "title": "Karl-Erik Jossund", "text": ""}
{"id": "7954443", "revid": "104458", "url": "https://it.wikipedia.org/wiki?curid=7954443", "title": "Karl-Erik Joessund", "text": ""}
{"id": "7954444", "revid": "104458", "url": "https://it.wikipedia.org/wiki?curid=7954444", "title": "Karl Erik J\u00f8ssund", "text": ""}
{"id": "7954445", "revid": "104458", "url": "https://it.wikipedia.org/wiki?curid=7954445", "title": "Karl Erik Jossund", "text": ""}
{"id": "7954446", "revid": "104458", "url": "https://it.wikipedia.org/wiki?curid=7954446", "title": "Karl Erik Joessund", "text": ""}
{"id": "7954447", "revid": "729019", "url": "https://it.wikipedia.org/wiki?curid=7954447", "title": "ATOS", "text": "L'ATOS (\"Airborne Tactical Observation and Surveillance\"), \u00e8 un sistema di missione aerea, navale e terrestre realizzato dalla Leonardo Divisione Elettronica ed impiegato in ambito militare. Esso \u00e8 stato progettato per effettuare principalmente missioni di sorveglianza marittima, sorveglianza terrestre e SAR.\nStoria.\n\"Se non diversamente indicato, i dati sono tratti da\" \"Rivista italiana difesa\".\nIl sistema ATOS nasce alla fine degli anni novanta, nel 1997 su la spinta della Guardia di Finanza.\nPer rispondere all'esigenza operativa della Guardia di Finanza, l'allora Galileo Avionica (oggi Divisione Elettronica di Leonardo) decise di sviluppare questo sistema destinato ad essere installato a bordo degli ATR-42MP realizzati dalla Divisione Velivoli di Leonardo (allora Alenia Aeronautica), primi velivoli da pattugliamento marittimo su piattaforma ATR.\nCaratteristiche.\n\"Se non diversamente indicato, i dati sono tratti da\" \"Rivista italiana difesa\".\nVarianti.\nLa variante pi\u00f9 sofisticata e pi\u00f9 complessa realizzata \u00e8 quella installata a bordo dei P-72A da pattugliamento marittimo dell'Aeronautica militare italiana. Essa comprende un radar AESA Leonardo Seaspray 7300E, una torretta dotata di sensore elettro-ottico Star Safire 380 HD, AIS (una sorta di IFF applicato al mondo della navigazione marittima), ASARS DF (Airborne Search and Rescue System Direction Finder, un equipaggiamento progettato per le operazioni SAR e Combat SAR), ESM/ELINT sistema DASS \u00e8 comunicazioni integrate, il tutto coordinato da 4 consolle.&lt;ref name=\"P-72A/ATR-72 MP, molto pi\u00f9 di un pattugliatore marittimo\"&gt;\"P-72A/ATR-72 MP, molto pi\u00f9 di un pattugliatore marittimo\" - \"Rivista italiana difesa\" N. 5 - 05/2019 pp. 22-29&lt;/ref&gt;\nUn'altra variante \u00e8 quella utilizzata dall'Australian Border Protection Command (programma Sentinel). Nel 2007 infatti l'allora Galileo Avionica si aggiudic\u00f2 un contratto di installazione del sistema ATOS su 10 velivoli Bombardier Dash-8 e due elicotteri (tutti gi\u00e0 operativi nel 2010) coordinata da una stazione a terra a Canberra anch'essa fornita da Leonardo. Questa variante del sistema ATOS comprende radar Raytheon Seavue, una torretta elettro-ottica L3 Wescam MX-15, un AIS, il tutto coordinato da 2 consolle.\nAltre varianti di tale sistema risultano in servizio in altri cinque paesi oltre all'Australia: Libia (sistemi installati su un ATR-42 e su una decina di elicotteri, andati perduti o mai consegnati), Nigeria (sui due ATR-42MP e comprensivo di 5 stazioni a terra), Ecuador (che lo ha montato su un turboelica Airbus CN-235 ed alcuni Beechcraft King Air 350, 2 clienti nordafricani (che lo hanno installato su 3 velivoli Beechcraft King Air 350). \nIl giugno 2019, in occasione del Salone di Le Bourget, Leonardo e Diamond hanno presentato il Diamond DA62 MSA, variante da pattugliamento marittimo dotata anch'essa di questo sistema di missione."}
{"id": "7954448", "revid": "1543377", "url": "https://it.wikipedia.org/wiki?curid=7954448", "title": "Wadhwan (stato)", "text": "Lo Stato di Wadhwan fu uno stato principesco del subcontinente indiano, avente per capitale la citt\u00e0 di Wadhwan.\nStoria.\nLo stato di Wadhwan venne fondato come entit\u00e0 indipendente attorno al 1630. Esso divenne un protettorato britannico nel 1807. Lo stato di Wadhwan State era governato dai Rajput del clan Jhala.\nL'ultimo regnante dello stato sigl\u00f2 l'atto di unione all'Unione Indiana il 15 febbraio 1948.\nGovernanti.\nI regnanti locali avevano il titolo di \"Thakur Sahib\"."}
{"id": "7954452", "revid": "104458", "url": "https://it.wikipedia.org/wiki?curid=7954452", "title": "Andrine M\u00e5rst\u00f8l", "text": "Biografia.\nAttiva in gare FIS dal dicembre del 2015, la M\u00e5rst\u00f8l ha esordito in Coppa Europa il 4 dicembre 2016 a Trysil in slalom gigante e in Coppa del Mondo il 17 dicembre 2019 a Courchevel nella medesima specialit\u00e0, in entrambi i casi senza qualificarsi per la seconda manche. Non ha preso parte a rassegne olimpiche o iridate."}
{"id": "7954453", "revid": "104458", "url": "https://it.wikipedia.org/wiki?curid=7954453", "title": "Andrine Marstol", "text": ""}
{"id": "7954455", "revid": "104458", "url": "https://it.wikipedia.org/wiki?curid=7954455", "title": "Andrine Maarstoel", "text": ""}
{"id": "7954456", "revid": "1232412", "url": "https://it.wikipedia.org/wiki?curid=7954456", "title": "Adrian (Giorgio Vanni e Mark the Hammer)", "text": "Adrian \u00e8 un singolo di Giorgio Vanni e Mark the Hammer, pubblicato il 13 maggio 2019.\nLa canzone.\nScritta da Giorgio Vanni e Marco Arata, \"Adrian\" \u00e8 una canzone dedicata al cartone animato omonimo. La canzone fa parte della serie di video di Marco Arata denominata \"Come creare una canzone senza alcun talento\". La copertina dell'album \u00e8 stata scelta tramite un web contest indetto da Marco Arata.\nNelle strofe sono presenti anche alcune citazioni ad altre canzoni di Adriano Celentano come \"I want to know Parte 2\", \"Ti penso e cambia il mondo\", \"Mondo in Mi7\".\nVideo musicale.\nIl videoclip della canzone \u00e8 stato pubblicato sul canale YouTube di Marco Arata nello stesso giorno di pubblicazione del singolo. Il video \u00e8 girato in una sala prove dove viene eseguito il brano da Giorgio Vanni e tre Mark the Hammer che suonano chitarra, basso e batteria e partecipano ai cori.\nPrecedentemente sono stati pubblicati il video della serie \"Come creare una canzone senza alcun talento\" e il backstage di quest'ultimo."}
{"id": "7954457", "revid": "287204", "url": "https://it.wikipedia.org/wiki?curid=7954457", "title": "Yawnghwe (stato)", "text": "Lo Stato di Yawnghwe (talvolta indicato come Nyaungshwe) fu uno stato principesco del subcontinente indiano, avente per capitale la citt\u00e0 di Yawnghwe.\nStoria.\nSecondo la tradizione, nell'antichit\u00e0 remota lo stato presente nell'area si chiamava Kambosarattha. \nLa citt\u00e0 di Yawnghwe, che dava il proprio nome all'intero stato, venne fondata nel 1359 da due mitici fratelli, Nga Taung e Nga Naung, che giunsero in loco da Tavoy (Dawei) e qui gli venne permesso di costruire una capitale da un principe che governava la region. I fratelli portarono con loro altre 36 famiglie da Tavoy e si stabilirono nella nuova citt\u00e0.\nYawnghwe includeva gli stati sussidiari di Mawnang (Heho), Mawson, Loimaw, Loi-ai e Namhkai. Storicamente la maggior parte della popolazione apparteneva alle etnie Intha, Pa'O, Danu, Shan e Taungyo.\nLo stato di Yawnghwe accett\u00f2 formalmente lo status di protettorato britannico nel 1887.\nSao Shwe Thaik fu il primo presidente dell'Unione di Burma e l'ultimo \"Saopha\" di Yawnghwe; spos\u00f2 Sao Nang Hearn Kham della famiglia reale dell'Hsenwi del nord. La sua residenza a Yawnghwe, chiamata Haw, \u00e8 oggi il \"Buddha museum\" ed \u00e8 aperta al pubblico.\nGovernanti.\nI regnanti locali avevano il titolo di \"Saopha\" ed il titolo rituale di \"Kambawsarahta Thiri Pawaramahawuntha Thudamaraza\"."}
{"id": "7954466", "revid": "73843", "url": "https://it.wikipedia.org/wiki?curid=7954466", "title": "Oumar Toure", "text": ""}
{"id": "7954467", "revid": "144796", "url": "https://it.wikipedia.org/wiki?curid=7954467", "title": "Agenzia degli stati di Baroda e Gujarat", "text": ""}
{"id": "7954468", "revid": "149485", "url": "https://it.wikipedia.org/wiki?curid=7954468", "title": "Oumar Tour\u00e9", "text": ""}
{"id": "7954472", "revid": "84184", "url": "https://it.wikipedia.org/wiki?curid=7954472", "title": "Roberto Gambino", "text": "Biografia.\nGambino nasce a Palermo nel 1962. Si laurea in architettura con il massimo dei voti all'Universit\u00e0 di Palermo e nel 1987 viene iscritto all'ordine degli architetti di Caltanissetta in veste di coordinatore per la sicurezza sia in fase di progettazione che di esecuzione. Dal 1990 vive a Caltanissetta, dove lavora come dipendente presso l'ufficio tecnico comunale e si occupa principalmente di pianificazione territoriale. In tale qualit\u00e0, \u00e8 stato responsabile unico del concorso di progettazione \"La grande piazza\", e successivamente della progettazione preliminare, definitiva ed esecutiva dei lavori, con la ripavimentazione di corso Umberto I e musealizzazione dell'ex rifugio antiaereo di via Matteotti, inclusi nel contesto di riqualificazione del centro storico di Caltanissetta.\nSindaco di Caltanissetta.\nMilitante dal 2014, nel 2019 viene scelto dal meetup locale del Movimento 5 Stelle come candidato alla carica di sindaco di Caltanissetta in vista delle elezioni amministrative del 28 aprile. Al primo turno conquista il 19,92% delle preferenze, accedendo quindi al ballottaggio contro il candidato del centro-destra Michele Giarratana, primo con il 37,39%. In seguito al primo turno, nonostante l'assenza di appoggi ufficiali da parte dei candidati esclusi dal ballottaggio, Gambino riceve parole di apprezzamento dal parte di Alessandro Pagano, esponente della Lega, facendo ipotizzare un appoggio esterno, coerentemente con l'allora alleanza giallo-verde del governo Conte I. Al ballottaggio del 12 maggio, caratterizzato da una bassa affluenza pari al 42,6%, il risultato del primo turno \u00e8 ribaltato, e Gambino viene eletto sindaco con il 58,85% delle preferenze, mentre Giarratana ottiene meno voti assoluti rispetto al primo turno.\nIn base alla legge regionale che disciplina le elezioni amministrative, il premio di maggioranza del 60% \u00e8 assegnato alla lista del M5S, l'unica a sostenere Gambino, che pu\u00f2 contare su un consiglio comunale con una larga maggioranza monocolore di quindici consiglieri su ventiquattro (ridotti a quattordici l'anno seguente, dopo che l'ARS si \u00e8 pronunciata stabilendo l'arrotondamento per difetto dei seggi assegnati con il premio di maggioranza)."}
{"id": "7954473", "revid": "599013", "url": "https://it.wikipedia.org/wiki?curid=7954473", "title": "Donaldo Arza", "text": "Il suo risultato di maggior prestigio \u00e8 un quarto posto ottenuto sui 1500 metri ai Giochi panamericani del 1971.\nNel 1972, alla sua prima e unica partecipazione ai Giochi Olimpici, fu portabandiera per il suo Paese alle Olimpiadi di Monaco di Baviera. In quell'occasione gareggi\u00f2 sia sugli 800 che sui 1500 m venendo eliminato al primo turno in entrambe le competizioni. "}
{"id": "7954477", "revid": "253269", "url": "https://it.wikipedia.org/wiki?curid=7954477", "title": "Mario Siletti (1903-1964)", "text": "Biografia.\nEmigrato negli Stati Uniti, Mario Siletti appare al cinema in oltre cinquanta film statunitensi, da \"Il filo del rasoio\" di Edmund Goulding (1946) a \"I 4 del Texas\" di Robert Aldrich (1963), con Frank Sinatra e Dean Martin."}
{"id": "7954479", "revid": "92723", "url": "https://it.wikipedia.org/wiki?curid=7954479", "title": "Diomede Catone", "text": "\u00c8 noto soprattutto per la sua musica strumentale. Combin\u00f2 lo stile del tardo Rinascimento con quello del nascente barocco e fuse elementi italiani con la musica tradizionale polacca. Fu anche uno dei primi compositori italiani a visitare la Svezia.\nBiografia.\nNacque nella zona di Treviso fra il 1560 e il 1565, forse a Serravalle, dove i documenti indicano che suo padre era insegnante. Verso il 1565 la sua famiglia, di religione protestante, fugg\u00ec dall'Italia per evitare l'Inquisizione e si stabil\u00ec in Polonia. Catone, che era emigrato prima di aver compiuto i cinque anni, ricevette tutta la sua educazione musicale a Cracovia, dove la famiglia prese dimora. La prima attestazione di un suo impiego risale al 1588, quando fu ingaggiato come liutista alla corte del re Sigismondo III Vasa, un incarico che svolse fino al 1593. Nel 1591 scrisse la musica per le nozze di Jan Kostka al castello di \u015awiecie; la famiglia Kostka era probabilmente legata a lui da un rapporto di committenza o di patronato, infatti Stanis\u0142aw Kostka gli lasci\u00f2 una cospicua eredit\u00e0 nel 1602.\nNel 1593 e nel 1594 si rec\u00f2 in Svezia con il re Sigismondo: la sua fama come liutista e compositore era notevole; ancora nel 1600 era il compositore di origine italiana pi\u00f9 famoso in Svezia. Parte della sua musica, fra cui alcune danze polacche, si \u00e8 conservata solo attraverso fonti svedesi. Un'ultima traccia della sua vita risale al 1619, quando si una trova una notizia, di cui non si pu\u00f2 confermare l'autenticit\u00e0, che in quell'anno avrebbe suonato il liuto.\nFu sepolto il 27 aprile 1627 nel cimitero della basilica di San Nicola di Danzica.\nMusica.\nCatone scrisse musica vocale e strumentale, sia sacra sia profana, ma le sue composizioni pi\u00f9 celebri sono quelle per liuto. I brani per liuto comprendono dozzine di composizioni in molte forme e stili: \"choreae polonicae\", fantasie, gagliarde, trascrizioni di madrigali italiani, passemmezzi e preludi, che furono tutti eseguiti da lui stesso. Stilisticamente, i brani spaziano per tutto lo spettro di possibilit\u00e0 del liuto. I preludi sono accordali. per la maggior parte; le fantasie sono ricercari imitativi; e vi \u00e8 una serie di otto danze polacche, che probabilmente derivano dal repertorio popolare. Alcuni aspetti del primo barocco sono evidenti nella musica di Catone, come l'uso di brevi motivi che ricorrono per unire sezioni pi\u00f9 lunghe e l'uso di sezioni di collegamento episodiche fra le esposizioni del tema; d'altro canto, parte delle composizioni per liuto prevedono versi di carattere vocale in stile imitativo, come era comune fra i polifonisti della seconda met\u00e0 del XVI secolo.\nLa musica strumentale di Catone comprende anche brani per gruppi di viole da gamba e per clavicembalo solista.\nFra le opere vocali si trovano un repertorio di canzoni sacre polacche raccolte in una collezione intitolata \"Rytmy \u0142aci\u0144skie dziwnie sztuczne ...\" per quattro voci e liuto, e \"Pie\u015b\u0144 o \u015bwi\u0119tym Stanis\u0142awie\", per quattro voci a cappella. Scrisse anche un madrigale italiano, \"Tirsi morir volea\", per cinque voci, sebbene ne esista solo un arrangiamento per voce sola e accompagnamento strumentale: una trascrizione che potrebbe indicare una conscia convergenza alla nuova concezione barocca del madrigale a voce sola."}
{"id": "7954510", "revid": "869733", "url": "https://it.wikipedia.org/wiki?curid=7954510", "title": "Fuori dal coro", "text": ""}
{"id": "7954514", "revid": "110157", "url": "https://it.wikipedia.org/wiki?curid=7954514", "title": "Campionati statunitensi di sci alpino 2019", "text": "I Campionati statunitensi di sci alpino 2019 si sono svolti a Waterville Valley dal 23 al 26 marzo. Il programma ha incluso gare di slalom gigante, slalom speciale e combinata, tutte sia maschili sia femminili; le gare di slalom parallelo, maschile e femminile, sono state annullate.\nTrattandosi di competizioni valide anche ai fini del punteggio FIS, vi hanno partecipato anche sciatori di altre federazioni, senza che questo consentisse loro di concorrere al titolo nazionale statunitense. \nRisultati.\nUomini.\nSlalom gigante.\nData: marted\u00ec 26 marzo 2019\nLocalit\u00e0: Waterville Valley\n1\u00aa manche:\nOre: \nPista: \nPartenza: 998\u00a0m\u00a0s.l.m.\nArrivo: 616\u00a0m\u00a0s.l.m.\nDislivello: 382\u00a0m\nTracciatore: Forest Carey\n2\u00aa manche:\nOre: \nPista: \nPartenza: 998\u00a0m\u00a0s.l.m.\nArrivo: 616\u00a0m\u00a0s.l.m.\nDislivello: 382\u00a0m\nTracciatore: Peter Dodge\nSlalom speciale.\nData: domenica 24 marzo 2019\nLocalit\u00e0: Waterville Valley\n1\u00aa manche:\nOre: 10.00\nPista: \nPartenza: 800\u00a0m\u00a0s.l.m.\nArrivo: 606\u00a0m\u00a0s.l.m.\nDislivello: 194\u00a0m\nTracciatore: Peter Anderson\n2\u00aa manche:\nOre: 14.15\nPista: \nPartenza: 800\u00a0m\u00a0s.l.m.\nArrivo: 606\u00a0m\u00a0s.l.m.\nDislivello: 194\u00a0m\nTracciatore: Nathan Bryant\nSlalom parallelo.\nLa gara, prevista il 24 marzo, \u00e8 stata annullata.\nDonne.\nSlalom gigante.\nData: luned\u00ec 25 marzo 2019\nLocalit\u00e0: Waterville Valley\n1\u00aa manche:\nOre: \nPista: \nPartenza: 998\u00a0m\u00a0s.l.m.\nArrivo: 616\u00a0m\u00a0s.l.m.\nDislivello: 382\u00a0m\nTracciatore: Kristoph Shampeny\n2\u00aa manche:\nOre: \nPista: \nPartenza: 998\u00a0m\u00a0s.l.m.\nArrivo: 616\u00a0m\u00a0s.l.m.\nDislivello: 382\u00a0m\nTracciatore: Shaun Goodwin\nSlalom speciale.\nData: domenica 24 marzo 2019\nLocalit\u00e0: Waterville Valley\n1\u00aa manche:\nOre: 8.15\nPista: \nPartenza: 800\u00a0m\u00a0s.l.m.\nArrivo: 606\u00a0m\u00a0s.l.m.\nDislivello: 194\u00a0m\nTracciatore: Magnus Andersson\n2\u00aa manche:\nOre: 12.30\nPista: \nPartenza: 800\u00a0m\u00a0s.l.m.\nArrivo: 606\u00a0m\u00a0s.l.m.\nDislivello: 194\u00a0m\nTracciatore: Tim Kelley\nSlalom parallelo.\nLa gara, prevista il 24 marzo, \u00e8 stata annullata."}
{"id": "7954515", "revid": "1305887", "url": "https://it.wikipedia.org/wiki?curid=7954515", "title": "Giovanni Tenorio", "text": ""}
{"id": "7954525", "revid": "838137", "url": "https://it.wikipedia.org/wiki?curid=7954525", "title": "Unione Sportiva Pergolettese 1932 2018-2019", "text": "Questa voce raccoglie le informazioni riguardanti la Pergolettese nelle competizioni ufficiali della stagione 2018-2019.\nMaglie e sponsor.\nPer la stagione 2018-2019 il fornitore tecnico \u00e8 Sporteam, mentre lo sponsor ufficiale \u00e8 Bowling Pegaso."}
{"id": "7954543", "revid": "37401", "url": "https://it.wikipedia.org/wiki?curid=7954543", "title": "Dino Valente", "text": ""}
{"id": "7954549", "revid": "1149807", "url": "https://it.wikipedia.org/wiki?curid=7954549", "title": "Restaurant Empire 2", "text": ""}
{"id": "7954553", "revid": "767487", "url": "https://it.wikipedia.org/wiki?curid=7954553", "title": "A lumi spenti", "text": "A lumi spenti (\"After the Show\") \u00e8 un film muto del 1921 diretto da William C. de Mille e interpretato da Jack Holt, Lila Lee, Charles Ogle. \nLa sceneggiatura firmata da Vianna Knowlton e Hazel Christie MacDonald si basa su \"The Stage Door\", racconto breve di Rita Weiman pubblicato a New York in \"More Aces\" nel 1925.\nTrama.\nPop O'Malley \u00e8 un ex attore che ora lavora come portiere in un teatro. Eileen, una giovane ballerina che lui, come un padre, ha preso sotto la sua protezione, si trova in difficolt\u00e0 e Pop la invita a stare a casa sua. Presto si rende conto che la ragazza si sente attratta da Larry Taylor, un milionario che finanzia lo spettacolo e che la corteggia. Nonostante le obiezioni di Pop che l'avverte del pericolo che potrebbe correre, Eileen si innamora di lui. Quando Pop viene a sapere che lei ha accettato un invito a una festa nella residenza estiva di Taylor, decide di seguirla. Ma, di fronte alla sua richiesta di andarsene con lui, Eileen rifiuta di dargli retta. Pop si taglia un polso con una bottiglia rotta e Larry, per salvargli la vita, offre il suo sangue per la trasfusione. Il vecchio attore, quando si riprende, \u00e8 ancora furibondo, ma, sentendo che Larry ha intenzioni serie nei confronti di Eileen, finalmente si arrende.\nProduzione.\nLe riprese del film, prodotto dalla Famous Players-Lasky Corporation, iniziarono a inizio maggio 1921.\nDistribuzione.\nIl copyright del film, richiesto dalla Famous Players-Lasky Corp., fu registrato il 30 ottobre 1921 con il numero LP17172.\nNegli Stati Uniti, il film - presentato da Jesse L. Lasky - fu distribuito dalla Famous Players-Lasky Corporation e Paramount Pictures e fu proiettato in prima a Seattle il 9 ottobre 1921. Il 22 gennaio 1923, il film usc\u00ec in Danimarca come \"Efter Forestillingen\"; in Francia, la Paramount lo present\u00f2 il 13 aprile 1923 con il titolo \"Le Vieux Com\u00e9dien\". La Famous Players distribu\u00ec il film in Italia nel 1925 ottenendo il visto di censura numero 20284 in appello, dopo che il film in precedenza era stato in prima istanza vietato.\nNon si conoscono copie ancora esistenti della pellicola che viene considerata presumibilmente perduta."}
{"id": "7954570", "revid": "481666", "url": "https://it.wikipedia.org/wiki?curid=7954570", "title": "After the Show (film 1921)", "text": ""}
{"id": "7954606", "revid": "1781168", "url": "https://it.wikipedia.org/wiki?curid=7954606", "title": "Giandomenico Nardo", "text": " \nBiografia.\nEbbe i primi rudimenti di sistematica, tassidermia e preparazione dei campioni dallo zio, l'abate Giuseppe Maria Nardo che viveva a Chioggia. Nel seminario della stessa citt\u00e0 inizi\u00f2 gli studi. Rinunciando ad una carriera impiegatizia nella Pretura di Chioggia, che il padre aveva cercato d'imporgli, concluse gli studi superiori a Udine. In quel liceo le materie scientifiche erano insegnate da Bartolomeo Aprilis, successore di Giuseppe Moretti. Qui con l'impulso di Aprilis si occup\u00f2 del gabinetto di storia naturale del liceo. Si iscrisse poi alla facolt\u00e0 di medicina a Padova dove si laure\u00f2 nel 1827. A Padova allora insegnavano il naturalista Stefano Andrea Renier ed il chimico Girolamo Melandri Contessi che a quel tempo stava studiando la presenza di iodio nelle alghe marine. Il Renier lo introdusse ancora studente nella Regia Accademia di Padova dove pot\u00e9 presentare le sue prime nuove classificazioni e, dopo la laurea, lo scelse come assistente alla cattedra di storia naturale. Incarico che mantenne per tre anni anche sotto il successore del defunto Renier, Tomaso Antonio Catullo. In questo periodo present\u00f2 diverse nuove ricerche e fu incaricato di ordinare le collezione zoologiche dell'universit\u00e0. \nPer motivi economici fu costretto a dedicarsi all professione medica ed esercit\u00f2 a Chioggia per qualche tempo. Recatosi a Vienna nel 1832 per approfondire gli studi di pediatria ne approfitt\u00f2 per partecipare al congresso di naturalisti che l\u00ec si teneva e per riclassificare numerose spugne delle raccolte zoologiche del Museo imperiale. Tornato a Venezia fu medico condotto per qualche anno, poi dirigente sanitario a Chioggia, poi temporaneamente medico primario e direttore dell'ospedale per colerosi allora nei pressi di Sant'Alvise, e di nuovo a Chioggia. Dal 1838 al 1865 fu medico e dal 1849 direttore dell'Istituto degli Esposti. Nel 1848 durante l'insurrezione di Venezia venne eletto membro dell'Assemblea dei Deputati Veneti . Sempre nel 1849 si spos\u00f2 con Chiara Rizzi. La giovane donna, esperta disegnatrice, inizi\u00f2 ad illustrare la \"Fauna adriatica\", ma mor\u00ec partorendo una bambina l'anno dopo il matrimonio. Dopo l'unificazione al Regno d'Italia l'istituto degli Esposti fu trasformato e Nardo fu nominato presidente della commissione direttrice, carica che mantenne fino agli ultimi giorni della sua vita. Dal 1868 fu anche presidente del Comizio agrario di Venezia. \nFramezzo i pesanti impegni lavorativi Nardo riusc\u00ec a produrre una notevole letteratura scientifica incentrata soprattutto sulla biologia del Mare Adriatico e con una particolare attenzione ad alcuni phyla (o attualmente subphyla) di invertebrati \u2013 in special modo le spugne, i celenterati, gli echinodermi, i molluschi, i crostacei \u2013 nonch\u00e9 allo studio della cute e al raffronto tra scheletri ossei e cartilaginei dei pesci. I suoi scritti e letture ai convegni lo fecero apprezzato anche all'estero oltre essere nominato, nel 1840, membro del neonato dell'Istituto Veneto di Scienze, Lettere ed Arti e nel tempo anche associato anche ad altri istituti ed accademie scientifiche. Secondo il World Register of Marine Species (WoRMS), Nardo \u00e8 autore della definizione di 144 taxa marini. Oltre a questo diversi naturalisti gli dedicarono i nomi di alcuni generi e specie, alcuni ormai desueti. Una vasta collezione dei suoi manoscritti e la sua biblioteca personale \u00e8 conservata dal Museo di Storia Naturale di Venezia. \nProdusse anche numerose pubblicazioni attinenti al campo del suo impiego lavorativo cio\u00e8 quello medico, quello del sistema assistenziale degli orfani ed alla fine anche sull'agrario. Oltre a questo si dilett\u00f2 anche di filologia linguistica pubblicando alcuni saggi pi\u00f9 che altro intenti a supportare ed incitare i compilatori dei vocabolari della lingua italiana e gli studiosi dei dialetti veneti. "}
{"id": "7954607", "revid": "287204", "url": "https://it.wikipedia.org/wiki?curid=7954607", "title": "Hashimoto", "text": ""}
{"id": "7954633", "revid": "1564499", "url": "https://it.wikipedia.org/wiki?curid=7954633", "title": "Subappennini", "text": ""}
{"id": "7954647", "revid": "1005847", "url": "https://it.wikipedia.org/wiki?curid=7954647", "title": "Elezioni generali in Sudafrica del 2019", "text": "Le elezioni generali in Sudafrica del 2019 si sono tenute l'8 maggio per il rinnovo dell'Assemblea nazionale.\nIn seguito all'esito elettorale, alla carica di Presidente \u00e8 stato eletto Cyril Ramaphosa, espressione del Congresso Nazionale Africano."}
{"id": "7954678", "revid": "488452", "url": "https://it.wikipedia.org/wiki?curid=7954678", "title": "Gianni Nebbiosi", "text": "Biografia.\nNel 1972, studente di medicina interessato ai problemi della condizione di vita nei manicomi, Gianni Nebbiosi esordisce con un album prodotto da Giovanna Marini: \"\u201cE ti chiamaron matta\u201d.\" L\u2019album dette il suo contributo a quel movimento che, negli anni '70 in Italia, port\u00f2 in pochi anni alla Legge Basaglia ed alla chiusura dei manicomi. Di soli sei pezzi, testo e musica di Gianni Nebbiosi; vede lo stesso Nebbiosi, oltre che alla voce, anche al clarinetto, al pianoforte e all\u2019organo elettrico; unica accompagnatrice: Giovanna Marini alla chitarra e seconda voce.\nDue anni dopo Nebbiosi pubblica un altro album, \"\u201cMentre la gente se crede che vola\u201d,\" contenente canzoni di argomento pi\u00f9 generale. Tra esse, spiccano \"\u201cMa che razza de citt\u00e0\u201d\" e \"\u201cEr verniciaro\u201d,\" in dialetto romanesco. Nebbiosi canta e suona il pianoforte e l\u2019organo. E\u2019accompagnato da alcuni artisti del Canzoniere del Lazio, quali Carlo Siliotto (chitarra), Glauco Borrelli (basso), Marcello Vento (batteria), Sara Modigliani (flauto) e da Carlo Magaldi (chitarra acustica folk).\nSuccessivamente Magaldi e Vento formano gli Alberomotore. Per questa formazione, Nebbiosi scrive i testi dei sette pezzi dell\u2019album \"\u201cIl grande gioco\u201d\" (1974), con musica di Ricky Gianco ed inciso nella sala prove, appena costruita, nel parco della sua tenuta.\nTra il 1974 e il 1976, Nebbiosi entra a far parte de \u201cIl canzoniere del Lazio\u201d. Suona il sassofono e le percussioni in \"\u201cLassa sta la me creatura\u201d\". \nDopo di ci\u00f2 Nebbiosi interrompe la sua attivit\u00e0 musicale. \u00c8 presidente dell'ISIPSE'- Istituto di Specializzazione in Psicologia Psicoanalitica del S\u00e9 e Psicoanalisi Relazionale.\nFa un\u2019apparizione nel 1998, insieme ad artisti vari, cantando il pezzo \"\u201cE qualcuno poi disse\u201d\" e suonando piano e clarinetto nel CD \"\u201cCompagni dai campi e dalle officine\u201d.\"\nNel 2006, Sara Modigliani ripropone \"\u201cMa che razza de citt\u00e0\u201d\" in un album dal titolo omonimo. Nel 2018, Francesco De Gregori inizia il suo tour a Roma, interpretando anch\u2019egli \"\u201cMa che razza de citt\u00e0\u201d.\" Dichiara: \"\u201cNon conoscendola, credevo fosse inedita\u201d.\""}
{"id": "7954680", "revid": "1799226", "url": "https://it.wikipedia.org/wiki?curid=7954680", "title": "Cooper T66", "text": "La Cooper T66 \u00e8 una monoposto di Formula 1 realizzata dalla scuderia britannica Cooper per partecipare al campionato mondiale di Formula 1 1963 e 1964. \nLa vettura, con il telaio evoluto rispetto alla precedente T60 che andava a sostituire, aveva una geometria delle sospensioni evoluta."}
{"id": "7954690", "revid": "729019", "url": "https://it.wikipedia.org/wiki?curid=7954690", "title": "Sneaky Pete Kleinow", "text": ""}
{"id": "7954694", "revid": "1318658", "url": "https://it.wikipedia.org/wiki?curid=7954694", "title": "Florence Parly", "text": "Biografia.\nFiglia di Jeanne-Marie Parly nata Herland, Consigliere di Stato, gi\u00e0 Rettore dell'Accademia di Caen1, e Direttore del Gabinetto di Claude All\u00e8gre presso il Ministero della Pubblica Istruzione nel 2000, e Edmond Parly (1907-1995), uomo d'affari, Florence Parly entra, dopo essersi diplomataall'Institut d'\u00e9tudes politiques de Paris (1984), presso l'\u00c9cole nationale d'administration nel 1985 laureandosi nel 1987. \nFlorence Parly \u00e8 stata amministratore civile presso il Dipartimento del Bilancio, \u00e8 responsabile della creazione del reddito minimo di integrazione (RMI) e quindi del contributo sociale generalizzato (CSG). \u00c8 poi entrata a far parte dei gabinetti ministeriali come consulente tecnico di Michel Durafour presso il Ministero della Funzione Pubblica nel marzo 1991 e di Paul Quil\u00e8s dal giugno 1991, di Attrezzature e alloggi, quindi di Interni. Dopo la vittoria della destra alle elezioni legislative del 1993, Florence Parly \u00e8 tornata al dipartimento del bilancio come capo degli uffici di protezione sociale e sicurezza sociale tra il 1994 e il 1995, e di cultura e audiovisivo dal 19951.\nHa aderito al Partito Socialista (PS) nel 1995 e ha frequentato la sezione del 14\u00b0 arrondissement di Parigi.\nOlivier Schrameck la reclut\u00f2 nel giugno 1997 nel gabinetto del primo ministro, Lionel Jospin, come consigliere per gli affari di bilancio.\nIl 3 gennaio 2000, fu nominata dal Primo ministro Lionel Jospin a capo della Segretario di Stato per il Bilancio, carica mantenuta fino al 2002.\nDal 2 aprile 2004 al 16 giugno 2006 \u00e8 stata consigliere regionale della Borgogna e vicepresidente del consiglio regionale della Borgogna.\nLa Parly ha quindi lavorato in Air France, dove \u00e8 stata vice direttore negli anni 2008-2014, per poi entrare nella gestione di SNCF e diventare, il 1\u00ba maggio 2016, direttore generale della filiale SNCF Voyageur.\n\u00c8 stata nominata ministro delle Forze armate il 21 giugno 2017 nel secondo governo di \u00c9douard Philippe, sotto la presidenza di Emmanuel Macron.\nVita privata.\nSposata con Martin Vial, un alto funzionario, conosciuto nel 1991. Hanno avuto un figlio nel 2000."}
{"id": "7954701", "revid": "1318658", "url": "https://it.wikipedia.org/wiki?curid=7954701", "title": "Malbo gentile", "text": "Il Malbo gentile \u00e8 un vitigno a bacca nera autoctono dell'Emilia-Romagna, registrato ufficialmente dal 1995. \u00c8 vitigno autorizzato anche nelle Marche. \u00c8 di moderata vigoria, ma permette produzioni elevate e costanti.\nVinificazione.\nLe uve di Malbo gentile vengono vinificate sia in purezza che in uvaggi, specialmente con i Lambruschi. Buona resa anche con la macerazione carbonica.\nIl vino ottenuto dal Malbo gentile in purezza \u00e8 di un intenso colore rosso rubino; il sapore \u00e8 fresco, vinoso e fruttato.\nDenominazioni.\nIl vitigno viene utilizzato nella produzione dei seguenti vini dell'Emilia-Romagna:"}
{"id": "7954724", "revid": "38120", "url": "https://it.wikipedia.org/wiki?curid=7954724", "title": "John Marston (disambigua)", "text": ""}
{"id": "7954730", "revid": "767487", "url": "https://it.wikipedia.org/wiki?curid=7954730", "title": "Rondo 1", "text": "Il Rondo 1 \u00e8 un grattacielo situato a Varsavia, in Polonia.\nDescrizione.\nL'edificio, utilizzato per ospitare uffici e alto 192 metri, \u00e8 stato progettato da Larry Oltmanns quando lavorava per la Skidmore, Owings &amp; Merrill.\nLa costruzione \u00e8 iniziata nella primavera del 2003; il 7 agosto 2004 \u00e8 stata posata la prima pietra e il 7 marzo 2006 \u00e8 stata inaugurata ufficialmente."}
{"id": "7954731", "revid": "287204", "url": "https://it.wikipedia.org/wiki?curid=7954731", "title": "Sandra Faber", "text": "Ha fatto scoperte importanti che collegano la luminosit\u00e0 delle galassie alla velocit\u00e0 delle stelle al loro interno, ed \u00e8 stata co-scopritrice della relazione di Faber-Jackson. Ha svolto un ruolo determinante nella progettazione dei telescopi Keck situati alle Hawaii.\nBiografia.\nSandra Faber ha studiato presso il Swarthmore College, laureandosi in fisica nel 1966 e conseguendo successivamente il dottorato di ricerca (PhD) in astronomia nel 1972 presso l'Universit\u00e0 di Harvard, specializzandosi in astronomia ottica osservativa sotto la direzione di I. John Danziger. In quel periodo l'unico osservatorio disponibile per lei fu il Kitt Peak National Observatory, che risultava tecnologicamente inadeguato alla complessit\u00e0 dei suoi studi. Nel 1995 \u00e8 stata nominata professore presso l'Universit\u00e0 della California, Santa Cruz.\nLe ricerche scientifiche.\nNel 1972, Sandra Faber raggiunse l'Osservatorio di Lick presso l'Universit\u00e0 della California, Santa Cruz, diventando la prima donna nello staff. Nel 1976, osserv\u00f2 la relazione tra la luminosit\u00e0 e lo spettro delle galassie con le velocit\u00e0 orbitali e i movimenti delle stelle al loro interno. La legge che ne risult\u00f2 divenne nota come relazione di Faber-Jackson, in quanto sviluppata insieme al dottorando Robert Jackson. Tre anni dopo, lei e il suo collaboratore John S. Gallagher, pubblicarono un documento che raccoglieva tutte le prove dell'esistenza della materia oscura pubblicate fino a quel momento. Nel 1983, pubblic\u00f2 una ricerca originale che mostrava che la materia oscura non \u00e8 composta da neutrini che viaggiano ad alte velocit\u00e0 (materia oscura calda), ma, probabilmente, \u00e8 composta da particelle \"lente\" ancora da scoprire (materia oscura fredda).\nIntorno al 1984, la Faber collabor\u00f2 con Joel Primack, George Blumenthal e Martin Rees, per chiarire la loro teoria di come la materia oscura fosse parte della formazione e dell'evoluzione delle galassie. Questa fu la prima ipotesi su come le galassie si sono formate e si sono evolute dal Big Bang ad oggi. Mentre alcuni aspetti sono risultati errati, il documento rimane ancora l'attuale paradigma per le informazioni sulla struttura dell'universo; inoltre, lei e i suoi collaboratori scoprirono flussi di galassie ad alta velocit\u00e0.\nNel 1985, fu coinvolta nella costruzione del Telescopio Keck e nella costruzione della prima telecamera WFPC (Wide Field/Planetary Camera) per il Telescopio spaziale Hubble. Il fisico Jerry Nelson dell'Universit\u00e0 della California, Berkeley progett\u00f2 il telescopio Keck, mentre Faber contribu\u00ec a vendere l'idea di grandi telescopi ottici in tutto il mondo. Il telescopio Keck \u00e8, al 2019, il secondo pi\u00f9 grande telescopio ottico al mondo, con uno specchio primario di 10 metri costituito da 36 segmenti esagonali.\nSandra Faber ha presieduto il comitato direttivo scientifico che ha supervisionato lo strumento per la prima luce del Keck I. Ha insistito sull'alta qualit\u00e0 ottica per lo specchio primario del Keck I, e continuato a lavorare anche su Keck II.\nDurante gli ultimi anni '80, la Faber fu coinvolta in un progetto di otto anni chiamato \"Seven Samurai\", che tent\u00f2 di catalogare le dimensioni e le velocit\u00e0 orbitali di 400 galassie. Sebbene questo obiettivo non sia stato raggiunto, il gruppo svilupp\u00f2 un metodo per stimare la distanza di una generica galassia, che \u00e8 diventato uno dei modi pi\u00f9 affidabili per misurare la densit\u00e0 totale dell'universo.\nNel 1990, assistette alla messa in orbita della telecamera WFPC (Wide Field/Planetary Camera) del telescopio spaziale Hubble e defin\u00ec questa fase come una delle pi\u00f9 esaltanti e note della sua carriera. L'ottica di Hubble era imperfetta e la Faber e il suo team contribuirono a diagnosticare la causa come aberrazione sferica.\nLa Faber fu anche l'investigatrice principale del team Nuker Team, che us\u00f2 il telescopio spaziale Hubble per cercare i buchi neri supermassicci al centro delle galassie.\nUno dei suoi lavori pi\u00f9 recenti include l'aggiunta di un nuovo spettrografo ottico per il telescopio Keck II, che ha visto la sua prima luce nel 1996. Questa nuova aggiunta avrebbe aumentato la capacit\u00e0 di Keck II di osservare le galassie pi\u00f9 lontane di 13 volte. Partecip\u00f2 con altri scienziati alla creazione del progetto CANDELS, la pi\u00f9 grande mappatura dell'universo attraverso il Telescopio Hubble.\nOltre a ci\u00f2, guid\u00f2 lo sviluppo dello strumento DEIMOS sui telescopi Keck per ottenere spettri di galassie cosmologicamente distanti. Il 1 agosto 2012 divent\u00f2 la direttrice ad interim degli osservatori dell'Universit\u00e0 della California.\nSandra Faber \u00e8 coredattrice dell\"Annual Review of Astronomy and Astrophysics\".\nVita privata.\nLa Faber ha sposato Andrew Leigh Faber, un ricercatore del Swarthmore College, il 9 giugno 1967. Dal matrimonio sono nate due figlie: Robin e Holly."}
{"id": "7954732", "revid": "1652134", "url": "https://it.wikipedia.org/wiki?curid=7954732", "title": "Agenzia di Surat", "text": "L'Agenzia di Surat (in inglese: \"Surat Agency\") era una agenzia dell'India britannica.\nStoria.\nQuesta agenzia venne costituita sul finire del XIX secolo rimpiazzando l'Agenzia di Khandesh, dopo che la regione di Khandesh divenne ufficialmente l'Agenzia di Surat nel 1880. Attorno al 1900 i Dangs vennero incorporati e nel 1933 venne abolita e divenne parte dell'Agenzia di Baroda e Gujarat. \nInfine nel 1944, sul finire del British Raj, le agenzie di Baroda e Gujarat vennero unite all'Agenzia degli stati dell'India occidentale per formare la pi\u00f9 estesa Agenzia degli Stati di Baroda, India Occidentale e Gujarat.\nIl quartier general dell'agenzia di Surat era posto nella citt\u00e0 di Surat, dove l'agente politico inviato dalla presidenza di Bombay era solito risiedere.\nStati.\nL'agenzia includeva 3 stati principeschi e i Dangs.\nI Dangs.\nI Dangs erano un gruppo di piccoli stati che oggi compongono il Distretto di Dang nello stato di Gujarat."}
{"id": "7954791", "revid": "228587", "url": "https://it.wikipedia.org/wiki?curid=7954791", "title": "The Clique (artisti)", "text": "The Clique \u00e8 stato un gruppo di artisti inglesi formati da Richard Dadd alla fine degli anni 1830 del diciannovesimo secolo. Altri membri erano Augustus Egg, Alfred Elmore, William Powell Frith, Henry Nelson O'Neil, John Phillip ed Edward Matthew Ward. Vennero definiti \"il primo gruppo di artisti britannici che combinarono una maggiore solidit\u00e0 e ad annunciare che la grande tradizione arretrata dell'Accademia non era pertinente alle esigenze dell'arte contemporanea\".\nFondazione.\nLe informazioni sulle attivit\u00e0 dei Clique derivano principalmente dalle testimonianze di Frith e da un breve saggio pubblicato su \"The Art Journal\" nel 1898 da Gilbert Imray, un amico del gruppo. Entrambi affermano che il gruppo si chiamasse cos\u00ec in quel momento e che costituissero un club di pittura. Imray document\u00f2 le aspirazioni di alcuni membri asserendo che, durante le loro riunioni, tutti producevano disegni sullo stesso argomento chiedendo successivamente a non artisti come Imray di giudicare i meriti delle loro opere.\nI primi anni di attivit\u00e0 dei Clique sono documentati fra la fine degli anni trenta e l'inizio del decennio seguente mentre l'ultimo anno di esistenza del gruppo \u00e8 stato il 1843, anno in cui quando Dadd impazz\u00ec e venne incarcerato dopo aver ucciso suo padre. Gli altri divennero membri di successo della Royal Academy of Arts di Londra (con la sola eccezione di O'Neil, che divenne un membro associato e non a pieno titolo). Il loro lavoro venne supportato dal neonato periodico \"The Art Journal\".\nIdee.\nI Clique erano caratterizzati dal rifiuto dell'arte accademica a favore della pittura di genere ed erano ispirati a William Hogarth e David Wilkie. Ci\u00f2 era in linea con la loro opinione secondo la quale l'arte dovesse essere giudicata dal pubblico, non dalla sua conformit\u00e0 con gli ideali accademici.\nNegli anni cinquanta dello stesso secolo, la maggior parte dei membri dei Clique divennero inveterati nemici della Confraternita dei Preraffaelliti, sostenendo che la loro arte fosse volutamente eccentrica e primitivista. Proprio per queste ragioni, Frith e O'Neil rivolsero molte critiche ai principi preraffaelliti. Nonostante ci\u00f2, Egg diverr\u00e0 amico e sostenitore di William Holman Hunt.\nI ritratti dei membri del Clique venivano commissionati da Patrick Allan-Fraser e collocati alla Hospitalfield House di Arbroath.\nNegli anni sessanta nacque un altro gruppo di artisti che seguivano principi simili noto come St. John's Wood Clique."}
{"id": "7954792", "revid": "306856", "url": "https://it.wikipedia.org/wiki?curid=7954792", "title": "Antonio Paoli", "text": "Biografia.\nPaoli era conosciuto come \"il re dei tenori\" ai suoi tempi e il primo portoricano a raggiungere la fama internazionale nelle arti.\nSi appassion\u00f2 precocemente al canto grazie a un concerto del tenore italiano, Pietro Baccei nel Teatro La Perla di Ponce. I genitori di Paoli furono importanti nel supportarlo e guidarlo durante la sua infanzia, ma entrambi i suoi genitori morirono quando aveva solo dodici anni. Paoli and\u00f2 poi a vivere con sua sorella Amalia, che si era trasferita in Spagna.\nLa sorella di Paoli, anche lei cantante soprano, aiut\u00f2 il fratello ad ottenere una borsa di studio dai reali di Spagna, e nel 1882, inizi\u00f2 i suoi studi al Real Monasterio del Escorial.\nIn seguito Amalia support\u00f2 di nuovo la formazione artistica di Paoli garantendogli una seconda borsa di studio per perfezionarsi in Italia. Quindi and\u00f2 a studiare all'Accademia di canto de Teatro alla Scala di Milano, nel 1897, e dopo due anni debutt\u00f2 nell'opera \"Guglielmo Tell\" di Gioachino Rossini, a Parigi.\nPaoli evidenzi\u00f2 immediatamente un buon talento grazie al quale ottenne riconoscimenti in tutta Europa. Nel 1900 si esib\u00ec al Covent Garden di Londra e poco dopo, Paoli ritorn\u00f2 a Porto Rico.\nNel 1901, Paoli effettu\u00f2 con successo un tour internazionale di concerti, cantando nelle opere \"Lohengrin\" di Richard Wagner e ne \"Il trovatore\" di Giuseppe Verdi, in citt\u00e0 come Buenos Aires, San Pietroburgo e Varsavia, in paesi come Egitto, Palestina, Ungheria, Belgio, Cuba, Cile, Haiti, Colombia, Venezuela, Brasile, Canada e Stati Uniti d'America.\nPaoli fu uno dei primi artisti lirici al mondo a registrare un'intera opera: \"Pagliacci\" di Ruggero Leoncavallo, nel 1907. Fu l'inizio di una carriera di grande successo come artista discografico.\nSolo tre anni dopo, Paoli fu nominato \"primo tenore\" dal Teatro alla Scala. Nel 1912, cant\u00f2 di nuovo nell'opera \"Lohengrin\" a Vienna ricevendo ampi consensi.\nAi tempi della prima guerra mondiale Paoli abbandon\u00f2 l'Europa per Porto Rico; in America non riusc\u00ec ad esibirsi nel pi\u00f9 famoso teatro d'opera: la Carnegie Hall, a New York, forse per la rivalit\u00e0 con Enrico Caruso.\nSebbene il successo sul palcoscenico e delle registrazioni discografiche gli procurassero notevoli introiti, Paoli ai tempi della prima guerra mondiale ebbe problemi finanziari. \nNel 1922 inizi\u00f2 a insegnare canto nella sua citt\u00e0 natale, a Porto Rico, fondando una scuola insieme a sua sorella Amalia.\nPaoli mor\u00ec senza figli, a causa del cancro, il 24 agosto 1946. Il conservatorio musicale per il quale si era impegnato negli ultimi anni di vita fu fondato nel decennio successivo.\nPaoli si distinse per la robustezza della vocalit\u00e0 ampia nel registro centrale, di grande estensione timbratissima e squillante, che gli consent\u00ec di fare delle opere pi\u00f9 ardue della corda tenorile il proprio repertorio, e di alternare tessiture molto impegnative per il registro estremo ad altre centralizzanti. Oltre ad essere un talento vocale, si dimostr\u00f2 bravo anche per l'incisivo, nitido declamato, la drammaticit\u00e0 del fraseggio, l'arte scenica."}
{"id": "7954844", "revid": "287204", "url": "https://it.wikipedia.org/wiki?curid=7954844", "title": "Vurria 'ncuntrarme cu te", "text": "Vurria 'ncuntratrme cu te \u00e8 un singolo del cantante italiano Natale Galletta del 1998."}
{"id": "7954845", "revid": "1718925", "url": "https://it.wikipedia.org/wiki?curid=7954845", "title": "Manetti &amp; Roberts", "text": "La Societ\u00e0 Italo Britannica L.Manetti H.Roberts &amp; C. per Azioni (comunemente conosciuta come Manetti &amp; Roberts) \u00e8 un'azienda italiana produttrice di articoli per la cura e l'igiene personale, controllata dalla multinazionale Bolton Group di Milano.\nStoria.\nIl chimico inglese Henry Roberts (1819-1879), nella prima met\u00e0 del XIX secolo lasci\u00f2 l'Inghilterra per motivi di salute e si stabil\u00ec a Firenze, dove nel 1843, in via Tornabuoni 17, fond\u00f2 il \"Laboratorio farmaceutico H. Roberts &amp; Co. English and American Chemist and Druggist\". Nella farmacia di Roberts si vendevano anche vini, liquori, alimentari e cosmetici di marca. L'iniziativa riscosse grande successo tanto che Roberts prese la decisione di produrre direttamente gli articoli che poneva in vendita, con la creazione di uno stabilimento produttivo in via del Romito.\nNel 1867, Roberts mise in commercio l'\"Acqua alle rose\", un prodotto inventato dal medesimo, ottenuto da acqua distillata con miscela di rosa \u00d7 damascena, gallica e centifolia. La Roberts &amp; Co. aveva aperto negozi a Roma e Napoli , e nel 1878 il suo fondatore invent\u00f2 un nuovo tipo di prodotto, una polvere bianca a base di talco - importato dal Piemonte - ed acido borico per l'igiene della pelle, che prese il nome di borotalco. Il prodotto riscosse enorme successo commerciale, e verr\u00e0 utilizzato in prevalenza da donne e bambini.\nRoberts mor\u00ec nel 1879, e la gestione dell'impresa fu assunta dalla moglie. Successivamente, nella Roberts &amp; Co. fece ingresso il chimico britannico Alfred Houlston Morgan, che aveva sposato la vedova di uno dei figli di Roberts, ed assunse la gestione dell'azienda fiorentina. Houlston contribu\u00ec all'espansione produttiva e commerciale della Roberts, che nel 1904 lanci\u00f2 sul mercato la prima saponetta solida neutra.\nIl 25 gennaio 1921, Houlston si associ\u00f2 con Lorenzo Manetti (1864-1931) - titolare di una farmacia attiva a Firenze dal 1869 - ed assieme costituirono a Firenze la \"Societ\u00e0 anonima Italo Britannica L.Manetti H.Roberts &amp; C.\" con capitale sociale di lire 8 milioni, e con sede e stabilimento aperti in via Carlo Pisacane 1, nel quartiere Rifredi. Della nuova ditta, Manetti fu socio di maggioranza, e Houlston negli anni seguenti cedette gradualmente le sue quote ad altri soggetti. Nel 1931 mor\u00ec il cavalier Manetti, ed erede dell'azienda fu la sua figlia adottiva Serafina - nominata per testamento nel 1922 - coniugata a Giuseppe Orzalesi, il quale, entrato nella societ\u00e0 come segretario, in quello stesso anno ne divenne il presidente. Su imposizione del regime fascista, nel 1936 la ragione sociale divenne \"Societ\u00e0 anonima Italiana L.Manetti H.Roberts &amp; C.\", che alla vigilia della Seconda guerra mondiale impiegava 180 addetti.\nAl termine del conflitto, fu ripristinata la precedente denominazione di \"Societ\u00e0 Italo Britannica L.Manetti H.Roberts &amp; C.\", e trasformata in societ\u00e0 per azioni. Con la nascita e lo sviluppo della televisione in Italia nel 1954, la M&amp;R, sfrutt\u00f2 questo mezzo come nuovo canale pubblicitario: nel 1963 venne mandato in onda uno spot del borotalco all'interno del programma televisivo \"Carosello\", trasmesso dalla RAI. Pi\u00f9 nota la serie di Caroselli dei primi anni settanta, con tre serie - \"Corri Donna Corri\", \"Corri Uomo Corri\" e \"Corri bambino Corri\" - che raccontavano con un curioso mix di immagini e disegni animati, la giornata snervante, frenetica e affannata di un impiegato e di un'impiegata fra ufficio e incombenze varie. Lo slogan fu \"Il benessere fornito da Borotalco\". Una serie successiva, invece, giocava sul recupero di proverbi della tradizione come \"Impara l'arte e mettila da parte\".\nNel 1977, la produzione venne spostata in un nuovo stabilimento aperto a Calenzano, in provincia di Firenze. La famiglia Orzalesi-Manetti, azionista di maggioranza con il 51%, mantenne il controllo dell'azienda finch\u00e9 nel 1983 cedette le sue quote alla Beecham Italia S.p.A. di Milano, una \"joint venture\" controllata dalla multinazionale farmaceutica britannica Beecham Group (51%) e dalla multinazionale italo-olandese Bolton Group (49%). Beecham Italia assunse il pieno controllo di M&amp;R nel 1985, divenendo proprietaria del 99% delle sue azioni. Sul finire degli anni ottanta, Manetti &amp; Roberts impiegava 455 persone e fatturava annualmente circa 120 miliardi di lire.\nNel 1992, Manetti &amp; Roberts pass\u00f2 sotto il controllo di Bolton Group, nell'ambito della cessione della totalit\u00e0 delle sue quote possedute in Beecham Italia alla SmithKline Beecham, nome assunto dalla multinazionale per effetto della fusione avvenuta nel 1989 con SmithKline Beckman.\nInformazioni e dati.\nLa Societ\u00e0 Italo Britannica L.Manetti H.Roberts &amp; C. per Azioni rappresenta la divisione \"cura e benessere del corpo\" del Gruppo Bolton. Produce e commercializza saponi, detergenti, shampoo, deodoranti, olii, digestivi, creme abbronzanti e cosmetici. I suoi marchi pi\u00f9 famosi sono Neutro Roberts e Borotalco; gli altri marchi con cui opera sono Acqua alle Rose, Bilba, Bilboa, Chilly, Citrosil, Effervescente Brioschi, Galeffi, Rog\u00e9 Cavaill\u00e8s, Sanogyl e Somatoline.\nL'attivit\u00e0 produttiva della M&amp;R si svolge nello stabilimento di Calenzano, in cui lavorano 233 dipendenti; nel 2017 ha realizzato un fatturato di 300,7 milioni di euro ed un utile netto di 52,2 milioni."}
{"id": "7954869", "revid": "125721751", "url": "https://it.wikipedia.org/wiki?curid=7954869", "title": "Victon", "text": "I Victon (, acronimo di Voice to New World) sono un gruppo musicale sudcoreano formatosi a Seul nel 2016. Il gruppo ha debuttato il 9 novembre 2016 con l'EP \"Voice to New World\"."}
{"id": "7954887", "revid": "88740", "url": "https://it.wikipedia.org/wiki?curid=7954887", "title": "Giovanni V di Werle", "text": "Biografia.\nGiovanni V di Werle era il figlio pi\u00f9 giovane di Nicola III di Werle. \nAlla morte del padre, nel 1360, suo fratello maggiore Lorenzo di Werle eredit\u00f2 il ramo Werle-G\u00fcstrow della signoria di Werle che govern\u00f2 da solo fino al 1365, quindi lo associ\u00f2 al governo della Signoria che mantenne con il fratello fino alla morte.\nLa data di morte di Giovanni non \u00e8 nota con certezza. Egli era sicuramente vivo fino al 24 agosto 1377, quando compare in un documento, mentre risulta morto alla data del 9 settembre 1378.\nSecondo lo storico Friedrich Wigger Giovanni V era sposato con una donna di nome Eufemia di cui non si hanno per\u00f2 altre informazioni. Non si hanno informazioni di eventuali figli."}
{"id": "7954894", "revid": "79227", "url": "https://it.wikipedia.org/wiki?curid=7954894", "title": "Euforione (Eschilo)", "text": ""}
{"id": "7954897", "revid": "889336", "url": "https://it.wikipedia.org/wiki?curid=7954897", "title": "Kastor und Pollux", "text": "Il Kastor und Pollux, noto anche come Forum Frankfurt, sono due grattacieli situati nel quartiere di Gallus a Francoforte, in Germania.\nDescrizione.\nGli edifici si trovano a Friedrich-Ebert-Anlage, vicino al polo fieristico di Francoforte, tra il Messeturm e la Tower 185. Le torri, costruite tra il 1994 e il 1997, sono state progettata dall'architetto William Pedersen della Kohn Pedersen Fox Associates. Le torri prendono il nome dai dioscuri nella mitologia greca, Castore e Polluce.\nLa torre pi\u00f9 alta, completata nel 1999 e che prende il nome di \"Pollux\", \u00e8 alta 130 metri e ha 33 piani. L'inquilino principale della struttura \u00e8 la Commerzbank, che occupa 24 piani. La torre pi\u00f9 bassa completata nel 1997 e che prende il nome di \"Kastor\", misura 95 metri e ha 22 piani."}
{"id": "7954899", "revid": "1305772", "url": "https://it.wikipedia.org/wiki?curid=7954899", "title": "Ambodinonoka", "text": ""}
{"id": "7954937", "revid": "365417", "url": "https://it.wikipedia.org/wiki?curid=7954937", "title": "Episodi de Il tocco di un angelo", "text": ""}
{"id": "7954942", "revid": "365417", "url": "https://it.wikipedia.org/wiki?curid=7954942", "title": "Episodi de Il Santo", "text": ""}
{"id": "7954943", "revid": "365417", "url": "https://it.wikipedia.org/wiki?curid=7954943", "title": "Episodi de L'albero delle mele", "text": ""}
{"id": "7954945", "revid": "365417", "url": "https://it.wikipedia.org/wiki?curid=7954945", "title": "Episodi de Il virginiano", "text": ""}
{"id": "7954946", "revid": "365417", "url": "https://it.wikipedia.org/wiki?curid=7954946", "title": "Episodi de L'amore e la vita - Call the Midwife", "text": ""}
{"id": "7954947", "revid": "365417", "url": "https://it.wikipedia.org/wiki?curid=7954947", "title": "Episodi de La nostra amica Robbie", "text": ""}
{"id": "7954948", "revid": "365417", "url": "https://it.wikipedia.org/wiki?curid=7954948", "title": "Episodi de La signora in giallo", "text": ""}
{"id": "7954950", "revid": "365417", "url": "https://it.wikipedia.org/wiki?curid=7954950", "title": "Episodi de La casa nella prateria", "text": ""}
{"id": "7954951", "revid": "365417", "url": "https://it.wikipedia.org/wiki?curid=7954951", "title": "Episodi de La squadra", "text": ""}
{"id": "7954952", "revid": "365417", "url": "https://it.wikipedia.org/wiki?curid=7954952", "title": "Episodi de La vita secondo Jim", "text": ""}
{"id": "7954953", "revid": "365417", "url": "https://it.wikipedia.org/wiki?curid=7954953", "title": "Episodi de Le avventure del gatto con gli stivali", "text": ""}
{"id": "7954954", "revid": "365417", "url": "https://it.wikipedia.org/wiki?curid=7954954", "title": "Episodi de Le sorelle McLeod", "text": ""}
{"id": "7954957", "revid": "365417", "url": "https://it.wikipedia.org/wiki?curid=7954957", "title": "Episodi di Ai confini della realt\u00e0 (serie televisiva 1959)", "text": ""}
{"id": "7954959", "revid": "200568", "url": "https://it.wikipedia.org/wiki?curid=7954959", "title": "Baia dell'Abbondanza", "text": "La baia dell'Abbondanza (\"Bay of Plenty\" in inglese, \"Te Moana-a-Toi\" in m\u0101ori) \u00e8 un ampio golfo sulla costa settentrionale dell'Isola del Nord della Nuova Zelanda. Il nome della baia, coniato da James Cook in contrapposizione alla vicina Baia della Povert\u00e0, riflette l'abbondanza delle risorse naturali del suo entroterra. La maggioranza della sua costa appartiene alla regione amministrativa di Baia dell'Abbondanza, che include inoltre diverse isole della baia e l'entroterra.\nGeografia.\nLa baia comprende un ampio tratto di costa lungo circa 259 chilometri che si estende dalla penisola di Coromandel a ovest fino a Capo Runaway a est. Nella sua sezione occidentale si trova il porto di Tauranga, principale centro abitato della regione. Nella baia sfociano otto fiumi principali: Wairoa, Kaituna, Tarawera, Rangitaiki, Whakat\u0101ne, Waioeka, Motue, Raukokore."}
{"id": "7954961", "revid": "365417", "url": "https://it.wikipedia.org/wiki?curid=7954961", "title": "Episodi di Lassie (serie televisiva 1954)", "text": ""}
{"id": "7954962", "revid": "767487", "url": "https://it.wikipedia.org/wiki?curid=7954962", "title": "Moe Chronicle", "text": "Moe Chronicle, comunemente conosciuto in Giappone come Genkai Tokki Moero Chronicle (\u9650\u754c\u51f8\u8a18 \u30e2\u30a8\u30ed\u30af\u30ed\u30cb\u30af\u30eb Genkai Tokki Moero Kuronikuru), \u00e8 un GDR dall'impostazione dungeon crawler sviluppato da Compile Heart per console Playstation Vita. Si tratta del secondo gioco della serie Genkai Tokki, preceduto da Monster Monpiece e seguito dal sequel Moero Crystal e Genaki Tokki: Seven Pirates. Moe Chronicle \u00e8 stato rilasciato il 15 maggio 2014 mentre una versione con sottotitoli cinesi e inglesi per il mercato asiatico \u00e8 stata pubblicata da Sony Computer Entertainment circa un anno dopo, il 5 maggio 2015. Successivamente \u00e8 arrivata anche una versione per Steam con sottotitoli inglesi, giapponesi e cinesi, il 16 agosto 2017, dal nome Moero Chronicle. Il 26 aprile 2019, il gioco \u00e8 stato pubblicato come Moero Chronicle Hyper su console Nintendo Switch.\nModalit\u00e0 di gioco.\nIl titolo \u00e8 un dungeon crawler dove il giocatore deve esplorare mappe e combattere nemici. I combattimenti sono a turno come nei classici GDR ma \u00e8 necessario colpire parti specifiche delle Monster Girl per far s\u00ec che perdano i propri vestiti. Al termine della battaglia il giocatore deve strofinare la monster girl, sfruttando i comandi touch di Playstation Vita o lo schermo di nintendo Switch per far s\u00ec che si uniscano al proprio gruppo e combattano per loro. Al posto delle armature \u00e8 necessario acquisire intimo femminile con il quale vestire le monster girl e aumentare le loro statistiche di attacco, difesa e abilit\u00e0 speciali.\nUlteriore modalit\u00e0 di gioco \u00e8 quella che simula una visual novel, dove il protagonista pu\u00f2 visitare le stanze delle monster girl e parlare con loro per stabilire un legame affettivo con regali ed eventualmente sbloccare contenuti aggiuntivi.\nStoria.\nIl giocatore veste i panni di Io, un ragazzo ordinario di buon cuore. Il capo del villaggio in cui vive, per\u00f2, lo costringe ad avventurarsi per il mondo e salvarlo dal disastro. Nonostante Io sia ambizioso ha paura di parlare con le ragazze poich\u00e9 potrebbero etichettarlo come un pervertito. All'inizio del gioco le monster girl hanno iniziato a divenire ostili nei confronti degli esseri umani a causa di una monster girl leggendaria. Tra gli altri personaggi ci sono Lilia, amica d'infanzia di Io, una monster girl dalle sembianze di gatto chiamata Leche, Koko, e la mascotte del gioco Otton.\nAltri personaggi.\nCoco: Una monster girl di origini sconosciute.\nLatte: Capo della prima area di Monstopia.\nCalypso: Monster girl di tipo sahagin.\nTypica: Monster girl di tipo mandragora.\nAiri: Monster girl di tipo medusa.\nMocha: Monster girl di tipo succube.\nMatari: Monster girl di tipo golem.\nRanju: Monster girl di tipo yuki onna.\nSviluppo.\nIl gioco \u00e8 stato annunciato nel dicembre 2013 tramite il magazine Dengeki Playstation. Doveva inizialmente essere pubblicato il 24 aprile 2014 in Giappone ma in seguito a dei ritardi \u00e8 stato posticipato al 15 maggio. Il design dei personaggi \u00e8 di Katsuyuki Hirano, che ha lavorato anche a Record of Agarest War. Il gioco \u00e8 diretto da Makoto Kitano e prodotto da Norihisa Kochiwa. Come Monster Monpiece, Moe Chronicle include creature mitologiche immaginate come monster girl. Moe Chronicle \u00e8 stato pubblicato in territorio asiatico il 5 maggio 2015; la localizzazione disponibile presentava sottotitoli in cinese e inglese senza alcun contenuto censurato. Il rating della versione asiatica \u00e8 R-18+, disponibile anche in formato fisico.\nRicezione e vendite.\nFamitsu ha dato alla versione giapponese di Moe Chronicle un punteggio di 31/40. La disponibilit\u00e0 \u00e8 stata limitata nella prima settimana e ha registrato un tutto venduto in poco tempo nonostante le 50.000 copie distribuite in tutto il paese. Nella settimana di lancio si \u00e8 classificato come secondo software pi\u00f9 venduto, preceduto solo da The Idolmaster One for All.\nOperation Rainfall ha assegnato a Moe Chronicle un punteggio di 3,5 stelle su 5, elogiando la musica, il design e i contenuti ecchi ma ha criticato il gameplay per la mancanza di profondit\u00e0."}
{"id": "7954963", "revid": "365417", "url": "https://it.wikipedia.org/wiki?curid=7954963", "title": "Episodi di Dallas (serie televisiva 1978)", "text": ""}
{"id": "7954965", "revid": "365417", "url": "https://it.wikipedia.org/wiki?curid=7954965", "title": "Episodi di Doctor Who (nuova serie)", "text": ""}
{"id": "7954967", "revid": "365417", "url": "https://it.wikipedia.org/wiki?curid=7954967", "title": "Episodi di Dragnet (serie televisiva 1951)", "text": ""}
{"id": "7954969", "revid": "365417", "url": "https://it.wikipedia.org/wiki?curid=7954969", "title": "Episodi di Girlfriends (serie televisiva 2000)", "text": ""}
{"id": "7954970", "revid": "365417", "url": "https://it.wikipedia.org/wiki?curid=7954970", "title": "Episodi di Highlander", "text": ""}
{"id": "7954971", "revid": "365417", "url": "https://it.wikipedia.org/wiki?curid=7954971", "title": "Episodi di Miss Marple (serie televisiva 2004)", "text": ""}
{"id": "7954973", "revid": "365417", "url": "https://it.wikipedia.org/wiki?curid=7954973", "title": "Episodi di Misfits", "text": ""}
{"id": "7954976", "revid": "365417", "url": "https://it.wikipedia.org/wiki?curid=7954976", "title": "Episodi di Shameless (serie televisiva 2004)", "text": ""}
{"id": "7954977", "revid": "365417", "url": "https://it.wikipedia.org/wiki?curid=7954977", "title": "Episodi di Shameless (serie televisiva 2011)", "text": ""}
{"id": "7954986", "revid": "775372", "url": "https://it.wikipedia.org/wiki?curid=7954986", "title": "FIBA EuroBasket Women 2019", "text": ""}
{"id": "7954987", "revid": "36426", "url": "https://it.wikipedia.org/wiki?curid=7954987", "title": "Tenuta Serristori", "text": "La tenuta Serristori, conosciuta anche come villa Donoratico, \u00e8 un edificio situato a Donoratico nel comune di Castagneto Carducci in provincia di Livorno. La tenuta \u00e8 stata fatta edificare da Antonio Serristori nel 1660 sul territorio dei Gherardesca. \nStoria.\nLa Tenuta Serristori sorge a poche centinaia di metri dall'antica via Aemilia Scauri, strada proveniente da San Vincenzo che proseguiva verso nord fiancheggiando la villa e immettendosi nella strada dei Cannoni portando verso Donoratico, Pietrarossa e le zone retrostanti.\nSi suppone che sul sito cui si trova la Tenuta sorgesse in precedenza un castello dal nome Donoratichino sul quale, pericolante o gi\u00e0 crollato, fu fatta costruita la villa.\nInizialmente la Tenuta era un edificio agricolo molto semplice. Il primo restauro avvenne sul finire del Settecento ad opera di Averaldo Serristori che, arrivando a Donoratico da Parigi, desiderava una residenza comoda per s\u00e9 e il suo primogenito Antonio. Quest'ultimo, morto dopo una caduta da cavallo, venne sepolto proprio a Donoratico.\nNel 1829 Luigi succedette al padre Averaldo e, volendo rivoluzionare radicalmente la Tenuta, pens\u00f2 di trasformarla nella sua residenza ufficiale. Dal 1831, inizi\u00f2 quindi ad apportare ampliamenti e migliorie alla villa. Lo stabile, in gran parte riservato alla fattoria, fu allungato di 41 metri e rialzato di un piano sul quale, nella parte centrale, venne costruita un'ulteriore sopraelevazione. Sorse cos\u00ec un grande appartamento padronale, in cui la numerosa famiglia del conte soggiornava.\nA sud della Tenuta sorgeva la chiesa con attigua la scuderia che per\u00f2, trovandosi in posizione sud-ovest, faceva pervenire direttamente negli appartamenti del Conte i cattivi odori. La scuderia fu cos\u00ec spostata nella posizione attuale e la chiesa fu trasferita nel 1832 a destra del piazzale della Tenuta al posto di una casetta preesistente. \nLa Tenuta era costituita da un pianterreno destinato alle strutture d'agenzia composto da diverse stanze destinate a granaio, a ricovero di grasce, a cantina, alla stagionatura dei formaggi e dei prosciutti, a tinaia e a bottega del falegname, che allora era Luigi Bernardi. Nel retro del pianterreno si trovavano il pollaio, un orto (largo circa tredici metri) e una loggia sotto il forno. Il piano superiore, al quale si accedeva tramite due rampe anteriori esterne o una scala interna, era costituito da un ampio salone, dotato di un grande camino di marmo di provenienza milanese, e varie stanze tra tinelli, salotti e camere da letto. Inoltre vi era lo scrittoio, la dispensa, la stanza del pane e del forno e altre tre stanze per i dipendenti della Tenuta. I lavori di muratura, grazie alla vicina cava di pietra dell'Acquacalda e alla fornace, furono ultimati nel 1833 quando tutto lo stabile fu arredato con cura con i mobili della bottega di Roselli di Pisa.\nAlla morte di Luigi Serristori, il 31 gennaio 1857, subentr\u00f2 l'unico figlio maschio, Alfredo, che introdusse la mezzadria, prima sconosciuta in Maremma. Tutta la villa fu quindi rialzata di un piano e divenne l'appartamento esclusivo dei padroni mentre il piano inferiore fu destinato a eventuali ospiti e l'ingresso fu spostato al lato nord della fattoria con una facciata dal portone di noce, fatto costruire a Pieve a Presciano dove i Serristori avevano un'altra efficace fattoria. Rialzata la villa, la facciata fu completata con una cresta decorativa al centro della quale fu sistemato un orologio, installato in precedenza sulla facciata della chiesa parrocchiale di Castagneto. Quando Alfredo mor\u00ec, il 6 aprile 1884, lasci\u00f2 incompiute varie attivit\u00e0 familiari, aziendali e edilizie. L'erede fu il nipote Umberto Tozzoni Serristori, botanico, che trasform\u00f2 la Tenuta facendosi portare da Firenze nel 1887 delle tuie, piante del tutto sconosciute in Maremma, e piantando numerosi pini lungo tutto il viale, dalla villa alla pineta. Nacque cos\u00ec il Viale Serristori. \nGli ultimi cambiamenti significativi furono le decorazioni pittoresche realizzate dall'artista castagnetano Angiolo Ciatti e, successivamente, dal figlio Sergio. Nel 1909 vennero fatte affrescare le stanze dell'appartamento padronale e di quello degli ospiti. Il conte Umberto fece inoltre apporre, sulla facciata della villa, le due pi\u00f9 significative epigrafi rievocative della storia della Tenuta. Le epigrafi, che erano state sistemate all'altezza del primo piano, furono spostate poi al piano terra: la prima sulla porta dell'orciaia e la seconda al posto della stanza del falegname.\nNel 1944, i tedeschi occuparono la Tenuta costringendo gli occupanti ad abbandonarla. La Tenuta venne trasformata in quartier generale e successivamente saccheggiata e occupata per diversi mesi. La mattina del 26 giugno 1944, prima di ritirarsi,i tedeschi minarono la villa distruggendola parzialmente. La Tenuta \u00e8 rimasta pericolante e inagibile.\nI Serristori.\nI Serristori furono una famiglia nobiliare originaria di Figline Valdarno e inurbatasi a Firenze.\nIl capostipite della famiglia era Avaraldo da Figline, vissuto nel 1178; il cognome Serristori deriva da un discendente, Ser Ristoro, stabilitosi definitivamente a Firenze. Di generazione in generazione, si giunse ad Averaldo Serristori di cui il figlio Antonio, per i servigi resi alla Repubblica e le numerose benemerenze civiche acquisite, nel 1512 ottenne la tenuta di Donoratichino. A suo favore pesarono anche la parentela con i Peruzzi, i proprietari iniziali, le alte cariche pubbliche e la sua conoscenza con Lorenzo il Magnifico. Determinante fu la sua attitudine militare quando nel 1509 Pisa fu ripresa dai fiorentini dopo le vicende militari che avevano portato nel 1496 alla distruzione di Bolgheri.\nI loro successori ebbero rapporti diretti con Donoratico. Si distinsero in particolare i figli di Luigi Serristori, Tommaso (1604-1692) e Antonio (1608-1690). Tommaso Serristori, ebbe importanti ruoli militari e, fra il 1650 e il 1660, fu primo governatore di Portoferraio e successivamente della citt\u00e0 e del porto di Livorno. Questo lo indusse ad occuparsi, con il fratello Antonio, della tenuta di Donoratico entrando presto in conflitto con i Gherardesca per motivi giuridici, sconfinamenti e attraversamenti, come per esempio nel 1652 per la costruzione di un magazzino e l'insediamento di una mandria. Tommaso si spos\u00f2 in tarda et\u00e0 e lasci\u00f2 la sua eredit\u00e0 al fratello Antonio. \nUno dei rappresentanti pi\u00f9 importanti della famiglia fu un altro Antonio, detto Anton Maria (1711-1796), longevo figlio di Averaldo, che ebbe importanti incarichi dal granduca Pietro Leopoldo di cui fu a lungo consigliere di Stato e ministro delle Finanze. Sostenne con successo la necessit\u00e0 di rinforzare la dogana e la costruzione dei forti militari di Castagneto e di Bibbona, costruzioni di cui gli effetti si manifestarono rapidamente, soprattutto nella tutela contro i pericoli pirateschi, e per il controllo dei commerci marittimi e terrestri. La sua nomina a capo del Real Consiglio di Reggenza arriv\u00f2 nel 1790 quando Pietro Leopoldo abdic\u00f2 da Granduca per divenire imperatore d'Austria e, non fidandosi della maturit\u00e0 del figlio Ferdinando, costitu\u00ec un Consiglio indicando il Serristori come capo.\nIl figlio di Anton Maria fu Averaldo (1752-1829) che nel 1801, scelto come ministro a Parigi, fu protagonista della vita pubblica e mondana parigina assecondato dalla consorte Lucrezia Pucci. Era un grande viaggiatore soprannominato \"Moto perpetuo\" ed introdusse nella Tenuta nuovi vigneti, fra cui la \"vigna del Manzini\", suo fattore, ubicata fra la villa, lo stradone di accesso, la via Aurelia e la strada poderale a nord. \nIl figlio di Averaldo, Luigi Serristori, fu il personaggio pi\u00f9 illustre ed importante della famiglia, sia per il grande rilievo politico raggiunto nel Granducato sia per lo sviluppo dell'agricoltura nella Tenuta. In campo granducale fu ministro degli Esteri, della Guerra e della restaurazione granducale e, nel 1839, Presidente del primo Congresso Mondiale degli Scienziati e scienziato egli stesso. Fu sostenitore di una nuova azienda capitalistica e sostenne la creazione della Cassa di Credito Fondiario. \nDopo la crisi agricola del 1828 fece attuare a Donoratico una migliore cura del bestiame tramite la costruzione nella Tenuta di grandi stalle attrezzate e rinnov\u00f2 ed estese le vigne. Luigi seguiva di persona i lavori e rimaneva in stretto contatto con gli operai, che di regola provenivano dai paesi pi\u00f9 vicini; per loro attiv\u00f2 inoltre corsi di alfabetizzazione tenuti da religiosi.\nLuigi mor\u00ec nel 1857; il figlio Alfredo capovolse la concezione di azienda capitalistica e fece passare la Tenuta al sistema della mezzadria. Dal 1864 al 1882 furono restaurate le poche case gi\u00e0 esistenti e costruite 24 case coloniche nuove, la maggior parte lungo la via Aurelia. Alfredo era dedito alla vita militare (era luogotenente del turco Omar Pasci\u00e0) e rimase scapolo per tutta la vita; mor\u00ec il 6 aprile 1884.\nGli succedette Umberto Tozzoni (1861-1961), conosciuto come deputato del collegio di Pontassieve e come senatore del Regno. Egli fece realizzare il viale Ortensia, dedicato alla consorte, e mor\u00ec il 19 gennaio 1961. La figlia Sofia (1895-1976), sposata con Umberto Bossi Pucci, ebbe la primogenita Maria Benedetta e a seguito Averaldo e Giancarlo. Prima di morire, il 13 maggio 1976, Sofia volle che i suoi figli si dividessero la Tenuta: due terzi furono assegnati al maschio, un terzo alla femmina. Giancarlo ebbe da Ginevra Traxler due figli maschi, Umberto e Carlo Averaldo, ed una femmina, Allegra. Morto Umberto in un incidente, Carlo fu l'ultimo continuatore maschile dei Serristori.\nTerritorio, clima e risorse acquifere.\nLa Tenuta Serristori si trova al centro dell'antica terra dei conti della Gherardesca tra i bacini dei fiumi Cornia, a sud, e Cecina, a Nord. Ristrettosi il dominio fino a un territorio che coincide con l'odierno territorio comunale, Castagneto Carducci rimase il comune pi\u00f9 esteso della provincia di Livorno (142,29 km\u00b2). L'altezza massima si riferisce al Monte Calvi (646 m). Il territorio collinare \u00e8 siliceo-argilloso e quello di pianura prevalentemente siliceo. I boschi, tipici della macchia mediterranea con netta prevalenza di lecci che stanno sostituendo anche la precedente pineta, venivano in passato divisi in dodici sezioni, corrispondenti alla rotazione al taglio del dodicennale. \nIl territorio della Tenuta Serristori, all'epoca del catasto lorenese, era di 1550 ettari, poco pi\u00f9 del 10% della superficie comunale, con un'esposizione climatica molto piacevole. Dopo la prima colonizzazione (1864/1882), rilevato che l'estensione territoriale di alcuni poderi era insufficiente o non adeguata a nuove esigenze, nel periodo compreso tra il 1922 e il 1935 fu introdotta una diversa ripartizione del terreno assegnato ad ogni famiglia in modo da stabilire un rapporto migliore tra le capacit\u00e0 lavorative delle singole famiglie e le estensioni poderali. In tal modo dalle 27 colonie iniziali se ne ottennero 35, costituite da poderi misuranti mediamente 16 ettari.\nBench\u00e9 il clima sia dolce, la vicinanza al mare espone il territorio ai forti venti da sud e sud-ovest (scirocco e libeccio) come testimoniano, per esempio, i pini che investiti dal libeccio presentano il tronco quasi essiccato pendente dal lato opposto.\nAnche il decorso pluviometrico presenta gli inconvenienti del clima litoraneo: precipitazioni che si sono fatte scarsissime o concentrate nel periodo del tardo autunno sino a met\u00e0 inverno, alle quali segue un periodo, pi\u00f9 o meno acuto, di siccit\u00e0 primaverile e il secco integrale della stagione estiva.\nPer quanto riguarda le risorse acquifere, in passato, tutta la zona era costellata di polle acquifere: l'Acquacalda, retrostante la Tenuta, la sorgente di Ceccosodo, il Fortino e la Fonte di Collino. Quindi la scelta del domicilio avveniva in relazione alla presenza di una sorgente nei paraggi. Lo stesso criterio di scelta fu adottato per la costruzione della Tenuta nel 1660, anche se nei pressi vi era pi\u00f9 di una sorgente. Inizialmente si ricorreva all'acqua delle cisterne fino a che, nel 1918, ai Serristori venne ceduta la sorgente dell'Acquacalda da parte del conte Walfredo della Gherardesca, sorgente che si trovava a circa un chilometro a monte della Tenuta e disponeva di ottima acqua potabile. Una parte dell'acqua fu incanalata e portata alla villa, mentre quella eccedente alimentava un piccolo forte e un fosso collaterale, a sua volta immissario di un fosso proveniente dall'alto chiamato \"Venelle\".\nPunti di interesse.\nViale Serristori.\nIl Viale Serristori \u00e8 la strada che dalla via Aurelia porta, ad est, alla Tenuta e, ad ovest, al Parad\u00f9, localit\u00e0 avente un porto di grande importanza commerciale da cui i Serristori spedivano i prodotti della Tenuta, situata a Donoratico nel comune di Castagneto Carducci in provincia di Livorno.\nLa strada fu migliorata quando risedette a Donoratico il conte Luigi, interessato alle coltivazioni e alle iniziative agrarie che stava sperimentando, con la consorte Sofia Franchini e i figli.\nLo stradone rest\u00f2 massicciato solo fino alla via Aurelia, specialmente dopo che nel 1863 fu aperta la ferrovia e decaddero le spedizioni dal porto del Parad\u00f9. Nel 1867, morto da un decennio il conte Luigi, il figlio Alfredo avvi\u00f2 il progetto di bonifica del Pianetto e furono costruiti in pineta i nuovi allevamenti per animali da cortile. Inoltre nel 1881 il conte Alfredo restaur\u00f2 la Tenuta e lo stradone d'accesso che, pur attraversato dalla via Aurelia e dalla vicina ferrovia, giungeva alla pineta con il sottostrada ormai bonificato. Luigi, dopo aver designato Umberto come erede, fece costruire le prime due case per la madre e il padre.\nIl Casone Serristori o Casone Donoratico.\nIl Casone era una vasta costruzione a due piani all'interno del territorio della Tenuta Serristori. Il piano inferiore era dedicato alle strutture aziendali e ai magazzini, mentre il piano superiore ospitava sia ricoveri invernali, per salariati o avventizi stagionali, sia essiccatoi e magazzini di grasce e altri prodotti. \nI Serristori disponevano di due casoni: il casone ai piedi dell'altura della villa, ossia il Casone Donoratico, e il Casone di San Vincenzo, circa cinque chilometri pi\u00f9 a sud sulla via Aurelia. I due Casoni erano precisi punti di riferimento: il primo perch\u00e9 prossimo alla villa, dove aveva sede la fattoria, il secondo perch\u00e9 vicino al porto di San Vincenzo da dove venivano spediti i carichi pesanti, come marmi e travi di grandi dimensioni. Per le spedizioni pi\u00f9 leggere, come la legna sfusa, grasce ed altri prodotti pi\u00f9 maneggevoli, i Serristori si servivano anche del porto-darsena del Parad\u00f9 che era all'altezza del Casone Donoratico. \nIl Casone Donoratico, logoro e precario, fu restaurato nel 1825 dal famoso muratore Carlo Pizzi, specialista in opere dalla struttura promiscua. \nQualche anno dopo, grazie all'adozione del coltro in ferro (1837), furono triplicate le produzioni agrarie, in particolare quella del grano, e venne fatta costruire una stalla in muratura dove veniva ricoverato il bestiame da lavoro. La costruzione della stalla, avvenuta nel 1839, \u00e8 ricordata in un'epigrafe del 1906 dal conte Umberto:\nAlla villa aveva sede, inoltre, la cantina di fattoria costituita da due locali: uno al piano terra e uno seminterrato, sottostante al primo. Nella cantina si poteva quindi vinificare, grazie ai vigneti di propriet\u00e0, e parte del vino prodotto era ceduto alla fattoria che lo conservava nelle botti fino alla vendita. Erano vini provenienti da vigne, colture e mani differenti e la fattoria si affrettava a venderli quanto prima per liberarsene. La procedura era inoltre supervisionata da un sottofattore, che presidiava a tutte le operazioni di vinificazione e di mescola dei vini diversi.\nQuando Narciso Vincitori prese parte alla conduzione della fattoria, conoscendo gi\u00e0 vigne e coloni, impose delle condizioni da fare rispettare sia ai conti sia ai contadini: ogni colono doveva disporre di un ettaro di vigna e di una propria cantina affinch\u00e9 parte del raccolto, vinificato nella cantina della fattoria, sarebbe potuto esser portato da un contadino nella propria cantina. Egli sarebbe stato quindi libero di gestire il vino di sua spettanza a seconda delle esigenze oppure secondo le opportunit\u00e0 commerciali preferite. \nQuando nacque la mezzadria due coloni furono installati al Casone: il primo, Pietro Bussotti detto \"Pezzola\", risiedeva nello stabile \"Senatore Averaldo I\"; il secondo, Antonio Barsacchi, abitava nella casa coloniale dedicata ad Alessandra Strozzi, costruita nel 1868 al centro del vasto cortile del Casone, dove rimase fino al 1910.\nNegli anni successivi al 1920 ebbe avvio una nuova fase di poderizzazione con la costruzione di tre case coloniche, contigue e simmetriche a quelle esistenti: la pi\u00f9 vicina al vecchio Casone ospit\u00f2 i Profeti di Antonio provenienti dai Pescinoni; quella intermedia i fratelli Primo ed Enrico Barzanti; la terza i Reali di Giovanni. Il complesso fu completato da strutture per l'allevamento suino e una stazione di monta taurina.\nDa questa situazione, il Casone \u00e8 giunto al dopoguerra e alla fine della mezzadria. Col passaggio della Tenuta al professor Oscar Scaglietti, scompaiono le case coloniche e compaiono le prime attrezzature moderne.\nLa casetta del Parad\u00f9.\nLa casetta \u00e8 stata fatta edificare dal conte Umberto Serristori nel 1900 quasi al centro del Parad\u00f9 su un'alta duna come uso di caccia e vacanze, utilizzata dall'ex Club Mediterran\u00e9e come ufficio di direzione.\nAlla foce del fosso della Carestia, confine fra le tenute dei Gherardesca e dei Serristori (quindi fra Castagneto e Donoratico), sorgeva un porto le cui strutture sono ancora visibili al limite fra l'area boschiva e la spiaggia. Parad\u00f9 era il porto a cui approdavano le imbarcazioni provenienti da Livorno, Pisa e Firenze per caricare prodotti boschivi, legname da costruzione, legna da ardere, carbone, potassa, prodotti della tenuta di Donoratico.\nLa zona del Parad\u00f9 era in precedenza chiamata \"Folcarella\", da fulica, folaga, presente nelle acque acquitrinose.\nIl toponimo attuale pare indicare una sciabola di origine turca rinvenuta nei paraggi riconosciuta da un balista come \"parad\u00f9\", forse abbandonata da pirati costretti ad una ritirata. I pirati infatti approdavano in questa spiaggia, lontana dagli altri porti (Porto del Seggio e Porto di San Vincenzo), per assaltare il vicino castello di Donoratico e aggirare di nascosto Castagneto e altre zone abitate.\nLa Casa Rossa o \"La Rigattaia\".\nLa Casa Rossa era l'osteria ufficiale dei Serristori. Fu fatta edificare nel 1839 dal conte Luigi Serristori nella zona detta \"Rigattaia\", compresa tra il Botro dell'Acquacalda a nord e la strada dei Pianali a sud. La zona prescelta fruiva inoltre delle acque del fosso di Rigattaia, proveniente dalla fonte di Ceccosodo. \nLa Casa Rossa fu dotata di una rimessa e un grande forno per la vendita del pane. Costruita da mattoni pisani e resa opaca dai fumi, la costruzione era in concorrenza con il Casino Rosso, costruito nello stesso anno a San Vincenzo.\nIl primo affittuario-oste fu Luigi Vanni, originario di Castelnuovo di Garfagnana, che risiedeva da tempo a Castagneto. Gli subentr\u00f2 Giuseppe Venturi, che per\u00f2 and\u00f2 incontro a problemi di vario genere, e se ne and\u00f2 pochi anni dopo. Subentr\u00f2 poi Andrea Mariani, al quale succedette Onorato Brandini, anch'esso dalla breve permanenza. Arriv\u00f2 infine Raffaello Ismaele Vivarelli, che era ben voluto dal conte, ma la sera del 27 maggio del 1853 fu assassinato per rapina mentre transitava a cavallo sulla spiaggia. La gestione fu cos\u00ec affidata ad imprenditori occasionali fino al 1861 quando la societ\u00e0 che stava costruendo la ferrovia la prese in affitto per il ricovero degli operai. Ultimati i lavori, la Casa pass\u00f2 nelle mani di Barlaam Marchi e al figlio Narciso, artigiano e curatore di cavalli e bovini malati. Nel 1933 la Casa Rossa fu lasciata dai Marchi e la struttura fu trasformata nella \"Scuola Rurale Principe di Napoli\".\nIl palazzo di Castagneto.\nIl palazzo di Castagneto era un grande stabile fatto costruire, nell'attuale via Pari di Donoratico, nel 1836 dal conte Luigi Serristori. la costruzione comprendeva negozi al piano terra e ad appartamenti per i dipendenti nei piani superiori. \nIl pian terreno fu preso in affitto da Francesco Borsi, nonno di Giosu\u00e8 Carducci, il cui negozio forniva da tempo merci varie alla fattoria Serristori. Dopo la sua morte, la vedova Borsi continu\u00f2 l'attivit\u00e0 lasciando al figlio Emilio la cantina dove aveva iniziato a produrre la prima china, la \"Calisaia\". Ai piani superiori dello stabile visse invece gente di varia natura, soprattutto dipendenti di fattoria che preferivano abitare a Castagneto anzich\u00e9 in campagna. \nCol tempo i fondi e gli appartamenti vennero venduti ai privati."}
{"id": "7954994", "revid": "365417", "url": "https://it.wikipedia.org/wiki?curid=7954994", "title": "Taurisano (disambigua)", "text": ""}
{"id": "7954995", "revid": "767487", "url": "https://it.wikipedia.org/wiki?curid=7954995", "title": "Mofongo", "text": "Il mofongo \u00e8 un piatto di origini caraibiche. Si tratta di una polpetta di pur\u00e8 di banane da cottura condita con ciccioli di maiale (\"chicharr\u00f3n\") o pezzi di pancetta. Il piatto viene solitamente condito con brodo, aglio e olio d'oliva. Viene tradizionalmente servito con carne fritta e zuppa di brodo di pollo. In alcune varianti, il \"mofongo\" viene preparato con verdure, gamberetti, manzo, polpo o condito con salsa \"pique verde boricua\". Dopo essere stati raccolti, i platani vengono fritti, schiacciati e mescolati con sale, aglio e olio in un \"pil\u00f3n\" (mortaio e pestello) di legno."}
{"id": "7955000", "revid": "827882", "url": "https://it.wikipedia.org/wiki?curid=7955000", "title": "Fufu", "text": ""}
{"id": "7955013", "revid": "104856695", "url": "https://it.wikipedia.org/wiki?curid=7955013", "title": "Andrea Uberto Fournet", "text": ""}
{"id": "7955014", "revid": "104856709", "url": "https://it.wikipedia.org/wiki?curid=7955014", "title": "Sant'Andr\u00e9-Hubert Fournet", "text": ""}
{"id": "7955015", "revid": "104856729", "url": "https://it.wikipedia.org/wiki?curid=7955015", "title": "Santi Argentea e Vulfura", "text": ""}
{"id": "7955016", "revid": "1186766", "url": "https://it.wikipedia.org/wiki?curid=7955016", "title": "Mikkel Frolich Honore", "text": ""}
{"id": "7955018", "revid": "181699", "url": "https://it.wikipedia.org/wiki?curid=7955018", "title": "Suinetto sardo da latte", "text": ""}
{"id": "7955020", "revid": "104856755", "url": "https://it.wikipedia.org/wiki?curid=7955020", "title": "Santa Gemma di Goriano Sicoli", "text": ""}
{"id": "7955021", "revid": "1186766", "url": "https://it.wikipedia.org/wiki?curid=7955021", "title": "Pavel Alekseevi\u010d Sivakov", "text": ""}
{"id": "7955023", "revid": "1186766", "url": "https://it.wikipedia.org/wiki?curid=7955023", "title": "Pavel Alekseevic Sivakov", "text": ""}
{"id": "7955024", "revid": "1186766", "url": "https://it.wikipedia.org/wiki?curid=7955024", "title": "Jose Vicente Garcia Acosta", "text": ""}
{"id": "7955025", "revid": "1186766", "url": "https://it.wikipedia.org/wiki?curid=7955025", "title": "Jose Vicente Garcia", "text": ""}
{"id": "7955026", "revid": "104856814", "url": "https://it.wikipedia.org/wiki?curid=7955026", "title": "San Natale di Milano", "text": ""}
{"id": "7955030", "revid": "1186766", "url": "https://it.wikipedia.org/wiki?curid=7955030", "title": "Ivan Ramiro Sosa", "text": ""}
{"id": "7955033", "revid": "1186766", "url": "https://it.wikipedia.org/wiki?curid=7955033", "title": "Ivan Sosa", "text": ""}
{"id": "7955049", "revid": "599013", "url": "https://it.wikipedia.org/wiki?curid=7955049", "title": "Vincenzo Colli (sciatore)", "text": "Biografia.\nNato nel 1899, era fratello di Enrico Colli, anche lui fondista partecipante alle Olimpiadi di , e padre di Ilio Colli, sciatore alpino che prese parte ai Giochi di .\nA 24 anni partecip\u00f2 ai primi Giochi olimpici invernali, quelli di , chiudendo 11\u00ba nella 50 km con il tempo di 4h31'34\".\nAi campionati italiani vinse 1 bronzo nella 50 km nel 1925."}
{"id": "7955061", "revid": "123369325", "url": "https://it.wikipedia.org/wiki?curid=7955061", "title": "Digital Magics", "text": "Digital Magics \u00e8 un incubatore certificato di startup innovative.\nLa sua attivit\u00e0 consiste nell'affiancare i fondatori delle startup fornendogli servizi di incubazione e accelerazione, per costruire e sviluppare imprese digitali.\nInsieme alle aziende italiane crea programmi di Open Innovation per innovare processi, servizi e prodotti interni grazie alla contaminazione con le startup.\nLa societ\u00e0 \u00e8 stata fondata a Milano nel 2003 da Enrico Gasperini, Alberto Fioravanti, Gabriele Ronchini e Bibop Gresta.\nDal 31 luglio 2013 Digital Magics \u00e8 quotata in Borsa Italiana (indice FTSE AIM Italia) su AIM Italia.\nStoria.\nIl nome di Digital Magics nasce da una citazione di Arthur C. Clarke: \u201c\"Any sufficiently advanced technology is indistinguishable from magic\"\u201d.\nLa societ\u00e0 nasce nel 2003 come digital media company nel mercato dei contenuti partecipativi, specializzata nella filiera dei contenuti interattivi per le diverse piattaforme digitali: broadband, mobile, i-TV.\nL\u2019evoluzione e la crescita.\nDal 2008 Digital Magics opera come incubatore di startup digitali; valuta ogni anno circa 1500 progetti, ne approfondisce un centinaio e ne segue tra 10 e 20 nei loro percorsi di crescita; inoltre nel 2014 amplia le sue attivit\u00e0, lanciando i primi programmi di Open Innovation per le imprese italiane.\nNel 2015 propone al Governo italiano un libro bianco (il White Paper di Digital Magics) in 8 punti per rafforzare il sistema dell\u2019innovazione e promuovere politiche mirate allo sviluppo delle startup. Nello stesso anno avvia un programma di Open Innovation con Poste Italiane.\nAttivit\u00e0 recenti.\nNel 2015 stringe un accordo strategico con Talent Garden e con Tamburi Investment Partners per la costruzione di un hub per l\u2019innovazione italiana che sostenga i talenti digitali italiani dall\u2019ideazione fino all\u2019IPO.\nNel 2016 l\u2019hub si allarga con l\u2019ingresso di Danilo Iervolino, fondatore e presidente di Universit\u00e0 Telematica Pegaso e Universitas Mercatorum, nel capitale sociale di Digital Magics. Inoltre anche Innogest, fondo di venture capital, entra nella compagine sociale di Digital Magics e Digital Magics a sua volta diventa il primo socio di Withfounders, acceleratore seed.\nDal 2017 le startup che partecipano ai programmi di Digital Magics possono ricevere supporto anche da StarTIP S.r.l. (di Tamburi Investment Partners), che prevede di investire fino a 100 milioni di euro in imprese e progetti nell\u2019area delle startup, del digitale e dell\u2019innovazione.\nNel 2017 e nel 2018 Digital Magics lancia i primi programmi di accelerazione \u201cMagic Wand\u201d dedicati al settore della finanza-assicurazioni e del retail e MIA \u2013 Miss in Action, per l\u2019imprenditoria digitale femminile.\nSedi.\nDigital Magics ha la sede principale a Milano.\nNel 2012 ha aperto la sua prima sede territoriale a Napoli e nel 2016 altre 4 a Palermo, Roma, Padova e Bari. Nel 2018 si sono aggiunte Torino e Londra, e nel 2019 l\u2019incubatore apre anche a Ascoli Piceno.\nGovernance e azionisti.\nIl consiglio di amministrazione, approvato dall\u2019Assemblea del 30 aprile 2019, \u00e8 formato da:\nL'azionariato (aggiornato al 22 settembre 2021) \u00e8 il seguente:"}
{"id": "7955062", "revid": "92723", "url": "https://it.wikipedia.org/wiki?curid=7955062", "title": "James F. Blake", "text": "Biografia.\nBlake fu sorteggiato per il servizio militare il 23 dicembre 1943. Arruolamento e giuramento ebbero luogo a Ft. McClellan, Alabama. La sua scheda di arruolamento nell'esercito riporta che all'epoca era sposato, che aveva frequentato un anno di liceo e che aveva pregresse esperienze lavorative come conducente di autobus, camion e trattori. Rest\u00f2 nell'esercito per cinque anni, combattendo anche in Europa durante la seconda guerra mondiale.\nDopo il congedo, inizi\u00f2 a lavorare come conducente d'autobus per la Montgomery City Bus Lines, lavoro che svolse fino al 1974. Dopo essere andato in pensione, divenne membro della Morningview Baptist Church.\nRosa Parks e Claudette Colvin.\nNove mesi prima dell'arresto di Rosa Parks, una ragazza afroamericana di nome Claudette Colvin aveva avuto un'esperienza simile venendo arrestata per non aver ceduto il posto a un passeggero bianco perch\u00e9 era incinta.\nNel 1943, mentre si recava a registrarsi per il voto, Rosa Parks prese un autobus condotto da Blake. Sal\u00ec dalla porta anteriore e pag\u00f2 il biglietto. Mentre stava per sedersi, Blake le disse di scendere dal bus e risalire dalla porta posteriore, riservata ai neri, in quanto non era loro permesso salire dalla porta anteriore, riservata ai bianchi. La donna, indignata, scese e aspett\u00f2 il bus seguente, giurando a se stessa che da quel momento in poi, quando avrebbe preso un bus, avrebbe prestato attenzione all'autista e non sarebbe mai pi\u00f9 salita su un bus guidato da Blake (sebbene la cosa notoriamente capit\u00f2 dodici anni dopo).\nDodici anni dopo, il 1\u00ba dicembre 1955, i due si incontrarono ancora, quando Blake, che guidava il bus su cui la Parks era salita per fare ritorno a casa dopo il lavoro, una corsa diretta a Cleveland Avenue (vettura n. 2857), ordin\u00f2 alla donna ed a tre altri passeggeri di colore di fare posto ad un uomo bianco appena salito, spostandosi in fondo alla vettura e lasciando liberi i posti in cui si erano sistemati, che facevano parte del settore al centro del mezzo, composto da posti accessibili sia ai neri che ai bianchi ma in cui i neri avevano l'obbligo di cedere il posto se un bianco lo reclamava. Secondo il racconto della Parks, Blake le disse: \u00abSar\u00e0 meglio che vi sbrighiate e mi lasciate liberi quei posti\u00bb. Quando lei rifiut\u00f2 di spostarsi, Blake prima chiam\u00f2 la compagnia degli autobus e chiese cosa fare al suo responsabile, che, secondo quanto da lui dichiarato, gli disse: \u00abL'hai avvertita, Jim? Se s\u00ec, falla scendere!\u00bb.\nIn seguito, Blake chiam\u00f2 la polizia e firm\u00f2 il verbale dell'arresto come testimone. Secondo il capitolo 6, sezione 11, del codice cittadino, i conducenti dei mezzi pubblici avevano la massima autorit\u00e0 sulle decisioni inerenti l'assegnamento dei posti in base al colore di pelle. La Parks, dopo l'arresto, dovette pagare una sanzione di 10 dollari, pi\u00f9 altri 4 per le spese processuali. L'episodio port\u00f2 al boicottaggio dei bus a Montgomery e alla causa \"Browder contro Gayle\", che nel 1956 porter\u00e0 all'abolizione della segregazione razziale sui mezzi di trasporto in Alabama.\nCommentando gli eventi a posteriori, Blake dichiar\u00f2: \u00abNon stavo cercando di fare nulla a quella donna se non il mio lavoro. Lei stava violando il codice cittadino, quindi cosa avrei dovuto fare? Quel dannato bus era sempre pieno e lei non voleva spostarsi dietro. Avevo le mie direttive da seguire. Ero un pubblico ufficiale, come qualsiasi altro autista della citt\u00e0, e dovevo far rispettare il codice. Cos\u00ec l'autobus era pieno e sal\u00ec un uomo bianco, e lei si era seduta al suo posto e le dissi di spostarsi pi\u00f9 dietro, ma lei non volle\u00bb.\nMorte.\nBlake continu\u00f2 a lavorare come autista d'autobus per la stessa compagnia (la Montgomery City Lines nel 1974 divenne Montgomery Area Transit System) per altri 19 anni, fino al pensionamento. Mor\u00ec di infarto a 89 anni nella sua casa a Montgomery nel 2002. Lui e la moglie sono stati sposati per 68 anni.\nCommentando la notizia della morte dell'uomo, Rosa Parks dichiar\u00f2: \u00abSono sicura che mancher\u00e0 molto alla sua famiglia\u00bb.\nRiferimenti nella cultura di massa.\nL'attore Sonny Shroyer interpret\u00f2 Blake nel film tv \"The Rosa Parks Story\" del 2002; mentre Trevor White lo imperson\u00f2 nel 2018 nell'episodio \"Rosa\" della serie televisiva britannica \"Doctor Who\"."}
{"id": "7955070", "revid": "793215", "url": "https://it.wikipedia.org/wiki?curid=7955070", "title": "Chiesa vecchia di Santa Maria", "text": "La chiesa di Santa Maria anche chiamata chiesa vecchia \u00e8 un edificio religioso situato a Belgirate, provincia del Verbano-Cusio-Ossola. Un tempo chiesa parrocchiale \u00e8 collocata in posizione panoramica su uno sperone roccioso soprastante il centro abitato.\nStoria.\nLa prima menzione dell'edificio nei documenti della Curia novarese risale al 1571, in occasione di una visita pastorale viene infatti citata la \"Chiesa parrocchiale di Santa Maria\".\nLe fondazioni ritrovate durante gli scavi in occasione della ristrutturazione testimoniano dell'esistenza di una cappelletta ad una sola navata centrale con la parte absidale rivolta ad est risalente all'anno 1000. La costruzione della torre campanaria, risale alla prima met\u00e0 del XII secolo, datazione confermata dagli elementi stilistici e costruttivi simili ai coevi edifici della chiesa di San Remigio di Pallanza e a quello di San Sebastiano a Lesa.\nLa chiesa divenne parrocchia in un periodo imprecisato tra il 1365 e il 1452, anno in cui Belgirate non viene pi\u00f9 citata fra le comunit\u00e0 dipendenti dal capitolo di Baveno. A quel momento risale l'edificazione della nicchia del battistero che venne poi ristrutturata in occasione della gi\u00e0 citata visita pastorale del 1571.\nCon l'aumento della popolazione e il progressivo spostamento del baricentro del nucleo abitativo verso le rive del lago venne ingrandito il piccolo oratorio di San Carlo fino a divenire \"la chiesa nuova\". La chiesa di Santa Maria rimase parrocchia fino al 1795, da quell'anno divenne chiesa cimiteriale.\nLa struttura originaria.\nScavi compiuti alla fine del XX secolo hanno riportato alla luce le fondazioni dell'originaria cappella risalente all'anno 1000 ed in particolare dell'abside, dal raggio interno di circa 2,5 metri e della muratura del basamento dell'altare con ancora presenti tracce di decori. Probabilmente l'edificio originario aveva copertura a capanna con una sola navata dalla larghezza di circa 7,5 metri e dalla lunghezza presumibile intorno agli 11 metri deducibile sulla base delle proporzioni di edifici simili e sull'allineamento della successiva torre campanaria. L'edificio originario era adeguato alle dimensioni di un luogo di culto in un'area rurale con bassa densit\u00e0 abitativa. \nAttorno al 1125 venne elevata la torre campanaria alta 15 metri, si presenta con una pianta quadrata: le aperture, tutte monofore, variano di larghezza dal piano pi\u00f9 basso fino alla cella campanaria. La muratura \u00e8 costituita da pezzi di serizzo disposti in modo irregolare e variamente squadrati: qua e l\u00e0 sono inseriti pezzi di cotto.\nTra il 1365 e il 1462 la chiesa subisce un primo ampliamento, a causa della conformazione del terreno viene ruotato l'asse dell'edificio orientandolo a nord a sud. Viene ampliata la navata centrale ma studi sulla conformazione del sottotetto e delle fondazioni evidenziano, in questo primo ampliamento, il mantenimento dell'abside originaria. L'edificio si presentava quindi con facciata rivolta a sud ed allineata alla torre campanaria e la sporgenza dell'abside sul lato orientale, sul lato settentrionale la cappella maggiore con l'altare. Sulla parete occidentale una piccola nicchia fungeva da battistero. \nSuccessivi ampliamenti e chiesa rinascimentale.\nIgnota \u00e8 la data effettiva dell'ampliamento effettuato nel XV secolo, venne abbattuta l'abside originaria e trasformata l'angusta cappella battesimale alla sinistra dell'ingresso in una cappella di dimensioni pi\u00f9 ampie.\nPoco prima del 1571 venne completata la navata occidentale partendo dalla gi\u00e0 esistente cappella, nella visita pastorale di quell'anno si parla di pavimentazione incompleta dell'edificio, la navata occidentale era probabilmente in avanzata fase di ultimazione. La costruzione della sacrestia \u00e8 databile tra il 1582 e il 1585.\nNel decennio successivo al 1585 venne fatto un ulteriore ampliamento che port\u00f2 la chiesa alle dimensioni attuali. Venne ripristinata una certa simmetria ampliando anche la navata orientale, ampliata la cappella maggiore, rialzata la facciata e rifatto il tetto. Nel rapporto della visita pastorale del 1595 si parla infatti di tre navate.\nAmpliamenti successivi sono il battistero, intorno al 1618 e l'oratorio dei Confratelli del Corpo di Cristo, edificato a sinistra della cappella maggiore.\nAttorno al 1620 per ordine del vescovo di Novara, il venerabile Carlo Bascap\u00e8, venne eretto il portico con l'immagine della titolare secondo il prescritto: rappresentava la scena della Purificazione della Vergine e la Presentazione di Ges\u00f9 Bambino al Tempio fra le braccia del santo Vecchio Simeone.\nAffreschi.\nLa facciata.\nDue affreschi decorano la facciata, alla destra del porticato di ingresso una ormai irriconoscibile rappresentazione di San Cristoforo danneggiata prima ancora che dal tempo dall'edificazione del porticato stesso che ne ha tagliato ornamento e sfondo.\nAll'interno del porticato, sopra il portale di ingresso, una rappresentazione della scena della purificazione di Maria e della presentazione di Ges\u00f9 al Tempio. L'affresco \u00e8 stato realizzato insieme al portico, la costruzione di questo \u00e8 databile tra il 1595 e il 1618.\nGli interni.\nUna volta varcato il portale di ingresso sul lato destro si incontrano tre opere dello stesso ignoto autore: un affresco raffigurante tre santi dei quali solo la centrale Santa Lucia \u00e8 identificabile con chiarezza, una Sant'Apollonia e un vescovo ritratto sul primo pilastro a destra. Lo stile pittorico ancora legato ai canoni gotici fa risalire queste opere al quattrocento. \nDalla navata destra si accede alla cappella della Crocefissione, la pi\u00f9 riccamente decorata con affreschi cinquecenteschi sempre di autore anonimo. Una data riportata sulla decorazione di una finestra laterale fa risalire la realizzazione al 1586.\nLa scena della crocefissione \u00e8 affiancata da raffigurazioni dei santi, san Defendente e san Rocco a sinistra dell'altare e san Sebastiano alla sua destra. Curioso il volto ritratto sotto san Defendente, l'estraneit\u00e0 alla scena complessiva permette di rigettare l'ipotesi che rappresenti il mecenate finanziatore degli affreschi e fa propendere verso l'ipotesi che sia l'autoritratto dell'autore degli stessi.\nSul muro perimetrale un'Assunzione di Maria sovrasta le immagini di San Gaudenzio e San Teodoro Vescovo. L'intero ciclo \u00e8 stato attribuito nell'edizione del 1928 di \"Novaria Sacra\" alla scuola del Luini.\nLa cappella situata nella navata opposta \u00e8 di epoca pi\u00f9 recente, una data riportata in una cornice laterale indica l'anno 1600. L'affresco a tutta parete che raffigura l'adorazione dei Magi \u00e8 parzialmente deteriorato ma si riconoscono i tre Magi circondati da altre figure. Sul muro perimetrale un vescovo non identificato. La qualit\u00e0 di questi affreschi, nei quali si individuano i caratteri dell'epoca barocca \u00e8 nettamente inferiore rispetto a quelli della navata opposta.\nUltimo in ordine di tempo \u00e8 l'affresco del battistero che risale ai primi decenni del 1600 e presenta tutti i caratteri tipici dell'arte popolare di epoca barocca. Della stessa epoca sono le tele nella cappella dell'altare maggiore, sulla parente di fondo una scena della presentazione di Ges\u00f9 al Tempio, nelle tele laterali scende della vita di Ges\u00f9. Al periodo barocco \u00e8 riconducibile anche l'altare maggiore, opera lignea di autore ignoto."}
{"id": "7955071", "revid": "124123", "url": "https://it.wikipedia.org/wiki?curid=7955071", "title": "Bellino Briganti-Bellini", "text": "Biografia.\n\u00c8 nato a Osimo da Camillo e Costanza Rotigni. Il doppio cognome era stato preso dal padre che era stato adottato dagli zii materni. \nDa giovane si interess\u00f2 delle propriet\u00e0 di famiglia aprendo una filanda e incoraggiando la lavorazione della canapa.\nGi\u00e0 nel 1845 era entrato nelle attenzioni della polizia papalina ma fu salvato dal cardinale Giovanni Soglia Ceroni, che era vescovo di Osimo.\nNel 1848 fu sotto-tenente con i volontari di Osimo e combatt\u00e9 a Vicenza il 10 giugno agli ordini del generale Durando. Rientrato subito dopo in patria, grazie anche all'interessamento di Luigi Carlo Farini, che era suo amico, fu inviato da Giovanni Marchetti, che era il ministro degli esteri del governo Mamiani presso il quartier generale del re Carlo Alberto in qualit\u00e0 d\u2019incaricato d\u2019affari del governo pontificio.\nConsapevole dell'esito della guerra austro-piemontese decise di ridurre i rapporti don il Piemonte, anche per evitare ritorsioni degli austriaci nei confronti dello Stato pontificio. Nel dicembre del 1848, alla nascita della Repubblica Romana, fu eletto all'Assemblea Costituente ad Ascoli ma rinunci\u00f2 al mandato e si trasfer\u00ec a Firenze.\nDopo l'annessione al Piemonte Briganti-Bellini partecip\u00f2 alle elezioni del parlamento del nuovo regno e fu eletto nel Collegio di Recanati alla VIII, IX e X legislatura."}
{"id": "7955081", "revid": "1501558", "url": "https://it.wikipedia.org/wiki?curid=7955081", "title": "Clan Aso", "text": "Il fu un clan di samurai del Giappone medievale della provincia di Higo. Discendenti di \"Kamuyaimimi no mikoto\", un figlio dell'imperatore Jinmu. \"Asotsuhiko no mikoto\", figlio di Kamuyamimi, fu nominato \"Aso-kuni no miyatsuko\". I suoi discendenti presero il nome \"Aso\", e durante il regno di Keik\u014d divennero custodi del tempio Asojinja nella provincia di Higo.\nMembri importanti del clan.\nI discendenti della famiglia Aso divennero \"baroni\" dopo l'abolizione del sistema han."}
{"id": "7955084", "revid": "1745361", "url": "https://it.wikipedia.org/wiki?curid=7955084", "title": "Hockey Club Monza 1955", "text": "Questa voce raccoglie le informazioni riguardanti lHockey Club Monza nelle competizioni ufficiali della stagione 1955."}
{"id": "7955087", "revid": "6923", "url": "https://it.wikipedia.org/wiki?curid=7955087", "title": "Associazione Sportiva Edera 1955 (hockey su pista)", "text": "Questa voce raccoglie le informazioni riguardanti lAssociazione Sportiva Edera nelle competizioni ufficiali della stagione 1955."}
{"id": "7955091", "revid": "729019", "url": "https://it.wikipedia.org/wiki?curid=7955091", "title": "Dopolavoro Ferroviario Trieste 1955", "text": "Questa voce raccoglie le informazioni riguardanti il Dopolavoro Ferroviario Trieste nelle competizioni ufficiali della stagione 1955."}
{"id": "7955092", "revid": "1543377", "url": "https://it.wikipedia.org/wiki?curid=7955092", "title": "Cattedrale di luce", "text": "La Cattedrale di luce (dal tedesco \"Lichtdom\") era una delle principali caratteristiche estetiche dei raduni del partito nazista a Norimberga tenuti dal 1934 al 1938. Progettata dall'architetto Albert Speer, consisteva in 152 proiettori da ricerca posizionati a 12 metri di distanza l'uno dall'altro e rivolti verticalmente. Quando venivano accesi, generavano una serie di fasci di luce verticali simili a colonne che circondavano il pubblico. Le Cattedrali di luce sono documentate nel film di propaganda nazista \"Festliches N\u00fcrnberg\" del 1937 e vengono considerate tra le opere pi\u00f9 importanti di Speer.\nStoria.\nSpeer venne incaricato da Adolf Hitler di costruire uno stadio per i raduni annuali del partito, ma lo stadio non poteva essere completato in tempo per l'adunata del 1933. Come misura temporanea, utilizz\u00f2 152 proiettori antiaerei puntati verso l'alto intorno all'area di assemblaggio.\nI riflettori furono presi in prestito dalla \"Luftwaffe\", anche se ci\u00f2 caus\u00f2 problemi al suo comandante Hermann G\u00f6ring, perch\u00e9 essi costituivano la maggior parte della riserva strategica della Germania. Hitler per\u00f2 controbatt\u00e9 suggerendogli che si trattava di un utile pezzo di disinformazione: \nSebbene fossero stati originariamente programmati come misura temporanea finch\u00e9 lo stadio non sarebbe stato completato, i riflettori continuarono ad essere usati durante i raduni del partito. Un effetto simile venne creato per la cerimonia di chiusura dei Giochi olimpici del 1936 a Berlino da parte di Eberhard von der Trappen con la collaborazione di Speer. In alcune circostanze della cerimonia, i riflettori sono stati fatti convergere in un punto sopra gli spettatori.\nCaratteristiche.\nI proiettori Flak utilizzati per le Cattedrali di luce furono fabbricati alla fine degli anni trenta ed avevano riflettori in vetro parabolico di 150 cm di diametro con una potenza di 990 milioni di candele. Il sistema era alimentato da un generatore da 24 kW, basato su un motore a 8 cilindri da 51 cavalli (38 kW), che forniva una corrente di 200 ampere a 110 volt. I proiettori venivano collegati al generatore tramite un cavo lungo 200 metri. Il sistema aveva un raggio di rilevamento di circa 8 chilometri per obiettivi a un'altitudine compresa tra i 4000 e i 5000 metri.\nSpeer descrisse la sensazione che scaturiva osservando le colonne di luce, sostenendo che \"sembrava di essere in una grande stanza, con i raggi che fungevano da possenti colonne di muri esterni infinitamente leggeri.\" L'ambasciatore britannico in Germania, Sir Nevile Henderson, defin\u00ec le Cattedrali di luce \"sia solenni che belle ... sembra di essere in una cattedrale di ghiaccio\".\nSecondo Kathleen James-Chakraborty, \"il solo momento pi\u00f9 drammatico dei raduni del partito nazista (...) non era una parata militare o un discorso politico ma il \"Lichtdom\", o Cattedrale di luce\"."}
{"id": "7955096", "revid": "1745361", "url": "https://it.wikipedia.org/wiki?curid=7955096", "title": "C.R.A.L. Marzotto Valdagno 1955", "text": "Questa voce raccoglie le informazioni riguardanti il C.R.A.L. Marzotto nelle competizioni ufficiali della stagione 1955.\nRosa.\n "}
{"id": "7955097", "revid": "827882", "url": "https://it.wikipedia.org/wiki?curid=7955097", "title": "Lichtdom", "text": ""}
{"id": "7955102", "revid": "1745361", "url": "https://it.wikipedia.org/wiki?curid=7955102", "title": "C.R.A.L. Marzotto Valdagno 1954", "text": "Questa voce raccoglie le informazioni riguardanti il C.R.A.L. Marzotto nelle competizioni ufficiali della stagione 1954.\nRosa.\n "}
{"id": "7955105", "revid": "6923", "url": "https://it.wikipedia.org/wiki?curid=7955105", "title": "Societ\u00e0 Sportiva Amatori Modena 1955", "text": "Questa voce raccoglie le informazioni riguardanti lAmatori Modena nelle competizioni ufficiali della stagione 1955."}
{"id": "7955106", "revid": "110157", "url": "https://it.wikipedia.org/wiki?curid=7955106", "title": "Museo di storia naturale della Slovenia", "text": "Il Museo di storia naturale della Slovenia (in sloveno \"Prirodoslovni muzej Slovenije\", in latino \"Museum historiae naturalis Sloveniae\") \u00e8 un museo nazionale della Slovenia di storia naturale che raccoglie al suo interno sia contenuti scientifici che didattici. Attualmente \u00e8 la pi\u00f9 antica istituzione culturale e scientifica del paese. Il museo si trova a Lubiana, nel distretto Centro, vicino al parco Tivoli, al Parlamento sloveno e al teatro dell'Opera. Il palazzo risale al 1885 ed \u00e8 opera dell'architetto Wilhelm Rezori. Il simbolo del museo \u00e8 un mammut lanoso, rinvenuto a Kamnik nel 1938.\nStoria.\nIl museo fu fondato nel 1821 con il nome \"Museo delle propriet\u00e0 carsiche\" (in tedesco: \"Krainisch St\u00e4ndisches Museum\"). Cinque anni dopo, l'imperatore austriaco Francesco II decise di sponsorizzare personalmente il museo e fece cambiare il nome in \"Museo provinciale carniolano\". Nel 1882 il museo fu ribattezzato \"Museo provinciale carniolano-Rodolfo\" in onore del principe ereditario, Rodolfo.\nDopo la nascita del Regno di Jugoslavia il nome fu cambiato in \"Museo nazionale\"; successivamente, nel 1944, il museo fu diviso tra il Museo di storia naturale sloveno e il Museo delle scienze naturali. Nel 2005 il museo ottenne uno scheletro di una balena femmina, chiamata \"Leonora\", trovata morta nella riviera slovena nel 2003: esso fu esposto all'interno della struttura nel 2011.\nCollezioni.\nNel museo \u00e8 possibile trovare collezioni geologiche-panteologiche di fossili provenienti da vari siti da tutte le zone della Slovenia. Oltre al mammut di Nevlje, si trovano i resti di una scheletro di pesce di oltre 210 milioni di anni fa, ritrovato nelle montagne del monte Tricorno, e uno scheletro di un fanatico Miocene - aia trovato nelle colline slovene."}
{"id": "7955129", "revid": "6923", "url": "https://it.wikipedia.org/wiki?curid=7955129", "title": "Monumento agli Alpini d'Italia", "text": "Il monumento agli Alpini d'Italia \u00e8 una scultura in bronzo di Emilio Bisi posta in Piazza Giovanni XXIII a Milano.\nDescrizione dell'opera.\nLo scultore Emilio Bisi, fratello di Maso Bisi, fondatore dell'Associazione Nazionale Alpini, realizz\u00f2 la scultura per onorare il 5\u00ba Reggimento alpini ritraendo un avvenimento della guerra di Libia. Esaurite le munizioni, l'alpino Antonio Valsecchi della 51\u00aa compagnia del battaglione alpini \"Edolo\" \u00e8 ritratto mentre scaglia un macigno contro beduini che tentavano la scalata della \"Ridotta Lombardia\". Il monumento era destinato al cortile della caserma Majnoni in Via Pagano.\nErano presenti quattro targhe sul monumento: \nAltre targhe riportavano i nomi di battaglie e dei caduti. Il monumento doveva essere inaugurato l'8 ottobre 1914, ma la cerimonia fu annullata per lo scoppio della Prima guerra mondiale. L'11 febbraio 1915 il monumento fu consegnato al comando del Reggimento.\nSpostamenti.\nA Bergamo e il ritorno a Milano.\nNel 1921 il 5\u00ba Reggimento alpini fu inserito nella 2\u00aa divisione alpina, stanziata a Bergamo. Il monumento venne perci\u00f2 l\u00e0 trasferito con inaugurazione il 15 giugno 1922.\nNel 1926 il Reggimento fu reinserito nella Brigata alpina di Milano e torn\u00f2 a Milano anche il monumento sempre all'interno del cortile della caserma.\nL'attentato del 1928.\nIl 12 aprile 1928 ci fu un attentato a Vittorio Emanuele III all'inaugurazione della Fiera Campionaria. Tra le vittime ci furono anche tre alpini del 5\u00ba Reggimento alpini. Il podest\u00e0 Ernesto Belloni stabil\u00ec allora lo spostamento del monumento dal cortile in Via Pagano a spese del Comune. Il 16 dicembre 1928 il monumento fu riconsacrato ufficialmente.\nLo spostamento del 1948.\nDomenica 21 novembre 1948 il monumento fu nuovamente inaugurato in Piazzale Cadorna, non pi\u00f9 dedicato al 5\u00ba Reggimento alpini ma a tutti i caduti alpini.\nLa collocazione attuale.\nIl monumento fu nuovamente spostato nel 1963. La nuova inaugurazione si tenne domenica 22 settembre 1963.\nL'epigrafe recita \u00ab\u00bb"}
{"id": "7955130", "revid": "38120", "url": "https://it.wikipedia.org/wiki?curid=7955130", "title": "Bank Holiday", "text": ""}
{"id": "7955142", "revid": "104858004", "url": "https://it.wikipedia.org/wiki?curid=7955142", "title": "Santuario di Kanbe", "text": ""}
{"id": "7955143", "revid": "767487", "url": "https://it.wikipedia.org/wiki?curid=7955143", "title": "The Phantom of the Opera at the Royal Albert Hall", "text": "The Phantom of the Opera at the Royal Albert Hall \u00e8 un adattamento cinematografico del 2011 del musical di Andrew Lloyd Webber \"The Phantom of the Opera\", a sua volta tratto dall'omonimo romanzo del 1910 di Gaston Leroux. Il film \u00e8 una ripresa dal vivo dell'allestimento messo in scena alla Royal Albert Hall di Londra per celebrare i venticinque anni di repliche ininterrotte del musical all'Her Majesty's Theatre del West End londinese. Tre rappresentazioni furono messe in scena in occasioni dell'anniversario: quella del 2 ottobre 2011 fu trasmessa nei cinema di tutto il mondo in diretta, mentre diverse scene girate nell'arco delle tre performance furono montate insieme per realizzare un unico film.\nTrama.\nTeatro dell'Op\u00e9ra di Parigi, 1905. Ad un'asta di vecchi oggetti di scena del teatro ormai in disuso, l'anziano visconte Raoul de Chagny acquista un carillon raffigurante una scimmietta in costume persiano che suona dei cembali. Subito dopo viene messo all'asta un lampadario d'epoca in frantumi, restaurato e modificato per l'illuminazione elettrica. Il banditore d'asta chiede se qualcuno rammenti la strana vicenda del Fantasma dell'Opera e ipotizza di riuscire a spaventare il misterioso fantasma grazie alla moderna illuminazione. Proprio mentre pronuncia queste parole il lampadario si accende emettendo un lampo e sulle note dell'\"Overture\" esso si libra nell'aria mentre, al suo passaggio, il teatro torna indietro nel tempo e si rinnova e riacquista lo splendore di una volta.\nLe prove dell'\"Hannibal\" di Chalumeau sono animate dai continui capricci della diva Carlotta Giudicelli e infine interrotte dall'arrivo di Monsieur Firmin e Monsieur Andr\u00e8, i due nuovi impresari dell'Op\u00e8ra Populaire. Mentre Carlotta, su richiesta dei due impresari, si esibisce in un'aria, si verifica l'ennesimo \"incidente\": un pezzo della scenografia le cade addosso, costringendola ad abbandonare lo spettacolo, lasciando i neo direttori del teatro senza protagonista. I due impresari ricevono quindi una misteriosa lettera: \u00e8 il benvenuto del Fantasma nel \"suo\" teatro, che spiega loro come dovrebbero dirigerlo e chiede il suo salario. I due, invece, sottovalutano la cosa, preoccupati dall'abbandono della protagonista e dall'eventualit\u00e0 di dover rimborsare i biglietti, oltre che dall'eventuale reazione del loro mecenate (il Visconte Raoul de Chagny). Per tale motivo Madame Giry, direttrice del corpo di ballo, suggerisce e ottiene, nonostante le perplessit\u00e0 dei due impresari, di fare un provino a Christine Daa\u00e9, una ballerina, dicendo che quest'ultima ha avuto un ottimo maestro di canto, anche se il suo nome \u00e8 ignoto. Mentre Christine accenna timidamente l'aria \"Think of Me\", la scena si trasforma passando dalle prove allo spettacolo vero e proprio, che segna il trionfo della giovane cantante. Dal suo palco, Raoul, udendola cantare, la riconosce come la tenera amica d'infanzia. Mentre le ballerine ascoltano le indicazioni di Madame Giry, una voce dal buio esprime la propria approvazione alla compagnia. Christine si allontana dal gruppo seguita da Meg, figlia di Madame Giry, che chiede all'amica quale sia il suo segreto e chi le abbia insegnato a cantare. Christine risponde che il padre, un famoso violinista, le aveva promesso che prima di morire le avrebbe mandato l'Angelo della Musica a proteggerla ed \u00e8 cos\u00ec convinta che sia stato questo angelo a insegnarle a cantare poich\u00e9 spesso pu\u00f2 udire la sua voce. Dopo aver incrociato i due impresari, Raoul raggiunge Christine nel suo camerino, ricordandole i felici momenti d'infanzia passati assieme e invitandola ad uscire a cena con lui, anche se lei rifiuta spiegando che il suo angelo \u00e8 molto severo e non approverebbe; Raoul comunque le dice, senza ascoltarla, di prepararsi. Appena il giovane esce di scena, la voce del Fantasma irrompe nella stanza redarguendo severamente Christine, la quale si scusa con l'Angelo della Musica per la sua debolezza e gli chiede di rivelarle il suo volto. Il Fantasma le dice di guardarsi allo specchio, dove ora appare la sua figura. Raoul cerca di entrare nella stanza mentre la sua voce attira Christine verso di s\u00e9: dallo specchio si apre un passaggio verso una galleria segreta. Quando Raoul entra nella stanza, Christine \u00e8 scomparsa. Il Fantasma guida Christine attraverso un corridoio che si illumina come magicamente. Arrivati al lago sotterraneo i due navigano su una gondola che si muove nei sotterranei del teatro e magici candelieri emergono dall'acqua illuminando l'ambiente. Christine si risveglia e, ancora confusa, comincia a ricordare lo strano viaggio nei sotterranei. Subito si accorge della presenza del Fantasma, chino su un lugubre leggio intento a comporre. Avvicinatasi a lui, vinta dalla curiosit\u00e0 gli strappa la maschera dal volto. In un impeto di furore, il Fantasma scaglia la giovane lontano, adirato e sconvolto poich\u00e9 il suo volto sfigurato \u00e8 stato scoperto. Lentamente la sua rabbia si tramuta in disperazione, mentre all'orrore iniziale della giovane subentra la compassione, spingendola a restituirgli amorevolmente la maschera. Improvvisamente il Fantasma ritrova la sua severit\u00e0 e fierezza, ordinando a Christine di ritornare al teatro poich\u00e9 certamente tutti la staranno cercando.\nNell'oscurit\u00e0 delle quinte del teatro, il vecchio macchinista Joseph Buquet si diverte a spaventare le ballerine con macabri racconti sul Fantasma, ma \u00e8 subito rimproverato da Madame Giry, che lo avverte che scherzare troppo sull'argomento pu\u00f2 essere pericoloso. Nel suo ufficio, Firmin lamenta le stranezze del mondo teatrale, preoccupato per la fuga di Carlotta, la scomparsa di Christine e la misteriosa lettera che ha appena ricevuto dal Fantasma. In rapida successione, entrano Andr\u00e9, Raoul e Carlotta, accusandosi vicendevolmente di essere gli autori delle lettere minatorie che tutti hanno ricevuto. Madame Giry annuncia il ritorno di Christine e porta una nuova lettera da parte del Fantasma, che ordina di affidare alla sua protetta il ruolo di protagonista nell'opera \"Il Muto\". Carlotta accusa Raoul di voler avvantaggiare la propria amante e minaccia di lasciare definitivamente il teatro. Andr\u00e9 e Firmin cercano di convincerla a restare , offrendole la parte da protagonista nel nuovo spettacolo e assecondando ogni sua richiesta. Raoul intanto \u00e8 preoccupato per Christine mentre Madame Giry tenta inutilmente di spingere gli impresari a non opporsi alla volont\u00e0 del Fantasma. Assistiamo alla rappresentazione dell'opera \"Il Muto\" di Albrizio. Carlotta interpreta il ruolo della protagonista, mentre Christine \u00e8 il paggio muto. Lo spettacolo \u00e8 interrotto dal Fantasma, che annuncia una catastrofe incombente a causa dell'affronto subito. Carlotta continua a cantare, ma improvvisamente inizia a gracidare come un rospo e fugge dietro le quinte mentre i due impresari annunciano agli spettatori che lo spettacolo proseguir\u00e0 e la parte della contessa sar\u00e0 interpretata da Christine Daa\u00e9. Mentre l'ombra del Fantasma appare pi\u00f9 volte tra le quinte, il corpo di ballo esegue un intermezzo danzato, interrotto dall'improvvisa apparizione, nel bel mezzo del palco, del corpo senza vita di Joseph Buquet, impiccato dal Fantasma. Christine fugge verso i tetti seguita da Raoul, mentre Firmin annuncia l'interruzione dello spettacolo. Sul tetto del teatro, dopo un'introduzione strumentale, appare Christine, seguita da Raoul, che cerca di tornare indietro dicendole che non esiste nessun fantasma. Christine racconta di essere stata nel suo nascondiglio e di averlo visto in volto. Raoul cerca di confortarla, dichiarandole il suo amore, che la ragazza afferma di ricambiare. Quando i due escono di scena, appare il Fantasma che, avendo udito ogni parola, giura di vendicarsi. Ad un gesto del Fantasma, il lampadario precipita sulla scena.\nFirmin e Andr\u00e9, visibilmente nervosi, annunciano un ballo in maschera per festeggiare il nuovo anno. Nel foyer del teatro sfila una galleria di maschere molto elaborate, Christine e Raoul si sono fidanzati, ma la ragazza \u00e8 timorosa e vorrebbe tenere segreta l'unione. Al culmine del ballo una figura scarlatta mascherata da allegoria della morte appare in cima alle scale facendo calare il silenzio su tutti i presenti. Si riconosce la voce del Fantasma, che annuncia il compimento della sua nuova opera, il \"Don Juan Triumphant\", nella quale Christine sar\u00e0 obbligatoriamente protagonista. Dopodich\u00e9, minacciando grandi disastri nel caso in cui i suoi ordini non fossero eseguiti, scompare in una vampata di fiamme. Tra le quinte, Raoul costringe una turbata Madame Giry a rivelargli ci\u00f2 che sa del Fantasma. Secondo la donna, egli era un uomo geniale e deforme giunto in citt\u00e0 anni prima con un circo, fuggendo in seguito dalla condizione di prigionia cui era costretto e rifugiatosi nei sotterranei del teatro. Gli impresari sono indignati per le pretese del Fantasma, ma decidono comunque di mettere in scena lo spettacolo, coinvolgendo Piangi, Christine e una riluttante Carlotta; Nel mentre Raul elabora un piano per catturarlo: quando metteranno in scena il \"Don Juan Triumphant\" e il Fantasma si presenter\u00e0, verr\u00e0 arrestato dai gendarmi. Christine disperata si chiede cosa debba fare, se tradire il suo mentore facendo da esca, o lasciare che continui a uccidere: Raoul cerca di confortarla e la spinge a seguire il suo piano. Reyer e il cast provano la nuova opera, scontrandosi con Piangi, che ha notevoli difficolt\u00e0 nell'eseguire la sua aria e con Carlotta, che continua a criticare la partitura. Christine si isola dal resto del gruppo, mentre le voci sfumano e la scenografia attorno a lei cambia.\nChristine si trova ora in un buio cimitero, di fronte alla tomba monumentale del padre, cui la giovane rivolge una malinconica elegia funebre. Dalla tomba, la voce del Fantasma risponde a Christine, che si dirige, quasi ipnotizzata, verso di essa. Raoul entra in scena e riesce a trattenere la ragazza. Sulla cima del mausoleo appare il Fantasma, che sfida Raoul e lo spinge a battersi con lui. Questi per\u00f2 viene portato via da Christine. Il \"Don Juan Triumphant\" si prepara a essere messo in scena. Raoul ha organizzato la trappola al Fantasma, mentre quest'ultimo prepara il suo intervento. Lo spettacolo \u00e8 in scena e il protagonista Don Juan (Piangi) si maschera preparandosi a sedurre Aminta . Dopo l'ingresso di Aminta, interpretata da Christine, fa la comparsa in scena il Fantasma, che ha sostituito Piangi nel ruolo di Don Juan mascherato. Don Juan seduce Aminta in un appassionato duetto in cui finzione scenica e realt\u00e0 si sovrappongono continuamente. Il Fantasma si avvicina a Christine dichiarando il proprio amore e donandole il suo anello, ma la ragazza gli strappa la maschera rivelando il suo volto deforme. Il teatro cade nel panico ed il Fantasma rapisce Christine per portarla nel suo rifugio. Quando viene scoperto il cadavere di Ubaldo Piangi, la folla si lancia all'inseguimento del Fantasma nei sotterranei per fare giustizia. Madame Giry chiama a s\u00e9 Raoul e lo guida verso il passaggio segreto del Fantasma.\nIl Fantasma trascina Christine nei sotterranei, disperato e furioso. Nel frattempo Raoul e Madame Giry scendono lungo la galleria segreta. Nel suo covo, il Fantasma ha costretto Christine a indossare l'abito da sposa del suo manichino. Giunge Raoul, che viene per\u00f2 fatto prigioniero dal \"Punta Lasso\" del Fantasma, che mette Christine di fronte a una scelta: lasciare Raoul e risparmiargli la vita, oppure rinunciare all'amore del Fantasma causando cos\u00ec la morte del suo amato. Christine si avvicina al Fantasma, dichiarando il proprio amore e baciandolo. Il Fantasma libera cos\u00ec Raoul ma, vinto dall'amore tra i due giovani, libera Christine, lasciandola fuggire insieme all'uomo che ama mentre la folla, in cerca di vendetta, \u00e8 ormai vicina al suo nascondiglio ; Christine ritorna un'ultima volta dal Fantasma, restituendogli amorevolmente il suo anello, prima di fuggire assieme a Raoul. Solo e disperato, il Fantasma d\u00e0 l'ultimo addio a Christine e si abbandona sul suo trono nascondendosi con il suo mantello. La folla, guidata da Meg, irrompe nella caverna sotterranea, ma il Fantasma \u00e8 scomparso. Di lui resta soltanto, abbandonata, la maschera bianca che gli celava il volto."}
{"id": "7955145", "revid": "1543377", "url": "https://it.wikipedia.org/wiki?curid=7955145", "title": "Center for Security Studies", "text": "Il Center for Security Studies (CSS) \u00e8 un centro di eccellenza al Politecnico federale di Zurigo (ETH Z\u00fcrich) che si specializza in sicurezza Svizzera e internazionale.\nIl CSS \u00e8 stato fondato nel 1986 di Prof. Dr. Kurt Spillmann, e dal 2002 \u00e8 diretto dal Prof. Dr. Andreas Wenger.\nIl CSS fa parte del dipartimento dell\u2019ETH Z\u00fcrich che comprende le scienze umanistiche, sociali e politiche (D-GESS). Insieme alle cattedre di scienza politica presso l\u2019ETH Z\u00fcrich e l\u2019Universit\u00e0 di Zurigo, costituisce il Center for Comparative and International Studies (CIS).\nIl CSS offre competenze specialistiche in materia di politica di sicurezza, che vengono applicate nella ricerca, nell\u2019insegnamento, e nelle attivit\u00e0 di consulenza. Il CSS promuove la comprensione delle sfide nella politica di sicurezza \u2013 \u00e8 un centro di ricerca indipendente, orientato a problemi pratici ma allo stesso tempo radicato nell\u2019approccio scientifico. Unendo la ricerca con la consulenza politica, Il CSS fa il ponte fra la scienza e la pratica. Forma dei ricercatori altamente qualificati e serve come punto di contatto e d\u2019informazione per il pubblico interessato.\nIl CSS ha mantenuto un\u2019associazione strategica con il Dipartimento federale della difesa, della protezione della popolazione e dello sport (DDPS) dal 2004 e un\u2019associazione analoga con il Dipartimento federale degli affari esteri (DFAE) dal 2012."}
{"id": "7955148", "revid": "287204", "url": "https://it.wikipedia.org/wiki?curid=7955148", "title": "Paolino di Giovanni", "text": "Biografia.\nPaolino di Giovanni nacque ad Ascoli Piceno nei primi anni del XV secolo, figlio di Giovanni di Matteo da Maltignano, iniziatore di una tradizione dell'intaglio ligneo che ottenne un importante successo fra Marche e Umbria per tutto il XV secolo.\nTale tradizione, ben evidenziata dal padre di Paolino di Giovanni, col quale ebbe parte nella realizzazione degli stalli della cattedrale di Sant'Emidio di Ascoli Piceno, si incentr\u00f2 sull'influsso di elementi gotici e sull'impiego di un rilievo a tema vegetale o animale, di figure umane e di trafori geometrici gotici, con somiglianze con gli stalli del mare Adriatico orientale.\nGli allievi di Giovanni di Matteo da Maltignano, tra i quali i figli Paolino e Francesco e Apollonio Petrocchi da Ripatransone, aggiunsero nel corso degli anni la tarsia a commesso di silio, con soggetti floreali e vegetali e ridussero gli elementi gotici dei complessi corali, anticipando lo stile di un maestro come Domenico Indivini da Sanseverino, che si form\u00f2 proprio nella bottega di Paolino di Giovanni.\nL'attivit\u00e0 principale di Paolino di Giovanni fu quella dell'intagliatore in legno.\nLavor\u00f2 prevalentemente a Perugia e in Umbria, dove si trovano le sue opere pi\u00f9 importanti, che testimoniano la perfezione tecnica raggiunta dai maestri rinascimentali nella lavorazione del legno: il 19 febbraio 1448, insieme all'intagliatore Apollonio Petrocchi da Ripatransone, ricevette l'incarico di eseguire la cassa dell'organo della cattedrale di San Lorenzo a Perugia; pochi giorni dopo, il 25 febbraio 1448, i due maestri furono convocati ad Assisi, dove stipularono un contratto per la realizzazione di trentadue sedili per la nuova libreria del convento di San Francesco; successivamente esegu\u00ec gli stalli del coro nella Cappella dei Priori (1452-1466) e quelli dell'abside di Santa Maria Nuova (1456-1458), in collaborazione con Giovanni da Montelparo.\nLa Galleria nazionale dell'Umbria di Perugia conserva inoltre dei postergali intagliati e intarsiati che Paolino di Giovanni esegu\u00ec intorno al 1442.\nNel 1467 Paolino di Giovanni mor\u00ec e per il lavoro del nuovo coro della basilica inferiore di San Francesco d'Assisi gli subentr\u00f2 Apollonio Petrocchi da Ripatransone."}
{"id": "7955151", "revid": "108349231", "url": "https://it.wikipedia.org/wiki?curid=7955151", "title": "\u014ckuninushi", "text": "\u014ckuninushi \u00e8 un Kami dello shintoismo, alla quale \u00e8 consacrato il santuario di Kanbe. Si ritiene che fosse il primo signore della provincia di Izumo, in seguito spodestato da Ninigi, ma per compensarlo di questa perdita gli venne affidato il regno invisibile degli spiriti e della magia. \u00c8 il dio dell'identit\u00e0 nazionale, dell'agricoltura, degli affari e della medicina. Su suo suggerimento Sujin, primo imperatore del Giappone e verosimilmente il primo davvero esistito, istitu\u00ec il clero shintoista."}
{"id": "7955165", "revid": "2110845", "url": "https://it.wikipedia.org/wiki?curid=7955165", "title": "Giovanni Kasebacher", "text": "Biografia.\nNato nel 1910, a 25 anni partecip\u00f2 ai Giochi olimpici di , chiudendo 13\u00ba nella 50 km con il tempo di 3h53'08\" e 4\u00ba nella staffetta in 2h50\"05, insieme a Vincenzo Demetz, Giulio Gerardi e Severino Menardi.\nAi campionati italiani vinse 2 ori nella 50 km nel 1935 e 1936."}
{"id": "7955166", "revid": "1305772", "url": "https://it.wikipedia.org/wiki?curid=7955166", "title": "Cucina liechtensteinese", "text": "La cucina liechtensteinese \u00e8 l'espressione culinaria del Liechtenstein. La cucina \u00e8 varia ed \u00e8 stata influenzata da quella dei paesi vicini, in particolare da quelle di Svizzera e Austria, oltre ad avere subito influenze dalla cucina dell'Europa centrale. Formaggi e minestre sono parte integrante della cucina del Liechtenstein. I prodotti realizzati con il latte sono frequenti, in funzione dell'importante industria casearia. Tra i prodotti vegetali pi\u00f9 usati si distinguono, patata e cavolo. Anche la carne \u00e8 ampiamente consumata e in particolare quella di vitello, pollo e maiale. \u00c9 basata sul consumo di tre pasti al giorno e questi sono spesso formali. "}
{"id": "7955168", "revid": "287204", "url": "https://it.wikipedia.org/wiki?curid=7955168", "title": "AlfaD-ribofuranosio", "text": ""}
{"id": "7955170", "revid": "666668", "url": "https://it.wikipedia.org/wiki?curid=7955170", "title": "Coppa Italia di Serie B", "text": ""}
{"id": "7955172", "revid": "1573940", "url": "https://it.wikipedia.org/wiki?curid=7955172", "title": "Abeillia abeillei", "text": "Il colibr\u00ec mentosmeraldo (Abeillia abeillei ()) \u00e8 un uccello della famiglia Trochilidae. \u00c8 l'unica specie nota del genere Abeillia .\nDescrizione.\n\u00c8 un colibr\u00ec di piccola taglia, lungo circa 7\u00a0cm, con un peso di 2,7\u00a0g.\nBiologia.\nSi nutre del nettare di diverse specie di angiosperme (Rubiaceae, Verbenaceae, Onagraceae) e anche di piccoli insetti.\nDistribuzione e habitat.\nLa specie ha un areale centroamericano che comprende la parte meridionale del Messico, Guatemala, El Salvador, Honduras e Nicaragua."}
{"id": "7955175", "revid": "21880", "url": "https://it.wikipedia.org/wiki?curid=7955175", "title": "Abeillia", "text": ""}
{"id": "7955180", "revid": "154893", "url": "https://it.wikipedia.org/wiki?curid=7955180", "title": "Pride and Prejudice (disambigua)", "text": ""}
{"id": "7955182", "revid": "287204", "url": "https://it.wikipedia.org/wiki?curid=7955182", "title": "Azabenzene", "text": ""}
{"id": "7955183", "revid": "287204", "url": "https://it.wikipedia.org/wiki?curid=7955183", "title": "Acido idrocianico", "text": ""}
{"id": "7955188", "revid": "834", "url": "https://it.wikipedia.org/wiki?curid=7955188", "title": "La Nuit du carrefour", "text": ""}
{"id": "7955203", "revid": "287204", "url": "https://it.wikipedia.org/wiki?curid=7955203", "title": "Formonitrile", "text": ""}
{"id": "7955204", "revid": "287204", "url": "https://it.wikipedia.org/wiki?curid=7955204", "title": "Acido orto-fosforico", "text": ""}
{"id": "7955205", "revid": "287204", "url": "https://it.wikipedia.org/wiki?curid=7955205", "title": "Diferuloilmetano", "text": ""}
{"id": "7955206", "revid": "287204", "url": "https://it.wikipedia.org/wiki?curid=7955206", "title": "Giallo di curcuma", "text": ""}
{"id": "7955207", "revid": "287204", "url": "https://it.wikipedia.org/wiki?curid=7955207", "title": "Diallil tiosolfinato", "text": ""}
{"id": "7955208", "revid": "287204", "url": "https://it.wikipedia.org/wiki?curid=7955208", "title": "Metanocarbonitrile", "text": ""}
{"id": "7955209", "revid": "287204", "url": "https://it.wikipedia.org/wiki?curid=7955209", "title": "Etere metil-t-butilico", "text": ""}
{"id": "7955210", "revid": "287204", "url": "https://it.wikipedia.org/wiki?curid=7955210", "title": "DBPC", "text": ""}
{"id": "7955211", "revid": "287204", "url": "https://it.wikipedia.org/wiki?curid=7955211", "title": "Mustard gas", "text": ""}
{"id": "7955212", "revid": "287204", "url": "https://it.wikipedia.org/wiki?curid=7955212", "title": "Glicole monoetilenico", "text": ""}
{"id": "7955213", "revid": "287204", "url": "https://it.wikipedia.org/wiki?curid=7955213", "title": "Monoetilenglicole", "text": ""}
{"id": "7955214", "revid": "287204", "url": "https://it.wikipedia.org/wiki?curid=7955214", "title": "2-cloroetenildicloroarsina", "text": ""}
{"id": "7955215", "revid": "287204", "url": "https://it.wikipedia.org/wiki?curid=7955215", "title": "Ciclotrimetilenetrinitrammina", "text": ""}
{"id": "7955216", "revid": "287204", "url": "https://it.wikipedia.org/wiki?curid=7955216", "title": "Esogeno", "text": ""}
{"id": "7955217", "revid": "287204", "url": "https://it.wikipedia.org/wiki?curid=7955217", "title": "Acido o-idrossibenzoico", "text": ""}
{"id": "7955218", "revid": "287204", "url": "https://it.wikipedia.org/wiki?curid=7955218", "title": "Acido orto-idrossibenzoico", "text": ""}
{"id": "7955219", "revid": "287204", "url": "https://it.wikipedia.org/wiki?curid=7955219", "title": "Idrogeno fosforato", "text": ""}
{"id": "7955220", "revid": "287204", "url": "https://it.wikipedia.org/wiki?curid=7955220", "title": "Idruro fosforoso", "text": ""}
{"id": "7955221", "revid": "287204", "url": "https://it.wikipedia.org/wiki?curid=7955221", "title": "Tetraidruro di silicio", "text": ""}
{"id": "7955222", "revid": "287204", "url": "https://it.wikipedia.org/wiki?curid=7955222", "title": "Acido \u03b1-idrossipropionico", "text": ""}
{"id": "7955223", "revid": "287204", "url": "https://it.wikipedia.org/wiki?curid=7955223", "title": "Furfurano", "text": ""}
{"id": "7955224", "revid": "287204", "url": "https://it.wikipedia.org/wiki?curid=7955224", "title": "Ossaciclopentadiene", "text": ""}
{"id": "7955225", "revid": "287204", "url": "https://it.wikipedia.org/wiki?curid=7955225", "title": "Ossido di divinilene", "text": ""}
{"id": "7955226", "revid": "287204", "url": "https://it.wikipedia.org/wiki?curid=7955226", "title": "Ossido di tetrametilene", "text": ""}
{"id": "7955227", "revid": "287204", "url": "https://it.wikipedia.org/wiki?curid=7955227", "title": "Crisoina S", "text": ""}
{"id": "7955228", "revid": "287204", "url": "https://it.wikipedia.org/wiki?curid=7955228", "title": "Giallo T", "text": ""}
{"id": "7955229", "revid": "287204", "url": "https://it.wikipedia.org/wiki?curid=7955229", "title": "Tropeolina", "text": ""}
{"id": "7955239", "revid": "838137", "url": "https://it.wikipedia.org/wiki?curid=7955239", "title": "Bart Staes", "text": "Biografia.\nCarriera professionale.\nNel 1981, Bart Staes ha terminato i suoi studi per diventare professore di olandese, inglese e insegnante di economia nell'istruzione secondaria inferiore. Dal 1983 al 1999 \u00e8 stato assistente parlamentare al Parlamento europeo, e in particolare di Jaak Vandemeulebroucke, eurodeputato dell'Unione Popolare.\nCarriera politica.\nDall'Unione Popolare ai Verdi.\nHa iniziato la sua carriera militante nell'Unione Popolare, in cui ha ricoperto diverse posizioni di comando (membro del consiglio della sua organizzazione giovanile dal 1980 al 1981 e dal 1984 al 1987, membro del suo consiglio di amministrazione tra il 1984 e il 1987 e di nuovo dal 1995 al 2001 e membro del suo ufficio dal 1995 al 2001).\nDopo che il partito si sciolse nel 2002, e dopo un breve periodo in SPIRIT, si un\u00ec ad Agalev (che divenne i Verdi un anno dopo), integradonsi immediatamente nel nuovo partito. Dell'Unione Popolare, ha conservato il \"flaminganstimo\": \u00ab Non sento alcuna identit\u00e0 belga, egli giustifica. Il Belgio \u00e8 stato creato per caso nella storia. Sono fiammingo in primo luogo e soprattutto. Ed europeo, poi \u00bb. Tuttavia, non si considera un separatista, dichiarando che \"il Belgio \u00e8 un'esperienza unica al mondo, un vero laboratorio\".\nParlamento europeo.\nAlle elezioni europee del 1999 \u00e8 stato eletto al Parlamento europeo nelle liste dell'Unione Popolare; si \u00e8 iscritto al gruppo Verdi/ALE, composto da altri rappresentanti ecologisti e regionalisti. \u00c8 stato rieletto nel 2004, questa volta come candidato dei Verdi, poi di nuovo per lo stesso partito nelle elezioni europee del 2009 e in quelle del 2014."}
{"id": "7955250", "revid": "144796", "url": "https://it.wikipedia.org/wiki?curid=7955250", "title": "Mirpur (stato)", "text": ""}
{"id": "7955252", "revid": "287204", "url": "https://it.wikipedia.org/wiki?curid=7955252", "title": "Tropeoloina R", "text": ""}
{"id": "7955253", "revid": "144796", "url": "https://it.wikipedia.org/wiki?curid=7955253", "title": "Hunza (stato)", "text": ""}
{"id": "7955254", "revid": "144796", "url": "https://it.wikipedia.org/wiki?curid=7955254", "title": "Nagar (stato)", "text": ""}
{"id": "7955256", "revid": "1310927", "url": "https://it.wikipedia.org/wiki?curid=7955256", "title": "Jack Lahne", "text": "Biografia.\n\u00c8 nato a Lusaka, capitale dello Zambia, ma \u00e8 stato successivamente adottato da una donna svedese, Gunilla Lahne, che \u00e8 diventata la sua mamma adottiva.\nCarriera.\n\u00c8 un prodotto del Brommapojkarna, societ\u00e0 molto attiva a livello giovanile, con un'accademia tra le pi\u00f9 note a livello nazionale. Qui ha svolto tutta la trafila del settore giovanile, di cui ha fatto parte sin da quando aveva sei anni.\nIl debutto ufficiale in prima squadra \u00e8 avvenuto quando Lahne era quindicenne, il 19 marzo 2017 in Coppa di Svezia contro l'IFK Norrk\u00f6ping. Il 22 luglio 2017 invece \u00e8 diventato il pi\u00f9 giovane marcatore della storia della squadra, quando ha realizzato il gol del definitivo 0-5 sul campo dell'\u00c5tvidaberg all'et\u00e0 di 15 anni e 271 giorni. La squadra stava militando in Superettan, il secondo campionato nazionale, ma a fine stagione \u00e8 stata promossa nella massima serie. L'anno seguente, sotto la guida del nuovo tecnico Lu\u00eds Pimenta, l'attaccante sedicenne non \u00e8 mai stato schierato titolare nelle 20 giornate in cui il portoghese ha guidato la squadra, partendo talvolta solo dalla panchina. L'esonero di Pimenta \u2013 avvenuto per via delle accuse di sessismo, razzismo e bullismo provenienti dallo spogliatoio \u2013 e il contemporaneo arrivo dell'allenatore Roberth Bj\u00f6rknesj\u00f6 sono coincisi anche con un maggior spazio per Lahne, che ha giocato titolare le ultime 7 giornate realizzando 3 gol. Il terzultimo posto in classifica ha costretto i rossoneri a disputare gli spareggi salvezza, conclusi con la retrocessione nonostante una rete di Lahne nella gara di andata.\nLe sue prestazioni hanno attirato l'attenzione dell'Amiens, squadra militante in Ligue 1 che gi\u00e0 annoverava in rosa gli svedesi Emil Krafth e Saman Ghoddos. La societ\u00e0 francese ha annunciato l'arrivo di Lahne il 1\u00ba febbraio 2019, con la formula del prestito con un'opzione di acquisto per l'estate successiva. Durante i primi due mesi in Francia si \u00e8 allenato, ma non \u00e8 potuto mai scendere in campo anche a causa di alcuni regolamenti FIFA, tra cui quelli relativi ai trasferimenti all'estero di giocatori minorenni.\nIn attesa di risolvere le questioni burocratiche con la FIFA, la sera del 4 aprile 2019 \u2013 a pochissimi minuti dalla chiusura della finestra svedese del mercato invernale \u2013 \u00e8 stato firmato un accordo di prestito fino al successivo 31 luglio tra il Brommapojkarna e l'AIK, squadra campione di Svezia in carica che ha tesserato il giovane nonostante i numerosi attaccanti gi\u00e0 presenti in rosa (Goitom, Elyounoussi, Obasi, Sig\u00fe\u00f3rsson, Silva). Allo stesso tempo, l'Amiens ha fatto valere l'opzione di acquisto a titolo definitivo di Lahne, da realizzarsi ufficialmente al termine del prestito all'AIK. Durante la sua permanenza in giallonero Lahne ha collezionato 9 presenze, di cui 5 da titolare, e segnato una rete, decisiva per la vittoria per 2-1 contro il Sirius.\nIl giocatore \u00e8 ritornato in realt\u00e0 all'Amiens il 1\u00ba luglio 2019 anzich\u00e9 il 31 luglio, visto che l'accordo di prestito prevedeva questa possibilit\u00e0 in favore del club francese. Il 30 novembre 2019 Lahne ha esordito in Ligue 1 e allo stesso tempo segnato la sua prima rete francese in occasione di Montpellier-Amiens 4-2, incontro in cui il giovane svedese \u00e8 subentrato a 8 minuti dalla fine, trovando la via del gol dopo 4 minuti. Essa \u00e8 stata l'unica partita da lui disputata in quell'edizione della Ligue 1, la quale \u00e8 stata chiusa con 10 turni di anticipo a causa della pandemia di COVID-19.\nNel frattempo, il 28 febbraio 2020 \u00e8 stato reso noto che Lahne sarebbe tornato in Svezia per un nuovo prestito, questa volta all'\u00d6rebro fino all'inizio del successivo mese di giugno, accordo poi rinnovato fino al 31 luglio. Durante questo periodo Lahne ha giocato 10 partite di campionato, con zero gol all'attivo e un assist, poi \u00e8 tornato a disposizione dei francesi. In questa parentesi all'Amiens ha giocato quattro spezzoni di partite in Ligue 2 tra agosto e settembre, ma nei mesi a seguire \u00e8 rimasto inutilizzato.\nIl 5 marzo 2021 \u00e8 stato ufficializzato il suo nuovo prestito ad un altro club svedese, in questo caso l'H\u00e4cken. Nell'arco di questa parentesi non \u00e8 mai riuscito a collezionare neppure una presenza in campionato con la maglia dell'H\u00e4cken, cos\u00ec il 28 giugno 2021 \u00e8 rientrato ufficialmente all'Amiens.\nStatistiche.\nPresenze e reti nei club.\n\"Statistiche aggiornate al 2 gennaio 2022.\""}
{"id": "7955258", "revid": "22475", "url": "https://it.wikipedia.org/wiki?curid=7955258", "title": "Madri del deserto", "text": "Le Madri del Deserto erano delle ascete cristiane che vivevano nel deserto dell'Egitto, di Israele e della Siria tra il IV e il V sec. d.C. Di solito vivevano in comunit\u00e0 monastiche che cominciarono a formarsi in quel tempo, sebbene a volte vivessero come eremite. Anche altre donne di quel tempo che hanno influenzato le prime tradizioni ascetiche o monastiche mentre vivevano nel deserto vengono descritte come Madri del Deserto.\nI Padri del Deserto sono molto pi\u00f9 noti perch\u00e9 molte delle prime biografie dei santi \"venivano scritte da uomini per un pubblico di monaci\"- le poche storie sulle Madri del Deserto arrivano dai primi Padri del Deserto e dai loro biografi. Molte donne del deserto avevano ruoli di comando nella comunit\u00e0 cristiana. L\"'Apophthegmata Patrum\", o \"Detti dei Padri del Deserto\", include 47 detti che sono attribuiti alle Madri del Deserto. Ci sono diversi capitoli dedicati alle Madri del Deserto nella \"Storia lausiaca\" di Palladio, che menziona 2975 donne che vivevano nel deserto. Altre fonti includono storie raccontate negli anni sulle vite dei santi dell'epoca, tradizionalmente chiamate \"vitae\" (\"vita\"). Le vite di 12 sante del deserto sono descritte nel Libro I del \"Vitae Patrum\" (\"Vite dei Padri\").\nEsempi noti.\nLe Madri del Deserto erano conosciute come \"ammas\" (\"madri spirituali\"), comparabili ai Padri del Deserto (\"abbas\"), per il rispetto che si erano guadagnate come insegnanti spirituali e direttori. Una delle pi\u00f9 famose Madri del Deserto \u00e8 stata Santa Sincletica, che aveva 27 detti attribuiti tra i \"Detti dei Padri del Deserto\". Anche altre due \"ammas\", Teodora di Alessandria e Sarah del Deserto, avevano dei detti in quel libro. Le Madri del Deserto descritte nella \"Storia Lausiaca\" includono Melania l'anziana, Melania la giovane, Olimpia di Nicomedia, Paola romana e sua figlia Giulia Eustochio, e diverse altre donne di cui l'autore non riporta il nome.\nSecondo fonti scritte, Santa Sincletica potrebbe essere nata intorno al 270 d.C., dato che si dice che sia arrivata ad avere circa ottant'anni nel 350 d.C., con genitori ricchi ad Alessandria e che fu ben istruita, con uno studio anche degli scritti del Padre del Deserto Evagrio Pontico. Dopo la morte dei suoi genitori, vendette tutto quello che aveva e diede il ricavato ai poveri. Dopo avere lasciato la citt\u00e0 insieme alla sorella cieca, ha vissuto come eremita tra le tombe fuori Alessandria. Gradualmente attorno a lei crebbe una comunit\u00e0 di donne ascete, e lei divenne la loro madre spirituale. Sebbene fosse un'asceta ed eremita, Sincletica insegn\u00e0 la moderazione, e che l'ascetismo non \u00e8 fine a s\u00e9 stesso.\nTeodora di Alessandria era la \"amma\" di una comunit\u00e0 monastica di donne vicino ad Alessandria. Prima di ci\u00f2, lei era scappata nel deserto travestita da uomo e si un\u00ec ad una comunit\u00e0 di monaci. Era molto richiesta dai Padri del Deserto per i suoi consigli - anche il vescovo Teofilo di Alessandria la cerc\u00f2 per dei consigli.\nI detti di Sarah del Deserto indicano che era un'eremita che ha vissuto vicino a un fiume per sessant'anni. Le sue risposte taglienti ad alcuni uomini vecchi che la sfidavano mostrano la sua forte personalit\u00e0. Secondo una storia, due anacoreti le hanno fatto visita nel deserto, con l'intenzione di umiliarla. Le dissero \"Staii attenta a non diventare presuntuosa pensando tra te e te: \"Guarda come gli anacoreti vengono a trovare me, che sono solo una donna.\" Lei rispose \"Per la natura io sono una donna, ma non per i miei pensieri.\"\nMelania l'anziana, figlia di un ufficiale romano, divenne vedova in giovane et\u00e0 e si trasfer\u00ec ad Alessandria, e poi nel Deserto di Wadi El Natrun. Incontr\u00f2 diversi Padri del Deserto, li segu\u00ec nei loro viaggi e provvedeva a loro con i suoi soldi. Ad un certo punto venne buttata in prigione per averli aiutati, dopo che diversi Padri erano stati banditi dagli ufficiali in Palestina. Successivamente fond\u00f2 un convento a Gerusalemme con circa cinquanta suore. Sua nipote, Melania la giovane, si spos\u00f2 a tredici anni ed ebbe due figli, entrambi morti giovani. A vent'anni, lei e suo marito Piniano rinunciarono al mondo, fondando conventi e monasteri.\nSecondo Averil Cameron, le donne erano abbastanza importanti nella tradizione del deserto, sebbene i primi racconti le lasciassero senza nome. Secondo Cameron non c'\u00e8 distinzione tra i detti dei saggi maschi e quelli di Amma Sarah e Amma Sincletia. Un testo si riferisce a Teodora, che aveva monaci che ascoltavano i suoi consigli e le ponevano domande. Alcune donne hanno trasformato le loro case in strutture religiose dove c'erano gruppo sociali/religiosi con uomini e donne. Le donne non poteveno essere ordinate diaconi o preti."}
{"id": "7955262", "revid": "281901", "url": "https://it.wikipedia.org/wiki?curid=7955262", "title": "Arr\u00f2s negre", "text": "L'arr\u00f2s negre, in valenzano, o arroz negro, in spagnolo (riso nero), \u00e8 un piatto della cucina spagnola, tipico della costa della provincia di Alicante e del quartiere marittimo di Castell\u00f3n de la Plana, nella Comunit\u00e0 Valenzana. \u00c8 inoltre diffuso sul litorale della Catalogna. \nA causa della sua somiglianza con la paella, il piatto viene anche soprannominato \"paella negra\". \u00c8 popolare anche a Cuba e a Porto Rico, dove \u00e8 noto come \"arroz con calamares\". Nelle Filippine, dove \u00e8 considerato un sottotipo della specialit\u00e0 locale conosciuta come \"paelya\", \u00e8 noto come \"paella negra\" o \"paelya negra\".\nIl piatto \u00e8 cos\u00ec denominato perch\u00e9 uno degli ingredienti, che gli conferisce il caratteristico colore, \u00e8 il nero di seppia: l'accompagnamento di questo \"inchiostro\" con il riso \u00e8 in uso anche in altre cucine del Mar Mediterraneo, come nel risotto al nero di seppia italiano.\nCaratteristiche.\nLa ricetta tradizionale dell\"'arr\u00f2s negre\" richiede nero di seppia o di calamaro, riso bianco, aglio, peperoni, cubanelle Sweet verdi, paprica dolce, olio di oliva e brodo di pesce. Tuttavia, molti cuochi aggiungono altri frutti di mare, fra cui granchi e gamberetti.\nLa \"fideu\u00e0 negra\" \u00e8 una variante fatta impiegando dei piccoli spaghetti (paragonabili ai fedelini corti italiani al posto del riso e viene solitamente servita con aioli.\nL\"'arr\u00f2s negre\" non va confuso con il riso nero, il nome collettivo di diverse cultivar di riso che hanno un colore scuro."}
{"id": "7955264", "revid": "1310927", "url": "https://it.wikipedia.org/wiki?curid=7955264", "title": "Abdelghani Mouaoui", "text": ""}
{"id": "7955267", "revid": "6923", "url": "https://it.wikipedia.org/wiki?curid=7955267", "title": "Societ\u00e0 Sportiva Amatori Modena 1956", "text": "Questa voce raccoglie le informazioni riguardanti lAmatori Modena nelle competizioni ufficiali della stagione 1956."}
{"id": "7955268", "revid": "1603714", "url": "https://it.wikipedia.org/wiki?curid=7955268", "title": "Giovanni Domenico Nardo", "text": ""}
{"id": "7955269", "revid": "827882", "url": "https://it.wikipedia.org/wiki?curid=7955269", "title": "Paella negra", "text": ""}
{"id": "7955270", "revid": "827882", "url": "https://it.wikipedia.org/wiki?curid=7955270", "title": "Arroz con calamares", "text": ""}
{"id": "7955271", "revid": "827882", "url": "https://it.wikipedia.org/wiki?curid=7955271", "title": "Fideu\u00e0 negra", "text": ""}
{"id": "7955272", "revid": "729019", "url": "https://it.wikipedia.org/wiki?curid=7955272", "title": "Dopolavoro Ferroviario Trieste 1956", "text": "Questa voce raccoglie le informazioni riguardanti il Dopolavoro Ferroviario Trieste nelle competizioni ufficiali della stagione 1956."}
{"id": "7955274", "revid": "827882", "url": "https://it.wikipedia.org/wiki?curid=7955274", "title": "Paelya negra", "text": ""}
{"id": "7955276", "revid": "6923", "url": "https://it.wikipedia.org/wiki?curid=7955276", "title": "Associazione Sportiva Edera 1956 (hockey su pista)", "text": "Questa voce raccoglie le informazioni riguardanti lAssociazione Sportiva Edera nelle competizioni ufficiali della stagione 1956."}
{"id": "7955277", "revid": "634034", "url": "https://it.wikipedia.org/wiki?curid=7955277", "title": "Bugia patologica", "text": ""}
{"id": "7955279", "revid": "6923", "url": "https://it.wikipedia.org/wiki?curid=7955279", "title": "Marzotto Hockey Valdagno 1956", "text": "Questa voce raccoglie le informazioni riguardanti il Marzotto Hockey Valdagno nelle competizioni ufficiali della stagione 1956."}
{"id": "7955280", "revid": "1745361", "url": "https://it.wikipedia.org/wiki?curid=7955280", "title": "Hockey Club Monza 1956", "text": "Questa voce raccoglie le informazioni riguardanti lHockey Club Monza nelle competizioni ufficiali della stagione 1956."}
{"id": "7955285", "revid": "287204", "url": "https://it.wikipedia.org/wiki?curid=7955285", "title": "Amb (stato)", "text": "Lo Stato di Amb (noto anche come stato di Tanawal) fu uno stato principesco del subcontinente indiano, avente per capitale la citt\u00e0 di Darband.\nStoria.\nRicerche moderne hanno dimostrato che \"Ambolina/Embolina\" doveva essere il nome greco-romano della regione ove in seguito sorse lo stato di Amb; e probabilmente l'insediamento noto come Ambhalina, o Ambalena, doveva il proprio nome alla divinit\u00e0 Amba Devi, identificata anche con Maha Devi, Shakti, Durg\u0101, Bhavani, Parvati, ecc., legando quindi questa terra all'antico culto induista tipico della regione dei Gujjars e di altre trib\u00f9 della regione collinare.\nLo stato di Amb, un tempo noto come \"Mulk e Tanawal\" (o semplicemente Tanawal), era sede del popolo Tanoli di ascendenza pashtun Ghilji. Le prime tracce storiche della regione risalgono a secoli prima della nascita dell'impero moghul, all'inizio del XIV secolo, quando la trib\u00f9 Tanoli conquist\u00f2 l'area e si insedi\u00f2 lungo le rive dell'Indo.\nNel 1854 l'ufficiale della frontiera britannica, generale James Abbott rintracci\u00f2 indizi secondo i quali gli Aornos si trovavano a sud dell'attuale distretto di Buner. Questi propose, come gi\u00e0 aveva fatto il generale mercenario Claude Auguste Cour a Ranjit Singh nel 1839, di riconoscere Embolina col villaggio di Amb, situato sulla sponda destra dell'Indo, otto miglia ad est di Mahaban.\nLo stato di Amb vero e proprio ad ogni modo venne a formarsi solo all'inizio del XIX secolo quando Mir Painda Khan riusc\u00ec a riunificare il suo popolo e prese il potere come principe indipendente, stringendo una fruttuosa alleanza coi sikh che vedevano il suo ruolo di governante di un'area di confine come strategicamente importante. Ad ogni modo fu solo suo nipote Jahandad Khan che riusc\u00ec ad ottenere un riconoscimento ufficiale nel 1858 da parte del governo britannico, costituendo lo stato che divenne in contemporanea anche un protettorato inglese.\nIl nawab Muhammad Farid Khan Tanoli, che fu l'ultimo regnante nello stato, nel 1969 firm\u00f2 l'ingresso nel neonato stato del Pakistan dopo l'ottenimento dell'indipendenza."}
{"id": "7955286", "revid": "767487", "url": "https://it.wikipedia.org/wiki?curid=7955286", "title": "Hockey Novara 1956", "text": "Questa voce raccoglie le informazioni riguardanti l'Hockey Novara nelle competizioni ufficiali della stagione 1956."}
{"id": "7955292", "revid": "6923", "url": "https://it.wikipedia.org/wiki?curid=7955292", "title": "Unione Sportiva Triestina 1956", "text": "Questa voce raccoglie le informazioni riguardanti lUnione Sportiva Triestina nelle competizioni ufficiali della stagione 1956."}
{"id": "7955295", "revid": "661526", "url": "https://it.wikipedia.org/wiki?curid=7955295", "title": "Animali notturni (album)", "text": "Animali notturni \u00e8 il quinto album in studio del gruppo musicale italiano Fast Animals and Slow Kids, pubblicato il 10 maggio 2019 dalla Warner Music Italy."}
{"id": "7955299", "revid": "1412427", "url": "https://it.wikipedia.org/wiki?curid=7955299", "title": "Abies sachalinensis var. mayriana", "text": "Abies sachalinensis var. mayriana , \u00e8 una variet\u00e0 naturale di \"A. sachalinensis\" appartenente alla famiglia delle Pinaceae, endemica dell'isola di Hokkaid\u014d, in Giappone, e dell'isola di Sachalin, in Russia asiatica.\nEtimologia.\nIl nome generico \"Abies\", utilizzato gi\u00e0 dai latini, potrebbe, secondo un'interpretazione etimologica, derivare dalla parola greca \"\u1f04\u03b2\u03b9\u03bf\u03c2\" = longevo. Il nome specifico \"sachalinensis\" si riferisce all\u2019isola in cui venne \"descritta\" per la prima volta. L'epiteto \"mayriana\" fu assegnato in memoria del botanico tedesco Heinrich Mayr.\nDescrizione.\nQuesta variet\u00e0 differisce da \"A. sachalinensis\" per la corteccia che rimane liscia anche in et\u00e0 avanzata e per le brattee dei coni femminili, che sono esposte e piegate all'indietro. La corteccia \u00e8 di colore grigio-biancastro e i coni sono purpurei da immaturi, con brattee verdastre che diventano color marrone chiaro a maturazione.\n \nDistribuzione e habitat.\nCresce in un areale sovrapposto alla specie nominale, ad altitudini comprese tra il livello del mare e i 1200 m.\nUsi.\nEssendo il suo legno di bassa qualit\u00e0 e non adatto in edilizia, viene utilizzata prevalentemente nell'industria cartaria. Molto comune in Asia orientale come albero ornamentale, anche se necessita di climi freddi (per tale motivo la sua presenza nei giardini botanici europei \u00e8 minore).\nConservazione.\nQuesta variet\u00e0 \u00e8 stata sottoposta ad uno sfruttamento intensivo in Hokkaido dal 1980 al 2000, tuttavia il declino complessivo \u00e8 modesto e pertanto viene classificata come specie a rischio minimo (\"least concern\" in inglese) nella Lista rossa IUCN."}
{"id": "7955310", "revid": "92723", "url": "https://it.wikipedia.org/wiki?curid=7955310", "title": "Avalon (Al Jolson)", "text": "Avalon \u00e8 un brano musicale jazz composto da Al Jolson, Buddy DeSylva e Vincent Rose nel 1920. Fu inciso per la prima volta da Al Jolson e nel 1921 raggiunse il secondo posto nella classifica delle vendite.\nIl brano.\n'Avalon' in pratica \u00e8 una pubblicit\u00e0 per l'omonima localit\u00e0 turistica che si trova nell'isola di Santa Catalina, al largo della costa della California, che era una destinazione frequentata dalla comunit\u00e0 cinematografica di Hollywood.\nJolson \u00e8 stato uno dei primi artisti a capitalizzare la sua popolarit\u00e0, ottenendo crediti di compositore su brani musicali, questa \u00e8 la ragione per cui ottenne crediti in \"Avalon\".\nIl vero compositore della musica fu Vincent Rose ma non completamente. Infatti la melodia di apertura del brano \u00e8 in realt\u00e0 un passaggio dall'aria E lucevan le stelle, della Tosca di Giacomo Puccini. Rose aveva semplicemente cambiato la tonalit\u00e0 da minore a maggiore, aggiungendo poi alcune sue variazioni melodiche. Ma ci\u00f2 era talmente evidente che la Ricordi, casa editrice di Puccini, nel 1921 fece causa ai compositori e all'editore, ottenendo 25.000 dollari come risarcimento e i diritti futuri. Tuttavia successivamente un giudice sentenzi\u00f2 che la tesi di Puccini fosse infondata, per cui la Ricordi si dovette accontentare della modesta cifra ottenuta nel precedente processo"}
{"id": "7955314", "revid": "1529788", "url": "https://it.wikipedia.org/wiki?curid=7955314", "title": "Pallino (fumetto)", "text": "Pallino \u00e8 un fumetto creato da Lidia Cannatella e Roberto Rinaldi apparso sul \"Il Giornalino\" dal 1988 al 2012.\nIl protagonista \u00e8 un giovanissimo angelo dai capelli a caschetto biondi impegnato a perfezionare il suo ruolo celeste; la sua vita quotidiana ed il rapporto con San Pietro e i numerosi angeli \u00e8 costellato dalle marachelle combinate, effetto della sua personalit\u00e0 frizzante e un po' irrequieta. Spesso e volentieri si rende anche utile alla vita della comunit\u00e0 ed alla gente.\nLe storie di Pallino durano sempre una sola tavola e prendono quello che era il posto di Piccolo Dente - il quale cessa di apparire appunto nel 1988 - ovvero l'ultima pagina della rivista (penultima se si considera la quarta di copertina)."}
{"id": "7955328", "revid": "1543377", "url": "https://it.wikipedia.org/wiki?curid=7955328", "title": "Maratona di danza", "text": "Una maratona di danza \u00e8 un evento in cui i partecipanti ballano o camminano a tempo di musica per un lungo periodo di tempo. \nStoria.\nLe maratone di danza risultano nate negli anni venti divenendo una forma di intrattenimento popolare durante la Grande depressione degli anni trenta. Prima dello sviluppo dei reality show, le maratone di danza oscurarono la linea tra teatro e realt\u00e0 e spinsero diverse persone a competere fra loro per raggiungere la fama o vincere premi monetari. Il film \"Non si uccidono cos\u00ec anche i cavalli?\" del 1969, basato sull'omonimo romanzo di Horace McCoy, un buttafuori che ha assistito a diverse maratone di ballo, rese popolare il fenomeno e spinse gli studenti di varie universit\u00e0 a creare maratone di ballo di beneficenza. Questo genere di eventi pu\u00f2 perdurare da qualche ora a diverse settimane."}
{"id": "7955330", "revid": "1304445", "url": "https://it.wikipedia.org/wiki?curid=7955330", "title": "Futbolo klubas Sveikata", "text": "Il Futbolo klubas Sveikata, meglio noto come Sveikata, \u00e8 una societ\u00e0 calcistica lituana, con sede a Kybartai. Il club \u00e8 la pi\u00f9 antica societ\u00e0 calcistica esistente della Lituania e per tale motivo \u00e8 membro del Club of Pioneers, associazione che accoglie le squadre pi\u00f9 antiche di ogni nazione.\nStoria.\nIl club venne fondato nel 1919, risultando cos\u00ec il club pi\u00f9 antico esistente della Lituania, con il nome Banga che cambi\u00f2 in Sveikata l'anno seguente. Il club era formato da giocatori di quattro etnie diverse: lituani, tedeschi, russi ed ebrei. Nei primi anni della sua esistenza in Sveikata gioc\u00f2 incontri con squadre delle citt\u00e0 vicine e della Prussia orientale.\nNella stagione 1930 il Sveikata accedette alla massima serie lituana, vincendo il girone di Sudovia ma perdendo le semifinali contro il ; il club rimase nella massima serie lituana sino al 1936.\nTorna a giocare in massima serie nel 1942, quando la Lituania, a seguito dell'occupazione nazista, era parte del Reichskommissariat Ostland. \nNel 1945 prende parte al primo campionato lituano sotto l'egida sovietica effettivamente concluso, la A Klase 1945.\nNel 1949 assume il nome di \u017dalgiris Kybartai, che cambi\u00f2 in GKS Kybartai nel 1952 per poi tornare a Sveikata nel 1973.\nIl club gioc\u00f2 pi\u00f9 volte nel campionato di massima serie della Repubblica Socialista Sovietica Lituana compresa l'edizione del 1990 che fu contemporaneamente l'ultimo sotto il dominio sovietico che il primo della Lituania nuovamente indipendente.\nDopo aver giocato nella serie cadetta lituana, gioca ininterrottamente nella terza serie dal 1993.\nNel marzo 2019, in occasione del centenario della societ\u00e0, il Sveikata entra a far parte del Club of Pioneers, associazione che accoglie le pi\u00f9 antiche societ\u00e0 di ogni nazione."}
{"id": "7955341", "revid": "122658109", "url": "https://it.wikipedia.org/wiki?curid=7955341", "title": "Dir (stato)", "text": "Lo Stato di Dir (noto anche come stato di Dhir) fu uno stato principesco del subcontinente indiano, avente per capitale la citt\u00e0 di Dir.\nGeografia.\nGran parte dello stato si trovava nella valle del fiume Panjkora, che si originava dalle montagne dell'Hindu Kush e che raggiungeva il fiume Swat presso Chakdara. A parte alcune piccole aree a sudest, lo stato di Dir era una zona prevalentemente montuosa con picchi alti sino a 5000 metri nell'area nordest e fino a 3000 metri al confine con l'Afghanistan ed il Chitral.\nStoria.\nEpoca antica.\nLo stato di Dir prese il proprio nome dall'insediamento principale della regione, Dir appunto, dove si trovava il palazzo del sovrano.\nI territori attorno a Dir erano popolati per la maggior parte da trib\u00f9 Pakhtuns, dal XIV secolo. I Pakhtun erano suddivisi in diversi clan (khels), spesso in guerra tra loro. I tre grandi clan che conquistarono la zona erano detti complessivamente Yusafzai (Paindakhel, Sultankhel, Osakhel, Nasirdinkhel), Tarkanrai. Il territorio dello stato di Dir era popolato dal XVI secolo anche dai Malizai, una sottotrib\u00f9 degli Yusufzai, che presero il controllo dellazona assimilado i costumi delle trib\u00f9 che precedentemente l'abitavano (Dilzak nel Bajour; Jandool; Maiden e Swatis dalle aree ad est di Panjkora)\nDal XVIII secolo una parte del Painda khel, presso la valle del Nihag (area tributaria di Panjkora), divenne un punto focale per il commercio tra Chitral e l'Afghanistan.\nI primi khan.\nLo stato principesco venne fondato nel XVII secolo come khanato musulmano da Akhund Baba (noto anche come Mulla Ilyas), capo del clan Pakhtun, e governato poi dai suoi discendenti. Un membro della famiglia Painda, Mulla Ilyas, venne riconosciuto capo spirituale per i suoi meriti religiosi, fatto che gli procur\u00f2 il titolo di Abhund (\"studioso\" in persiano) Baba. Grazie al suo carisma, Akhund riusc\u00ec ad acquisire una posizione preminente nella trib\u00f9 Malizai e fond\u00f2 il villaggio di Dir. I suoi successori, oltre a conservare la citt\u00e0, ne espansero i confini, dando vita al primo embrione politico di entit\u00e0 autonoma che diverr\u00e0 in seguito il vero e proprio stato principesco. Il clan di Mulla Illas Khan prese il nome di Akhund khel dal nome del suo progenitore, e and\u00f2 a creare una vera e propria dinastia col titolo di khan. Ad ogni modo sino alla fine del XIX secolo, il dominio della famiglia rimase limitato all'alto Dir.\nIl governo di Jandool ed il forte locale.\nMuhammad Umara Khan prese il potere uccidendo suo fratello all'interno del forte militare locale e gli succedette come khan di Jandol. Il forte di Jandol controllava un'area strategica verso il confine con l'Afghanistan.\nNel 1881 il regnante di Dir, Muhammad Sharif Khan, venne scacciato da Khan Umra, khan di Jandool, il quale conquist\u00f2 le aee di Dir, Swat e Malakand. Nel 1895, ad ogni modo, mente le forze di Umara Khan erano assediate, una forza militare inglese proveniente da Malakand decise di unirsi alla loro causa e Muhammad Sharif Khan decise di sfruttare l'occasione in quella che divenne nota come Spedizione di Chitral. Durante questa spedizione Sharif Khan sigl\u00f2 un accordo col governo britannico secondo il quale egli avrebbe riottenuto il proprio trono in cambio del mantenimento per gli inglesi della strada commerciale per Chitral. Gli inglesi vinsero la guerra ed esiliarono Umara Khan. Come riconoscimento per l'aiuto prestato, Sharif Khan ottenne l'intero Dir e la parte meridionale dello Swat.\nI nawab.\nNel 1897 i sovrani del Dir ottennero il titolo ereditario di \"nawab\" il quale, dopo il primo sovrano, pass\u00f2 per successione a suo figlio Aurangzeb Badshah Khan (soprannominato Charha Nawab) che govern\u00f2 tra il 1904 ed il 1925. Nel 1906 suo fratello minore, Miangul Jan (Munda Khan), tent\u00f2 invano di conquistare per s\u00e9 il potere con l'assistenza del khan di Barwa, Sayed Ahmad Khan, ex alleato di Mohammad Sharif. Un secondo tentativo lo fece nel 1913 e questa volta riusc\u00ec a prendere il potere, ma per breve tempo, in quanto gi\u00e0 dal 1914 Aurangzeb riottenne il governo di Dir. Anche l'altro figlio di Mohammad Sharif, Mohammad Isa Khan, tent\u00f2 nel 1915 di assediare Dir alleandosi col khan di Barwa, ma Aurangzeb riusc\u00ec a conservare il proprio trono.\nAlla morte di Aurangzen nel 1925, il titolo pass\u00f2 al suo primogenito, Mohammad Shah Jahan Khan, che venne supportato dal governo inglese contro le fazioni rivali capeggiate da suo fratello Alamzeb Khan. Alamzeb venne esiliato nel 1928 per aver cospirato contro lo stato. Shah Jahan Khan rimase leale agli inglesi che lo nominarono cavaliere dell'Ordine dell'Impero Britannico nel 1933. Nel 1947, Jahan Khan invi\u00f2 delle truppe di supporto in Pakistan durante la prima guerra del Kashmir, e nel 1948 un\u00ec il suo stato al Dominion del Pakistan. Nomin\u00f2 inoltre suo figlio Muhammad Shah Khan Khusro quale suo successore e gli altri suoi figli (Shahabuddin Khan e Mohammad Shah) al ruolo di governatori di differenti province.\nPakistan.\nL'8 febbraio 1948, lo stato di Dir entr\u00f2 a far parte del Pakistan, inizialmente come stato principesco formalmente indipendente. \nLe politiche degli ultimi nawab ad ogni modo si dimostrarono da subito reazionarie e dure. L'antropologo italiano Fosco Maraini, che visit\u00f2 lo stato nel 1959 nel corso di una sua spedizione nell'Hindu-Kush, riport\u00f2 l'opinione comune tra il popolo che il nawab Jahan Khan (che aveva 64 anni all'epoca) fosse un leader tirannico, il quale negava al suo popolo l'istruzione e la libert\u00e0 di parola, governando col pugno di ferro e privando le famiglie delle migliori fanciulle per porle nel proprio harem. Maraini denot\u00f2 tra l'altro l'evidente mancanza di scuole e la presenza di ospedali rudimentali. Il nawab venne negativamente comparato al wali di Swat, le cui politiche liberali avevano invece significativamente migliorato lo stato.\nA breve si verificarono delle rivolte: la prima nel 1959, mentre quella successiva avvenne nel 1960 e port\u00f2 alla morte di 200 soldati dopo che lo stesso nawab era stato messo in cattiva luce dalla stampa. Il generale Yahya decise di esiliare Jahan Khan, che mor\u00ec nel 1968. Il suo trono pass\u00f2 nell'ottobre del 1961 a suo figlio, Mohammad Shah Khosru Khan, educato in India e maggiore generale dell'esercito pachistano. Ad ogni modo, il potere effettivo nello stato di Dir era nelle mani dell'agente politico del governo pachistano.\nIl 28 luglio 1969, lo stato di Dir venne incorporato definitivamente nel Pakistan, cessando la sua esistenza politica."}
{"id": "7955342", "revid": "729019", "url": "https://it.wikipedia.org/wiki?curid=7955342", "title": "M\u00e1rcio de Sousa Melo", "text": "Maresciallo dell'aria della For\u00e7a A\u00e9rea Brasileira, fu uno dei militari a capo della Giunta militare che guid\u00f2 la dittatura militare in Brasile nel periodo che and\u00f2 dalla malattia del presidente Artur da Costa e Silva nell'agosto 1969 alla cerimonia di investitura di Em\u00edlio Garrastazu M\u00e9dici nell'ottobre dello stesso anno.\nBiografia.\nFu ministro dell'aeronautica durante la dittatura militare nei governi di Humberto de Alencar Castelo Branco, dal 15 dicembre 1964 all'11 gennaio 1965, e di Artur da Costa e Silva, del 15 marzo 1967 al 31 agosto 1969.\nFu membro della giunta militare che ha presieduto il Brasile per 60 giorni, dal 31 agosto al 30 ottobre 1969, mantenendo al contempo la sua carica di ministro fino al 1971, anche sotto la presidenza di Em\u00edlio Garrastazu M\u00e9dici."}
{"id": "7955344", "revid": "1522738", "url": "https://it.wikipedia.org/wiki?curid=7955344", "title": "M\u00e1rcio Melo", "text": ""}
{"id": "7955346", "revid": "144796", "url": "https://it.wikipedia.org/wiki?curid=7955346", "title": "Jandol (stato)", "text": "Lo Stato di Jandol (noto anche come Jandool o Jandul) fu uno stato principesco del subcontinente indiano, avente per capitale la citt\u00e0 di Barwa.\nStoria.\nLo stato fu un khanato musulmano concepito come stato di frontiera nell'area della Provincia della frontiera nordoccidentale, istituito nel 1830, all'epoca del colonialismo inglese nell'area. Lo stato divenne da subito un protettorato britannico. La sua capitale era il villaggio noto come Barwa.\nGovernanti.\nI regnanti locali avevano il titolo di \"khan\""}
{"id": "7955347", "revid": "1935652", "url": "https://it.wikipedia.org/wiki?curid=7955347", "title": "Paolo Vallaresso", "text": "Biografia.\nPaolo Vallaresso era membro di una famiglia patrizia di Venezia, figlio di Zaccaria. Entr\u00f2 giovane nel seminario di Padova, dopo aver conosciuto il vescovo Gregorio Barbarigo, che lo indirizz\u00f2 verso la vocazione sacerdotale. Successivamente riusc\u00ec a diventare canonico della cattedrale dopo la laurea \"in utroque iure\". Fu eletto vescovo di Concordia il 23 ottobre 1692, probabilmente sotto l'influenza del vescovo Barbarigio, ottenendo la conferma papale dopo l'ordinazione sacerdotale.\nDopo la consacrazione per l'imposizione delle mani del cardinale Gaspare Carpegna, inizi\u00f2 una serie di visite pastorali, occupandosi del capitolo e del clero della diocesi. Nel 1701 acquist\u00f2 il convento dei crociferi per istituirvi un seminario, nel 1704, dopo il benestare del governo veneziano: adott\u00f2 lo stesso regolamento redatto dal cardinale Carlo Borromeo. Si adoper\u00f2 per l'istituzione a Cordovado di un convento dei frati predicatori osservanti, che si sarebbero occupati della formazione religiosa della comunit\u00e0 e della catechesi, ma soprattutto dell'istruzione dei bambini, istituendo una scuola: raccomand\u00f2 loro di predicare il Vangelo in lingua volgare.\nMor\u00ec il 23 novembre 1723 a Venezia: nel suo testamento dispose un lascito di cinquemila ducati in favore del seminario diocesano.\nGenealogia episcopale.\nLa genealogia episcopale \u00e8:"}
{"id": "7955354", "revid": "287204", "url": "https://it.wikipedia.org/wiki?curid=7955354", "title": "Phulra (stato)", "text": "Lo Stato di Phulra fu uno stato principesco del subcontinente indiano, avente per capitale la citt\u00e0 di Phulra.\nStoria.\nLo stato venne fondato ufficialmente nel 1828, quando Mir Painda Khan Tanoli, regnante dello stato di Amb, garant\u00ec l'area di Phulra come piccolo principato a suo fratello, Madad Khan Tanoli. L'amministrazione britannica in India, ad ogni modo, non riconobbe lo stato sino al 1919 in quanto in precedenza era visto unicamente come uno \"jagir\" (feudo) dello stato di Amb. Phulrah fu sotto la sovranit\u00e0 del Raja del Kashmir sino al 1889, quando accett\u00f2 il protettorato britannico.\nNel 1947, poco dopo l'indipendenza del'India, l'ultimo regnante di Phulra sigl\u00f2 l'ingresso del suo stato nel Dominion del Pakistan e Phulra cess\u00f2 pertanto di essere uno stato indipendente dal settembre del 1950, quando venne incorporato nella Provincia della Frontiera nord-occidentale a seguito della morte dell'ultimo sovrano locale, Saqib Tanoli\nGovernanti.\nI regnanti locali avevano il titolo di Tanoli Nawabs."}
{"id": "7955358", "revid": "124123", "url": "https://it.wikipedia.org/wiki?curid=7955358", "title": "Bow Ditama", "text": ""}
{"id": "7955360", "revid": "1149807", "url": "https://it.wikipedia.org/wiki?curid=7955360", "title": "Angeli del West", "text": "Angeli del West \u00e8 una serie western creata da Giuliano Longhi (testi) e da Renato Polese (disegni) ed apparsa su \"Il Giornalino\" dal 1979 al 1991.\nI protagonisti sono il terzetto composto da Jim Lester, detto Gentle Jim, Little Joe -\"l\u2019uomo pi\u00f9 forte del mondo\"- (ispirati al duo cinematografico Terence Hill e Bud Spencer) e dal pellerossa guercio Sakan-Tewa-Nakem-Pah, ovvero \"bisonte che conosce il posto migliore per il pascolo\" che si fa chiamare solo \"Sergente\". Dediti a girovagare nel paesaggio western si trovano regolarmente a venire coinvolti in vicende spinose o indotti a dare una mano alle vittime di turno di qualche sopruso. Come negli spaghetti western, il tono \u00e8 prevalentemente umoristico e non violento, anche quando spunta la tipica scazzottata."}
{"id": "7955366", "revid": "287204", "url": "https://it.wikipedia.org/wiki?curid=7955366", "title": "Yasin (stato)", "text": "Lo Stato di Yasin fu uno stato principesco del subcontinente indiano, avente per capitale la citt\u00e0 di Yasin.\nStoria.\nPer quanto scarsamente popolata, l'area dello stato di Yasin era nota sin dai tempi antichi per la sua posizione strategica rilevante attraverso gli alti passi montuosi che conducevano da Yarkhun a Chitral, e dal Passo di Broghol Pass, attraverso il Corridoio del Wakhan in Afghanistan e nel Tagikistan. Yasin era inoltre tenuto in grande considerazione dagli inglesi che cercarono non appena possibile (inizio del XIX secolo) di concordare l'esistenza di un protettorato sull'area dal momento che essa si presentava come un possibile canale d'invasione della Russia zarista sull'India britannica.\nGovernanti.\nRaja.\nYasin originariamente era governato dalla dinastia dei Khushwakhte, una linea collaterale dei sultani moghul di Delhi, che proveniva da Khorasan, in Persia. I raja di Yasin erano grandi guerrieri e combatterono contro i sikh ed i dogra del Kashmir, ma persero successivamente il loro potere.\nMethar.\nDal 1880, Yasin pass\u00f2 sotto la sovranit\u00e0 del maharaja del Kashmir, inizialmente governato dai \"Mehtar\" di Chitral, sin quando non riottenne l'indipendenza nel 1892 con un sovrano col medesimo titlo"}
{"id": "7955367", "revid": "1412427", "url": "https://it.wikipedia.org/wiki?curid=7955367", "title": "Abies mayriana", "text": ""}
{"id": "7955379", "revid": "38120", "url": "https://it.wikipedia.org/wiki?curid=7955379", "title": "Topeka Smith", "text": "Topeka Smith \u00e8 un fumetto di avventura creato da Mauro Cominelli e Nevio Zeccara pubblicato su \"Il Giornalino\" dal 1986 al 1992.\nIl protagonista, visibilmente ispirato al personaggio di Indiana Jones, \u00e8 un archeologo avventuriero accompagnato dal fido ma pavido assistente nero Gangolo e dalla gracula Sonia (abile nel capire le sue istruzioni) e spesso in compagnia della collega Brigitte Lagrange; vive numerose avventure, partendo dal suo ufficio a Gibuti in paesi ancora ricchi di misteri storici da risolvere, nel 1938."}
{"id": "7955390", "revid": "287204", "url": "https://it.wikipedia.org/wiki?curid=7955390", "title": "Jeff Arnold", "text": "Jeff Arnold \u00e8 un personaggio immaginario protagonista di una omonima serie a fumetti western creata dal disegnatore inglese Frank Humphris ed esordita nel Regno Unito nel 1950.\nIl protagonista \u00e8 un ranger che vive avventure insieme a personaggi celebri realmente esistiti della storia americana come il generale Custer, Sam Bass, Toro Seduto e altri. Oltre all'autore la serie venne disegnata anche da Jes\u00fas Blasco. La serie venne pubblicata anche in Italia su \"Il Giorno dei Ragazzi\" alla fine degli anni cinquanta e su una testata dedicata dall'Editoriale Dardo negli anni sessanta."}
{"id": "7955391", "revid": "181699", "url": "https://it.wikipedia.org/wiki?curid=7955391", "title": "Suinetto da latte sardo", "text": ""}
{"id": "7955393", "revid": "740722", "url": "https://it.wikipedia.org/wiki?curid=7955393", "title": "Piazza Salotto", "text": ""}
{"id": "7955397", "revid": "73843", "url": "https://it.wikipedia.org/wiki?curid=7955397", "title": "Grote Scheldeprijs 1991", "text": "Il Grote Scheldeprijs 1991, ottantesima edizione della corsa, si svolse il 24 aprile su un percorso di 205\u00a0km, con partenza e arrivo a Schoten. Fu vinto dall'italiano Mario Cipollini della MG Boys Maglificio-Technogym davanti ai belgi Jan Bogaert e Johan Capiot. Si tratt\u00f2 della prima vittoria di un ciclista italiano nella storia di questa competizione."}
{"id": "7955401", "revid": "287204", "url": "https://it.wikipedia.org/wiki?curid=7955401", "title": "Grote Scheldeprijs 1992", "text": "Il Grote Scheldeprijs 1992, ottantunesima edizione della corsa, si svolse il 22 aprile su un percorso di 240\u00a0km, con partenza e arrivo a Schoten. Fu vinto dal belga Wilfried Nelissen della Panasonic-Sportlife davanti al suo connazionale Johan Museeuw e all'olandese Michel Cornelisse."}
{"id": "7955403", "revid": "73843", "url": "https://it.wikipedia.org/wiki?curid=7955403", "title": "Grote Scheldeprijs 1993", "text": "Il Grote Scheldeprijs 1993, ottantaduesima edizione della corsa, si svolse il 21 aprile su un percorso di 172\u00a0km, con partenza e arrivo a Schoten. Fu vinto dall'italiano Mario Cipollini della MG Boys Maglificio-Technogym davanti al belga Wilfried Nelissen e all'italiano Giuseppe Citterio."}
{"id": "7955404", "revid": "6923", "url": "https://it.wikipedia.org/wiki?curid=7955404", "title": "Rudolf Moser", "text": "Biografia.\nMoser crebbe a Basilea, non lontano dal conservatorio dove ricevette lezioni di violino. Sin in da bambino, inoltre, cant\u00f2 nel coro \"Basler Gesangverein.\" Il suo talento musicale venne incentivato anche dai genitori che facevano della musica insieme a lui e lo spinsero a frequentare lezioni di pianoforte e teoria della musica durante gli anni di scuola. Dopo il diploma in materie umanistiche studi\u00f2 alcuni semestri teologia all'Universit\u00e0 di Basilea prima di trasferirsi a Lipsia nel 1912 dove inizi\u00f2 i suoi studi musicali accanto a Max Reger, Hans Sitt e Julius Klengel.\nDopo l'esplosione della prima guerra mondiale torn\u00f2 a Basilea e mand\u00f2 avanti i suoi studi al conservatorio vicino a Hans Huber, Hermann Suter e Joseph Lauber, intanto frequentava dei corsi all'Universit\u00e0 vicino a Karl Nef.\nDopo la laurea, Felix Weingartner, compositore e direttore del conservatorio, lo nomin\u00f2 professore di composizione e teoria musicale. Tra i musicisti famosi che studiarono presso di lui si ascrivono Walter M\u00fcller von Kulm, Paul Sacher e Yehudi Menuhin.\nNel 1939 apparve a Zurigo una stampa di sedici pagine \"Sommer: \"Wir wandern durch die Felder: Kleine Kantate f\u00fcr Jugendchor, gemischten Chor und Instrumente: Op. 67.\" con la musica di Rudolf Moser sui testi delle liriche di Eugen Aellen.\nDal 1956 fino alla sua morte fu presidente del coro di ragazzi di Basilea. Nel 1960 Moser, appassionato alpinista, perse la vita a causa di un incidente durante una scalata presso Silvaplana."}
{"id": "7955410", "revid": "20768", "url": "https://it.wikipedia.org/wiki?curid=7955410", "title": "Meluzzi", "text": ""}
{"id": "7955433", "revid": "767487", "url": "https://it.wikipedia.org/wiki?curid=7955433", "title": "Melora Creager", "text": "Carriera.\nNel 1991 ha fondato il gruppo Rasputina, di cui \u00e8 la leader e autrice principale. Nei suoi testi si fanno molti riferimenti alla storia e alla cronaca.\nIn precedenza, verso la fine degli anni '80, ha fatto parte del gruppo Ultra Vivid Scene.\nHa collaborato dal vivo con i Nirvana suonando il violoncello in alcune tappe europee del loro tour europeo dell'album \"In Utero\".\nHa pubblicato due album da solista, uno nel 2006 dal titolo \"Perplexions\" e uno nel 2015 dal titolo \"Fa La La\"."}
{"id": "7955439", "revid": "1186766", "url": "https://it.wikipedia.org/wiki?curid=7955439", "title": "Il'nur Azatovic Zakarin", "text": ""}
{"id": "7955440", "revid": "486946", "url": "https://it.wikipedia.org/wiki?curid=7955440", "title": "Kursaal Aurum", "text": ""}
{"id": "7955443", "revid": "965985", "url": "https://it.wikipedia.org/wiki?curid=7955443", "title": "Boxes (album)", "text": "Boxes \u00e8 l'undicesimo album in studio del gruppo musicale statunitense Goo Goo Dolls, pubblicato nel 2016."}
{"id": "7955445", "revid": "1186766", "url": "https://it.wikipedia.org/wiki?curid=7955445", "title": "Vjaceslav Gennad'evic Kuznecov", "text": ""}
{"id": "7955449", "revid": "1186766", "url": "https://it.wikipedia.org/wiki?curid=7955449", "title": "Dmitrij Borisovic Konysev", "text": ""}
{"id": "7955454", "revid": "287204", "url": "https://it.wikipedia.org/wiki?curid=7955454", "title": "All'Italia", "text": "All'Italia \u00e8 una lirica di Giacomo Leopardi, composta a Recanati nel settembre 1818 all'et\u00e0 di vent'anni, e pubblicata a Roma agli inizi dell'anno seguente insieme alla canzone gemella \"Sopra il monumento di Dante\".\nPrima poesia dell'edizione dei \"Canti\", appartiene alla tradizione delle liriche civili italiane, ispirate cio\u00e8 a tematiche politiche e patriottiche, di cui furono esempi il VI canto del \"Purgatorio\" di Dante, o le canzoni \"Spirto gentil\" e \"Italia mia\" del \"Canzoniere\" di Petrarca; \u00e8 rinvenibile anche l'influsso foscoliano delle \"Ultime lettere di Jacopo Ortis\".\nContenuto.\n&lt;poem&gt;\n&lt;/poem&gt;\nSi tratta di un componimento poetico di forte contenuto patriottico, scritto pochi anni dopo il Congresso di Vienna, che aveva sancito con la Restaurazione la sottomissione politica dell'Italia alle potenze straniere, una condizione di cui Leopardi si rammarica raffrontandola con la grandezza dei tempi antichi.\nSe un tale sentimento accomuna Leopardi al nazionalismo italiano di quel periodo, esso si distanzia per\u00f2 dal liberalismo anti-austriaco, nutrendosi inizialmente di un'avversit\u00e0 di tipo reazionario alle ingerenze straniere, soprattutto francesi, che Leopardi aveva assimilato dal padre Monaldo, e di cui aveva gi\u00e0 offerto una testimonianza nell\"Orazione agli Italiani, in occasione della liberazione del Piceno\" scritta nel 1815. \nNella poesia si scorge anche un motivo autobiografico, per cui la condizione dell'Italia funge da specchio a quella del poeta, la cui felicit\u00e0 di un tempo lontano stride con la miseria del presente.\nLe strofe.\nLa poesia \u00e8 composta da sette strofe, di inconsueta lunghezza, raggiungendo ognuna i venti versi; l'ordine degli endecasillabi e dei settenari \u00e8 diverso tra le strofe pari e quelle dispari.\nNella prima strofa Leopardi denuncia la decadenza morale e civile dell'Italia, paragonata a una bellissima donna incatenata e disprezzata, senza pi\u00f9 i simboli della gloria che la connotavano:\nNella seconda si domanda chi sia stato a ridurla cos\u00ec, e perch\u00e9 nessuno la difenda. Invocando a s\u00e9 le armi, si fa avanti il poeta stesso per combattere contro i suoi nemici ed incitare gli animi dei propri concittadini.\nNella terza vengono ricordati i giovani italiani caduti nelle guerre napoleoniche, costretti a morire non per la patria ma per una nazione straniera, la Francia.\nA partire dalla quarta strofa Leopardi rievoca i tempi antichi quando i popoli in massa erano disposti a combattere fino alla morte per la loro patria, prendendo ad esempio i giovani Spartani caduti alle Termopili per fermare l'avanzata degli invasori Persiani.\nNelle ultime tre strofe egli immagina quindi il poeta Simonide che celebra il sacrificio di quei giovani Greci, capaci di infliggere una cocente sconfitta all'esercito di Serse, sperando di associare la propria memoria alla loro fama imperitura.\nRicezione critica.\nLa critica risorgimentale si entusiasm\u00f2 per l'impegno civile contenuto nella lirica \"All'Italia\". Vincenzo Monti ad esempio la defin\u00ec \u00abbella e veramente Italiana\u00bb, mentre Pietro Giordani scrisse in una lettera a Leopardi: \u00abLa tua canzone gira per questa citt\u00e0 come fuoco elettrico: tutti la vogliono, tutti ne sono invasati\u00bb.\nA coloro che, come De Sanctis, giudicarono puramente retorica la sua lirica, rispose Giosu\u00e8 Carducci:\nLo stesso Leopardi, del resto, gi\u00e0 in una lettera del 1817 sosteneva che \u00abmia Madre \u00e8 l'Italia, per la quale ardo d'amore, ringraziando il Cielo d'avermi fatto italiano\u00bb, e cos\u00ec nel 1818: \u00abo Patria, o Patria mia, non posso spargere il sangue per te, che non esisti pi\u00f9. In che opera, per chi, per qual patria spender\u00f2 i sudori, i dolori, il sangue mio?\u00bb. E aggiungeva che l'amor di Patria, gi\u00e0 difficile in un paese dalla storia cos\u00ec antica e frammentata, non poteva per natura estendersi a dimensioni artificiali pi\u00f9 ampie come quella europea:"}
{"id": "7955456", "revid": "1186766", "url": "https://it.wikipedia.org/wiki?curid=7955456", "title": "Pello Bilbao L\u00f3pez de Armentia", "text": ""}
{"id": "7955457", "revid": "1186766", "url": "https://it.wikipedia.org/wiki?curid=7955457", "title": "Pello Bilbao Lopez de Armentia", "text": ""}
{"id": "7955460", "revid": "1719883", "url": "https://it.wikipedia.org/wiki?curid=7955460", "title": "Sopra il monumento di Dante che si prepara in Firenze", "text": ""}
{"id": "7955470", "revid": "1682079", "url": "https://it.wikipedia.org/wiki?curid=7955470", "title": "Andy Ruiz Jr.", "text": " Ex campione del mondo dei pesi massimi IBF, IBO, WBA e WBO. \u00c8 stato inoltre il primo campione del mondo dei massimi messicano dopo aver detronizzato Anthony Joshua, tuttavia perse i titoli nella rivincita con Joshua avvenuta 6 mesi dopo, il 7 dicembre 2019.\nBiografia.\nAndr\u00e9s Ponce Ruiz Jr. nasce ad Imperial Valley da genitori messicani, entrambi immigrati. Cresciuto in situazioni economiche poco agiate, prima di intraprendere il pugilato ha tentato una strada nel baseball.\nCarriera.\nDilettanti.\nInizia a boxare all'et\u00e0 di 10 anni divenendo in breve tempo a livello dilettantistico uno dei migliori pugili in circolazione. Allenato dall'ex pugile Fernando Ferrer, ha chiuso con uno score di 105-5. Oltre a vincere il World Ringside Heavyweight Championship, Ruiz ha rappresentato per due volte il Messico nelle qualificazioni per Olimpiadi di Pechino, venendo sconfitto in entrambe da Robert Alfonso e Oscar Rivas.\nProfessionisti.\nA 20 anni debutta nel pugilato professionistico, battendo alla prima ripresa il connazionale Miguel Ramirez. Dopo tre anni passati a scalare il rank nazionale, ottiene un match per l'allora vacante WBO Inter-Continental Heavyweight Championship contro Joe Hanks. Ruiz vince per TKO alla quarta ripresa, diventando cos\u00ec campione. Il 23 novembre 2013, oltre a difendere il titolo citato, vince il NABF Heavyweight Championship ai danni di Tor Hamer.\nNel 2016, dopo quattro difese, decide di rendere vacanti entrambe le cinture. Il 10 dicembre dello stesso anno ottiene la sua prima sconfitta ad opera di Joseph Parker. L'incontro, perso ai punti, era valevole per il titolo mondiale WBO. Migliora poi il suo score battendo Devin Vargas, Kevin Johnson e Oleksandr Dymytrenko.\nRiceve cos\u00ec la possibilit\u00e0 di sfidare, il 1\u00ba giugno 2019, Anthony Joshua al Madison Square Garden. Contro ogni pronostico, Ruiz trionfa alla settima ripresa per TKO, diventando campione del mondo dei pesi massimi IBF, IBO, WBA e WBO.\nNel rematch svoltosi il 7 dicembre 2019 alla Dir\u02bfiyya Arena di Dir\u02bfiyya, Riad, Arabia Saudita, Ruiz Jr. viene sconfitto ai punti alla dodicesima ripresa per verdetto unanime, e cede le cinture a Joshua. Nella conferenza post-match, \u00e8 lo stesso pugile a prendersi le sue responsabilit\u00e0: "}
{"id": "7955475", "revid": "965985", "url": "https://it.wikipedia.org/wiki?curid=7955475", "title": "What I Learned About Ego, Opinion, Art &amp; Commerce", "text": "What I Learned About Ego, Opinion, Art &amp; Commerce \u00e8 un album di raccolta del gruppo musicale statunitense Goo Goo Dolls, pubblicato nel 2001."}
{"id": "7955489", "revid": "965985", "url": "https://it.wikipedia.org/wiki?curid=7955489", "title": "Name (Goo Goo Dolls)", "text": "Name \u00e8 un singolo del gruppo musicale statunitense Goo Goo Dolls, pubblicato nel 1995 ed estratto dall'album \"A Boy Named Goo\"."}
{"id": "7955490", "revid": "1186766", "url": "https://it.wikipedia.org/wiki?curid=7955490", "title": "Jhoan Esteban Chaves Rubio", "text": ""}
{"id": "7955496", "revid": "404338", "url": "https://it.wikipedia.org/wiki?curid=7955496", "title": "GVM", "text": ""}
{"id": "7955497", "revid": "965985", "url": "https://it.wikipedia.org/wiki?curid=7955497", "title": "Long Way Down (Goo Goo Dolls)", "text": "Long Way Down \u00e8 un singolo del gruppo musicale statunitense Goo Goo Dolls, pubblicato nel 1996 ed estratto dall'album \"A Boy Named Goo\".\nIl brano, scritto da John Rzeznik, \u00e8 stato anche incluso nella colonna sonora del film \"Twister\"."}
{"id": "7955499", "revid": "1186766", "url": "https://it.wikipedia.org/wiki?curid=7955499", "title": "Juan Jose Lobato del Valle", "text": ""}
{"id": "7955500", "revid": "1186766", "url": "https://it.wikipedia.org/wiki?curid=7955500", "title": "Juan Jose Lobato", "text": ""}
{"id": "7955501", "revid": "1186766", "url": "https://it.wikipedia.org/wiki?curid=7955501", "title": "Josef Cerny (ciclista)", "text": ""}
{"id": "7955504", "revid": "1186766", "url": "https://it.wikipedia.org/wiki?curid=7955504", "title": "Francisco Jose Ventoso Alberdi", "text": ""}
{"id": "7955505", "revid": "1186766", "url": "https://it.wikipedia.org/wiki?curid=7955505", "title": "Ben Alexander O'Connor", "text": ""}
{"id": "7955506", "revid": "1803523", "url": "https://it.wikipedia.org/wiki?curid=7955506", "title": "Testo unico dell'imposta di registro", "text": ""}
{"id": "7955511", "revid": "287204", "url": "https://it.wikipedia.org/wiki?curid=7955511", "title": "Pelletterie Firenze", "text": "La Pelletterie Firenze \u00e8 una societ\u00e0 di calcio a 5 femminile con sede a Firenze. Dal 2019-20 disputer\u00e0 il campionato di Serie A."}
{"id": "7955512", "revid": "1489775", "url": "https://it.wikipedia.org/wiki?curid=7955512", "title": "Oval Money", "text": "Oval Money LTD \u00e8 una societ\u00e0 italo-inglese fondata a Londra nel 2016 e registrata ufficialmente nel 2017, titolare dell'applicazione mobile Oval, che permette ai propri utenti di gestire il proprio denaro tramite strumenti legati al risparmio e agli investimenti, direttamente con il proprio smartphone.\nI dati riportati dalla societ\u00e0 indicano oggi pi\u00f9 di 250.000 utenti attivi e un risparmio medio raggiunto di 35 \u20ac a settimana per gli utenti che iniziano a utilizzare l\u2019applicazione. Una joint venture di grandi gruppi industriali, tra cui Intesa Sanpaolo , hanno investito nella startup che conta oggi pi\u00f9 di 40 dipendenti divisi tra due sedi, a Torino e Londra.\nL\u2019applicazione ha vinto nel 2016 il primo premio per il CheBanca! Italian Fintech Awards e per il B-Ventures 25x25 Fintech Awards, ed \u00e8 stata annoverata tra le 22 startup emergenti vincitrici del premio nazionale ANGI nel 2017 per l\u2019innovazione.\nNel 2020 Oval Money \u00e8 entrata in crisi di liquidit\u00e0 ed \u00e8 finita in amministrazione controllata, rimanendo tuttavia operativa. L\u2019epilogo \u00e8 avvenuto nel 2021 quando i suoi asset sono stati rilevati da Guru Capital (una societ\u00e0 svizzera di private equity) con l'intenzione di integrarli in Etx Capital (un broker online, anch'esso acquistato l'anno precedente) per creare una banca in grado di tener fronte alla concorrenza."}
{"id": "7955516", "revid": "1601148", "url": "https://it.wikipedia.org/wiki?curid=7955516", "title": "Aage Hertel", "text": "Biografia.\nInizialmente apprendista di scenografia al Teatro reale danese di Copenaghen venne in seguito ammesso alla scuola di recitazione annessa al teatro. Fu pi\u00f9 tardi attivo presso il Dagmarteatret della capitale danese (1901-1909) e l'Odense Teater (1923-24).\nHa debuttato nel cinema con la Nordisk Film nel 1910, ed \u00e8 stato in seguito uno degli attori pi\u00f9 prolifici della compagnia, avendo preso parte a circa 90 film muti fino al 1928. Ha recitato in un unico film sonoro (\"Million\u00e6rdrengen\") nel 1936. Ha interpretato principalmente ruoli di antagonista, ed \u00e8 noto nel ruolo del \"cattivo\" nelle serie filmiche \"Gar el Hama\" e \"Manden med de ni Fingre\".\nFiglio del colonnello Harald Christian Hertel (1827-1881) e di Michaelle Elisabeth Thomsen, si \u00e8 sposato nel 1901 con la norvegese Lulla Omsted (nata nel 1870), dalla quale poi si \u00e8 separato. \u00c8 sepolto al cimitero Garnisons Kirkeg\u00e5rd di Copenaghen."}
{"id": "7955537", "revid": "767487", "url": "https://it.wikipedia.org/wiki?curid=7955537", "title": "Il'ja Sem\u00ebnovi\u010d Ostrouchov", "text": "Biografia.\nOstrouchov fu un pittore, un collezionista e un mecenate, proveniente da una famiglia di ricchi commercianti.\nNel 1870, si iscrisse all'Accademia di Mosca delle scienze commerciali, e durante i suoi studi si interess\u00f2 alla zoologia e inizi\u00f2 una corrispondenza con il biologo e scrittore tedesco Alfred Edmund Brehm.\nCominci\u00f2 a dipingere in et\u00e0 adulta, senza aver effettuato corsi di studio particolari, ma solamente spinto dalla grande passione per l'arte.\nDurante la sua fase di formazione segu\u00ec gli insegnamenti privati e gli aiuti di Aleksandr Aleksandrovi\u010d Kisel\u00ebv, di Il'ja Efimovi\u010d Repin e di Pavel Petrovi\u010d \u010cistjakov.\nPartecip\u00f2 sin dal 1886 alle iniziative degli Ambulanti (Peredvi\u017eniki), un gruppo di artisti realisti russi che protestarono contro le restrizioni accademiche e che form\u00f2 una cooperativa che evolvette nella societ\u00e0 per mostre itineranti nel 1870, anche con lo scopo di far uscire l'arte dai grandi centri e di diffonderla nelle campagne, nelle piccole localit\u00e0, con la speranza di educare il popolo all'estetica elevandolo socialmente.\nOstrouchov dopo essere entrato nella associazione degli Ambulanti, ne segu\u00ec gli intendimenti nei suoi paesaggi, tra i quali \"Autunno dorato\" (1886), \"Primo verde\" (1887), \"Vento del nord\" (1890), \"Siverko\" (1890), \"Lo stagno\" (1899), in cui egli diede una rappresentazione commossa e poetica della natura russa.\nIn seguito strinse amicizia con il ritrattista Valentin Aleksandrovi\u010d Serov e con il paesaggista Isaak Il'i\u010d Levitan, e divent\u00f2 membro del loro gruppo.\nNel 1887 Ostrouchov viaggi\u00f2 in Italia, insieme a Serov e ai fratelli Mamontov, visitando Venezia, Firenze e Milano. Per consentire a Serov, che non era ricco, di permettersi la trasferta, Ostrouchov e Mamontov gli procurarono alcuni lavori su commissione.\nOstrouchov dipinse soprattutto paesaggi, molti dei quali sono conservati al Museo russo di San Pietroburgo e alla Galleria Tret'jakov di Mosca.\nOstrouchov fu membro dell'Accademia della Arti e la sua preziosa e vasta collezione d'arte,\ncostituita da oltre trecento dipinti e cinquecento disegni, per lo pi\u00f9 di artisti russi, ma anche di Edgar Degas, \u00c9douard Manet, Pierre-Auguste Renoir e Henri Matisse, oltre ad una delle pi\u00f9 importanti raccolte private di antiche icone russe, fu trasformata in museo statale di cui egli divent\u00f2 fino alla morte il direttore; la collezione poi pass\u00f2 alla Galleria Tret'jakov. Possedeva anche una biblioteca di oltre dodicimila volumi, tra cui una copia della \"Divina Commedia\" del 1515 e un \"Decameron\" del 1757."}
{"id": "7955542", "revid": "115422635", "url": "https://it.wikipedia.org/wiki?curid=7955542", "title": "Vito Pallabazzer", "text": "Biografia.\nDopo aver frequentato la scuola elementare nel suo paese natale, Colle Santa Lucia, prosegu\u00ec gli studi dapprima a Bolzano e poi a Belluno. Intraprese gli studi presso la facolt\u00e0 di lettere dell'Universit\u00e0 degli Studi di Firenze laureandosi con la tesi \"Nomi delle piante indigene nel dialetto di Colle Santa Lucia\".\nAllievo di Carlo Battisti con il quale collabor\u00f2 presso l'Istituto di Studi per l'Alto Adige con sede a Firenze, Pallabazzer fu molto attivo nel campo della ricerca in linguistica e dialettologia dell'area dolomitica. Egli si occupava di ricerca sulla toponomastica, sulla flora, la fauna, tradizioni e costumi dell'alto Agordino.\nSono pi\u00f9 di 400 le opere (tra monografie e articoli in riviste scientifiche) pubblicate da Pallabazzer.\nA partire dal 1977 fu direttore dell'Istituto di Studi per l'Alto Adige. Dal 2004 al 2008 fu anche presidente dell'Istitut Cultural Ladin Cesa de Jan con sede a Colle Santa Lucia.\nMonografie.\nLa lista sottostante non \u00e8 completa."}
{"id": "7955554", "revid": "767487", "url": "https://it.wikipedia.org/wiki?curid=7955554", "title": "Bis - Ritorno al passato", "text": "Bis - Ritorno al passato (\"Bis\") \u00e8 un film commedia del 2015 diretto da Dominique Farrugia.\nTrama.\nParigi, anni 2000. \u00c9ric, edonista donnaiolo, e Patrice, ginecologo sposato, sono amici ed ex compagni di liceo. Dopo aver bevuto troppo, i due si ritrovano catapultati nel 1986, quando entrambi avevano solo 17 anni, e anche se le persone li vedono nei loro corpi di diciassettenni, hanno tuttavia mantenuto i loro caratteri da adulti. Si rendono conto, inoltre, che questo ritorno al passato potrebbe essere un'opportunit\u00e0 per cambiare il corso delle loro vite.\nProduzione.\nDominique Farrugia ha rivelato di essersi ispirato al film \"Frantic\" di Roman Pola\u0144ski e film statunitensi come quelli diretti da John Hughes..\nCast.\nI protagonisti del film dovevano essere interpretati inizialmente da Guillaume Canet e Gilles Lellouche.\nRiprese.\nLe riprese si sono svolte nel IX \"arrondissement\" di Parigi, rue de Bellefond, rue Pierre-S\u00e9mard, Square Montholon, Lyc\u00e9e Jacques-Decour, Avenue Trudaine.\nAccoglienza.\nAlloCin\u00e9 d\u00e0 al film un voto 3,2/5 basato su 12 recensioni. Jean-Christian Hay ha scritto sulla rivista \"Gala\" \"Dopo il film Toute premi\u00e8re fois, Bis viene a riscaldare il nostro inverno. Dominique Farrugia porta Kad Merad e Franck Dubosc nel 1986 e ci offre una vera e propria boccata di nostalgia, divertente e senza pretese\". \"Le Dauphin\u00e9 Lib\u00e9r\u00e9\" considera il film \"una commedia sul ritorno al passato, che \u00e8 nostalgico, che sviluppa gag in modo piuttosto efficace e riuscito. Una bella sorpresa!\". Pierre Vavasseur del \"Parisien\" scrive che \"Dominique Farrugia \u00e8 riuscito a evitare le insidie del d\u00e9j\u00e0-vu con questa commedia saldamente sostenuta da due maestri del genere: Dubosc e Merad, veramente eccellenti\". St\u00e9phanie Belp\u00eache del \"Journal du dimanche\" sottolinea che \"se la partenza \u00e8 faticosa e la sceneggiatura non viene mai veramente fuori dalle rotaie, siamo sorpresi ed eccitati dalla comicit\u00e0 di situazioni irresistibili e dal massacro di attori, in particolare l'eccellente Kad Merad\". \"Public considera il film una specie di \"Camille redouble versione macho\". \u00c8 un d\u00e9j\u00e0-vu, ma il duo funziona\"\"..\nGuillemette Odicino di \"T\u00e9l\u00e9rama\" apprezza \"\"quando i due teenager adolescenti cercano di fare soldi proponendo, trent'anni prima, lo scenario di \"Gi\u00f9 al Nord\" ad una compagnia di produzione\",\" ma si rammarica del finale del film. \"Voici\" scrive che \"se fossimo cattivi, sembra che Bis sia giustamente chiamato col suo nome: un pompaggio spudorato di Big e Camille redouble [...]. Siccome siamo gentili, ammettiamo che Kad Merad e Franck Dubosc trovano buone gags in questo scavo nostalgico degli anni '80 [...]\". Michel Berjon di \"Les Fiches du cin\u00e9ma\" considera il film \"il \"Ritorno al futuro dei poveri\"\" con \"riferimenti inutili che uccidono il suo potenziale comico\". Tristan Gauthier del sito aVoir-aLire.com, da parte sua rimpiange una \"\"catena di battute pi\u00f9 o meno fasulle\" con \"uno scenario piatto come le montagne dell'Alvernia e privo di qualsiasi originalit\u00e0\"\"."}
{"id": "7955557", "revid": "767487", "url": "https://it.wikipedia.org/wiki?curid=7955557", "title": "Penisola di Jugor", "text": "La penisola di Jugor () \u00e8 un promontorio che si trova sulla costa settentrionale della Russia europea. Fa parte del Circondario autonomo dei Nenec.\nSulla costa settentrionale della penisola si trova il porto di Amderma. La penisola \u00e8 popolata da nenci e anche da russi, la densit\u00e0 della popolazione \u00e8 bassa.\nGeografia.\nLa penisola si trova tra la baia della Chajpudyra, nel mare della Pe\u010dora a ovest, e la baia della Bajdarata, nel mare di Kara a est, mentre lo stretto di Jugor, a nord, la divide dall'isola Vajga\u010d. La sua superficie \u00e8 di circa 18 000\u00a0km\u00b2. La parte centrale della penisola \u00e8 occupata dalla cresta Paj-Choj, il cui punto pi\u00f9 alto \u00e8 il monte Moreiz (467\u00a0m s.l.m).\nIl mare di Barents (di cui il mare della Pe\u010dora fa parte), riceve correnti relativamente calde dall'Oceano Atlantico ed \u00e8 pi\u00f9 caldo del mare di Kara che rimane ghiacciato per oltre nove mesi all'anno. Cos\u00ec spesso, in primavera e in autunno, la costa orientale della penisola di Jugor \u00e8 ghiacciata, mentre la costa occidentale \u00e8 priva di ghiaccio.\nIl cratere Kara.\nIl cratere meteorico Kara (60-65\u00a0km di diametro) si trova all'estremit\u00e0 sud-orientale della penisola di Jugor, mentre quello di Ust'-Kara (25\u00a0km di diametro) si trova al largo, 15\u00a0km a est della piccola insenatura di \"Karskaja guba\" e dell'omonimo villaggio di Ust'-Kara. In passato si credeva che questi due siti fossero due crateri separati e che formassero una struttura a doppio impatto di meteorite a larga scala nel Cretaceo superiore. Tuttavia, sembra che il sito Ust'-Kara non esista come un sito separato, ma \u00e8 solo una parte della struttura d'impatto di Kara. Fortemente eroso, \u00e8 attualmente di 65 chilometri di diametro, anche se si pensa che sia stato originariamente di 120 chilometri prima dell'erosione. La sua et\u00e0 \u00e8 stimata in 70,3 \u00b1 2,2 milioni di anni. "}
{"id": "7955568", "revid": "1442080", "url": "https://it.wikipedia.org/wiki?curid=7955568", "title": "Miotto", "text": ""}
{"id": "7955576", "revid": "1745361", "url": "https://it.wikipedia.org/wiki?curid=7955576", "title": "Societ\u00e0 Sportiva Amatori Modena 1957", "text": "Questa voce raccoglie le informazioni riguardanti lAmatori Modena nelle competizioni ufficiali della stagione 1957."}
{"id": "7955580", "revid": "729019", "url": "https://it.wikipedia.org/wiki?curid=7955580", "title": "Dopolavoro Ferroviario Trieste 1957", "text": "Questa voce raccoglie le informazioni riguardanti il Dopolavoro Ferroviario Trieste nelle competizioni ufficiali della stagione 1957."}
{"id": "7955581", "revid": "838137", "url": "https://it.wikipedia.org/wiki?curid=7955581", "title": "Vincenzo Rozzolino", "text": "Biografia.\nOrdinato sacerdote nel 1821, il 24 luglio 1835 fu nominato vescovo di Bova da papa Gregorio XVI. Fu consacrato dal cardinale Carlo Odescalchi due giorni dopo.\nDal settembre 1835 insegn\u00f2 egli stesso teologia nel seminario della diocesi per sottrarlo dalla spesa di un professore esterno. Promosse il restauro di tutte le chiese e le parrocchie della diocesi, compresa la cattedrale, facendola arricchire di arredi e vasi sacri; fece restaurare anche il palazzo vescovile e il palazzo che ospitava il seminario. Nel 1839 riform\u00f2 il capitolo, aumentando il numero di canonici da 10 a 21 (7 dignit\u00e0 e 14 canonici).\nIl 28 settembre 1849 venne trasferito alla diocesi di Caserta.\nMor\u00ec il 10 novembre 1855.\nGenealogia episcopale.\nLa genealogia episcopale \u00e8:"}
{"id": "7955584", "revid": "6923", "url": "https://it.wikipedia.org/wiki?curid=7955584", "title": "Marzotto Hockey Valdagno 1957", "text": "Questa voce raccoglie le informazioni riguardanti il Marzotto Hockey Valdagno nelle competizioni ufficiali della stagione 1957."}
{"id": "7955585", "revid": "1602064", "url": "https://it.wikipedia.org/wiki?curid=7955585", "title": "Porto Prosforio", "text": "Il Porto Prosforio () era un porto nella citt\u00e0 di Costantinopoli, attivo dal tempo in cui la citt\u00e0 era ancora la colonia greca di Bisanzio (657 a.C. - 324 d.C.), fino alla fine del primo millennio d.C.. Gradualmente ampliato, fu il primo porto a essere costruito nell'area della futura Costantinopoli.\nPosizione.\nIl porto si trovava sulla sponda meridionale del Corno d'Oro, a est dell'attuale ponte di Galata, nella quinta regione di Costantinopoli, dove le mura marine formavano un gomito pronunciato, in corrispondenza della Porta bizantina di Eugenio (l'ottomana \"Yal\u0131k\u00f6\u015fk\u00fc kap\u0131s\u0131\"), e si estese successivamente verso ovest, occupando infine la prima insenatura dopo l'entrata dell'estuario. L'insenatura dove un tempo si trovava il bacino \u00e8 ora insabbiata e corrisponde oggi alla parte orientale dell'area dell' ex-stazione ferroviaria di Sirkeci, a sud del \"Sepet\u00e7iler k\u00f6\u015fk\u00fc\" ottomano. Amministrativamente, il sito appartiene alla \"Mahalle\" di \"Hoca Pa\u015fa\" a Emin\u00f6n\u00fc, che fa parte del distretto di Fatih (la citt\u00e0 murata) di Istanbul.\nStoria e descrizione.\nIl primo porto ad essere costruito nella zona di Costantinopoli durante il periodo in cui era la citt\u00e0-stato di Bisanzio si trovava sul Corno d'Oro, all'ingresso del Bosforo, nell'angolo formato dal mare e dalla fine delle mura di Bisanzio, corrispondente al futuro quartiere bizantino chiamato \"ta Eugeniou\" () dopo la porta di Eugenio delle mura marine (l'ottomana \"Yalik\u00f6\u015fk\u00fc kap\u0131s\u0131\").La sua posizione si trovava immediatamente sotto il pendio a nord-ovest della prima collina della citt\u00e0. Grazie alla sua posizione lungo la costa meridionale del Corno d'Oro, il porto fu protetto dalle forti tempeste provocate dal \"Lodos\", il vento del sud-ovest che soffia dal Mar di Marmara. Dopo la ricostruzione di Bisanzio dopo la sua distruzione sotto Settimio Severo (r. 193-211), il porto si estese verso ovest, comprendendo alla fine l'intera area oggi occupata dalla stazione ferroviaria di Sirkeci e dalle sue dipendenze. Il primo approdo che si incontrava a est, forse adiacente alla porta di Eugenio, prese il nome da Timasio (morto nel 396), un alto ufficiale attivo sotto gli imperatori Valente (r. 364-378) e Teodosio I (r. 379 circa -395). Subito dopo la fondazione di Costantinopoli da parte di Costantino il Grande nel 324, il porto ricevette il nome di \"porto chiuso\" () poich\u00e9 era protetto da moli e difeso dalle mura marittime e dalla Torre di Eugenio . Il nome di \"Prosphorion\", che il porto assunse dopo la fondazione di Costantinopoli, potrebbe derivare sia dalla sua vicinanza al mercato cittadino (), o da un'altra denominazione del luogo, Fosforo () , a causa di una leggenda secondo la quale Ecate fosforia (\"Portatore di luce\") aiuto' l\u00ec durante la notte i difensori di Bisanzio assediati da Filippo di Macedonia. Un'altra teoria ipotizza che il nome provenga dal vicino mercato dei buoi (in greco: \"\u03b2\u03bf\u03c3\u03c0\u03cc\u03c1\u03b9\u03bf\u03bd\", \"\u03b2\u03bf\u03cc\u03c3\u03c0\u03bf\u03c1\u03bf\u03c2\", \"\u03b2\u03cc\u03c3\u03c0\u03bf\u03c1\u03bf\u03c2\"), che si trovava nelle vicinanze, fino a quando fu spostato dall'imperatore Costantino V (r. 741-75) vicino al \"Forum Tauri\".Circa duecento anni prima, Giustiniano I (r. 527-65) aveva gi\u00e0 spostato il mercato delle merci marittime dal Prosforio al pi\u00f9 grande \"Portus Sophiae\" sul Mar di Marmara. All'interno del porto, un approdo, la \"Scala Chalcedonensis\", era stato riservato agli abitanti di Chalcedon, sul lato opposto del Bosforo.\nNonostante ci\u00f2, il porto aveva una funzione puramente commerciale: al Prosphorion sbarcavano le merci importate dal Bosforo, dal Mar Nero e dall'Asia. Di conseguenza, l'area era circondata da molti magazzini: la \"Notitia Urbis Constantinopolitanae\" registra che nel quinto secolo quattro dei sei \"horrea\" presenti nella citt\u00e0 si trovavano nell'area del Prosphorion . Tuttavia, il porto era sottoposto a un forte insabbiamento, tanto che alla fine del primo millennio fu definitivamente bloccato dal fango. La sua unica funzione sopravvissuta fino al tardo periodo paleologo fu quella di attracco () per l'Imperatore durante i suoi viaggi dal Palazzo delle Blacherne alla cattedrale di Santa Sofia. Lo scalo si trovava proprio di fronte alla Porta di Eugenio, conosciuta in quel periodo come la \"Porta Reale\" (), poich\u00e9 l'Imperatore doveva attraversarla per raggiungere la chiesa.Nel 1457, poco dopo la caduta della citt\u00e0 nel 1453 per mano dell'Impero ottomano, il porto ormai abbandonato fu incluso nell'area protetta dalle mura del nuovo palazzo del Sultano."}
{"id": "7955587", "revid": "1745361", "url": "https://it.wikipedia.org/wiki?curid=7955587", "title": "Hockey Club Monza 1957", "text": "Questa voce raccoglie le informazioni riguardanti lHockey Club Monza nelle competizioni ufficiali della stagione 1957."}
{"id": "7955591", "revid": "121811643", "url": "https://it.wikipedia.org/wiki?curid=7955591", "title": "Hockey Novara 1957", "text": "Questa voce raccoglie le informazioni riguardanti l'Hockey Novara nelle competizioni ufficiali della stagione 1957."}
{"id": "7955592", "revid": "73843", "url": "https://it.wikipedia.org/wiki?curid=7955592", "title": "Grote Scheldeprijs 1994", "text": "Il Grote Scheldeprijs 1994, ottantaduesima edizione della corsa, si svolse il 13 aprile su un percorso di 203\u00a0km, con partenza e arrivo a Schoten. Fu vinto dal belga Peter Van Petegem della Trident-Schick davanti al suo connazionale Dirk De Wolf e all'uzbeco D\u017eamolidin Abdu\u017eaparov."}
{"id": "7955595", "revid": "124928328", "url": "https://it.wikipedia.org/wiki?curid=7955595", "title": "Kick Off Calcio a 5 Femminile", "text": "Il Kick Off \u00e8 una societ\u00e0 di calcio a 5 femminile con sede a San Donato Milanese, attualmente milita in Serie A.\nStoria.\nNel 2011 viene ammessa al neo-nato Campionato nazionale. Alla prima stagione le milanesi si fermeranno in semifinale play-off, conquistando per\u00f2, per la prima volta, la Coppa Italia.\nNel 2019, a Faenza, arriva la seconda affermazione in Coppa Italia, questa volta ai danni della Lazio."}
{"id": "7955598", "revid": "6923", "url": "https://it.wikipedia.org/wiki?curid=7955598", "title": "Unione Sportiva Triestina 1957", "text": "Questa voce raccoglie le informazioni riguardanti lUnione Sportiva Triestina nelle competizioni ufficiali della stagione 1957."}
{"id": "7955599", "revid": "73843", "url": "https://it.wikipedia.org/wiki?curid=7955599", "title": "Grote Scheldeprijs 1995", "text": "Il Grote Scheldeprijs 1995, ottantatreesima edizione della corsa, si svolse il 19 aprile su un percorso di 209\u00a0km, con partenza e arrivo a Schoten. Fu vinto dall'italiano Rossano Brasi della Polti-Granarolo-Santini davanti al belga Peter Roes e all'italiano Giovanni Fidanza."}
{"id": "7955602", "revid": "991694", "url": "https://it.wikipedia.org/wiki?curid=7955602", "title": "8-idrossi-5-deazaflavina", "text": ""}
{"id": "7955611", "revid": "767487", "url": "https://it.wikipedia.org/wiki?curid=7955611", "title": "Golden Child", "text": "I Golden Child () sono un gruppo musicale sudcoreano formatosi a Seul nel 2017.\nIl gruppo debutt\u00f2 il 28 agosto 2017 con l'EP \"Gol-Cha!\"."}
{"id": "7955613", "revid": "287204", "url": "https://it.wikipedia.org/wiki?curid=7955613", "title": "Eruzione di Hatepe", "text": "L'eruzione di Hatepe, a volte chiamata eruzione Taupo, fu un'eruzione di tipo pliniano datata verso l'anno 180 d.C., e la pi\u00f9 recente eruzione maggiore del vulcano Taupo. \u00c8 considerata essere l'eruzione pi\u00f9 importante degli ultimi anni della storia della Nuova Zelanda. Durante l'evento, sono stati eruttati circa di materiale, dei quali , eruttati in pochi minuti. Si tratta di una delle eruzioni pi\u00f9 violente degli ultimi 5000 anni, paragonabile all'eruzione minoica del II millennio a.C., all'eruzione delle Pomici di Avellino e all'eruzione del Tambora del 1815. La cenere dell'eruzione \u00e8 ritenuta responsabile degli arrossamenti dei cieli sopra Roma e la Cina di quell'anno.\nL'eruzione ebbe diverse fasi. Malgrado l'uniformit\u00e0 della composizione del magma eruttato, vi furono diversi tipi di stili eruttivi, con episodi di tipo freato-magmatico debole, di eruzione pliniana e massicci flussi piroclastici. Duomi riolitici si sono formati anni o decadi pi\u00f9 tardi, formando le scogliere di Horomatangi ed i banchi di Waitahanui.\nLa principale colata piroclastica dell'eruzione devast\u00f2 l'intera area, salendo fino a di altezza e superando i Kaimanawa Ranges ed il monte Tongariro, e coprendo il suolo su pi\u00f9 di 80 km con ignimbrite. Depositi da tsunami della stessa epoca sono stati individuati sulla costa centrale della Nuova Zelanda, prova che l'eruzione caus\u00f2 maremoti locali, ma possono essere state generate onde molto pi\u00f9 diffuse (come quelle osservate dopo l'eruzione del Krakatoa del 1883).\nL'eruzione di Hatepe ha ulteriormente esteso il lago che si era formato dopo la molto pi\u00f9 grande eruzione di Oruanui di circa anni fa. Lo sbocco precedente venne bloccato, innalzando le acque del lago di 35 metri sopra al livello odierno fino a quando non eruppe in un'enorme inondazione, scorrendo per pi\u00f9 di una settimana a circa 200 volte il regime attuale del fiume Waikato.\nPoich\u00e9 la Nuova Zelanda non era stata colonizzata dai M\u0101ori, la zona era priva di abitanti umani al momento dell'eruzione. \nDatazione.\nPer molti anni si \u00e8 creduto, in seguito alle ricerche di Colin J. N. Wilson e altri, che l'eruzione potesse essere datata esattamente al 186. In questo modo, coinciderebbe col fenomeno meteorologico descritto da Fan Ye durante la dinastia Han, in Cina, e quello di Erodiano nell'Impero romano. \nDate precedentemente suggerite per l'eruzione di Taupo vanno dal 131 al 233 d.C. La data pi\u00f9 antica viene da datazioni al di resti vegetali carbonizzati, ma la datazione offriva una precisione poco affidabile. Datazioni successiva realizzate da R. Sparks nel 1996 piazzano l'eruzione all'anno 233\u00a0\u00b1\u00a013 (95% confidence) sempre usando la tecnica del radiocarbonio.. Per\u00f2 la presenza di resti di carbonio contaminanti nelle acque sotterranee ha suggerito di spostare la data dell'eruzione all'indietro di varie decadi, se non secoli. "}
{"id": "7955618", "revid": "363629", "url": "https://it.wikipedia.org/wiki?curid=7955618", "title": "Istitut cultural ladin - Cesa de Jan", "text": "L'Istitut Cultural Ladin Cesa de Jan \u00e8 un'associazione culturale con sede a Colle Santa Lucia, provincia di Belluno, Veneto. L'Istituto si occupa di promuovere, tutelare e valorizzare l'identit\u00e0 culturale e linguistica ladina della popolazione di tre comuni della provincia di Belluno, Colle Santa Lucia, Livinallongo del Col di Lana e Cortina d'Ampezzo.\nFondazione e inaugurazione.\nLa fondazione dell'istituto risale ufficialmente al 21 febbraio 2004, mentre la sua inaugurazione ufficiale fu celebrata il giorno 20 febbraio 2005 alla presenza, a Colle Santa Lucia, dei tre presidenti dell'epoca delle province di Belluno, Bolzano e Trento, rispettivamente Sergio Reolon, Luis Durnwalder e Lorenzo Dellai. La sede dell'istituto si trova nella casa \"Chizzali-Bonfadini\" (in ladino \"Cesa de Jan\") nel centro storico di Colle Santa Lucia. \nLa fondazione dell'istituto \u00e8 stata resa possibile dalla legge Nr. 482 sulle minoranze linguistiche della Repubblica italiana (\"Norme a tutela delle minoranze linguistiche storiche\").\nAttivit\u00e0.\nL'istitut Cesa de Jan nasce appunto come associazione culturale e, in tal senso, si occupa di promuovere e valorizzare lingua, cultura e tradizioni della gente ladina. Su tutti i fronti \u00e8 quindi di fondamentale importanza la collaborazione con gli altri istituti atti a promuovere la cultura ladina sul territorio, ovvero con l'Istitut Ladin \"Micur\u00e0 de R\u00fc\" in val Badia (Bolzano), l'Istitut Cultural Ladin \"Majon di Fascegn\" in Val di Fassa (Trento) e l'Istituto ladin de la Dolomites di Borca di Cadore (Belluno). \nAttivit\u00e0 linguistiche.\nOltre alla ricerca in campo linguistico, l'istituto organizza corsi di ladino, sia rivolti specificamente ai dipendenti della pubblica amministrazione, sia rivolto alla popolazione tutta. L'istituto si occupa inoltre di insegnare il ladino nelle scuole.\nTra le attivit\u00e0 di ricerca linguistica, Pellegrini (cfr. 2009, 151) spiega che l'istituto mira a creare un'informatizzazione del dizionario di Vito Pallabazzer per il dialetto ladino di Colle Santa Lucia.\nAttivit\u00e0 culturali.\nL'istituto organizza esposizioni periodiche e durature presso la sede di Colle Santa Lucia. Attualmente sono visitabili una mostra sui mestieri del calzolaio e del falegname, e una mostra sulle composizioni di fiori secchi. \u00c8 possibile visitare inoltre una mostra sui costumi tradizionali delle genti ladine di Colle Santa Lucia, Livinallongo del Col di Lana e Cortina d'Ampezzo. \nIn estate, l'istituto organizza anche un campo estivo per i bambini in et\u00e0 scolastica. \nRecentemente, l'istituto ha avviato una collaborazione con le locali Radio Pi\u00f9 (per la vallata agordina) e Radio Cortina (per la conca ampezzana e il Cadore) dal nome \"Almanacco Ladino\". Si tratta di un programma a cura dell'istituto stesso per la scoperta di curiosit\u00e0, storia e tradizioni delle genti ladine. L'appuntamento \u00e8 settimanale e dura qualche minuto. L'almanacco viene proposto nelle tre variet\u00e0 dialettali ladine di Colle S. Lucia, Livinallongo del Col di Lana e Cortina d'Ampezzo. \nAttivit\u00e0 di pubblicazione.\nCon il nome di \"Ladins da Souramont\" l'Istituto propone una collana di pubblicazioni inerenti ai temi della lingua, della cultura, della storia e della religione nelle aree ladine. Le prime opere pubblicate all'interno della suddetta collana sono state le seguenti: \nUna lista aggiornata delle pubblicazioni di questa collana \u00e8 disponibile direttamente sul sito dell'Istitut.\nInoltre, a partire dal 2006, l'istituto promuove il concorso di poesia Mendranze in Poejia, riservato alla scrittura nelle lingue minoritarie d'Italia. Si tratta del concorso di riferimento per la scrittura nelle lingue minori d'Italia. Solitamente i vincitori del concorso vengono premiati nel corso di una serata evento dedicata alla cultura ladina.\nBiblioteca.\nL'Istituto possiede anche una biblioteca ben fornita di pubblicazioni relative alle tematiche linguistico-culturali, storiche e geografiche relative all'area ladino-dolomitica la cui lista \u00e8 disponibile online."}
{"id": "7955619", "revid": "584834", "url": "https://it.wikipedia.org/wiki?curid=7955619", "title": "Prirodoslovni muzej Slovenije", "text": ""}
{"id": "7955620", "revid": "120003242", "url": "https://it.wikipedia.org/wiki?curid=7955620", "title": "Palazzo Giovene", "text": "Palazzo Giovene \u00e8 un edificio cinquecentesco situato a Molfetta, oggi sede dell'amministrazione comunale.\nStoria.\nEdificato a partire dalla seconda met\u00e0 del Quattrocento ed aggiornato durante la prima met\u00e0 del Cinquecento dalla famiglia De Luca, dopodich\u00e9 pass\u00f2 al casato degli Esperti, che nel 1772 lo cedette ai Giovene.\nArchitettura.\nL'edificio scandito in facciata su due livelli, \u00e8 trattato a bugnato. La facciata al piano terra presenta un rivestimento costruito da pezzami pi\u00f9 grandi rispetto alle bugne del rivestimento del secondo registro che si presentano molto pi\u00f9 piccole e meno accentuate.\nIl portale manierista non consona con l'austerit\u00e0 del palazzo e un disegno molto pi\u00f9 maturo rispetto alle modanature delle cornici delle finestre poste al piano nobile. Come dimostrerebbe anche il disegno della cornice marcapiano, ben lungi da quella del cornicione del portale.\nFonte di ispirazione per il portale, posteriore al 1551, \u00e8 la tavola XXV dell\u2019Extraordinario Libro di Sebastiano Serlio. L\u2019ordine ionico adottato per il registro inferiore in sostituzione del dorico, il bugnato a facce lisce anzich\u00e9 a bozze irregolari e una ricchezza di decorazioni assai pi\u00f9 significativa che nell\u2019esempio dell\u2019architetto bolognese, sono le scelte stilistiche che conferiscono al portale di palazzo Giovene un aspetto meno rustico rispetto a quello che lo ispira.\nDue dettagli si discostano invece significativamente sia dall\u2019incisione tratta dai Sette libri dell\u2019architettura, sia dai canoni dell\u2019architettura manierista. Il primo dettaglio \u00e8 la successione delle modanature poste tra l\u2019ordine inferiore e quello superiore, che ricordano un capitello dorico piuttosto che un vero e proprio marcapiano; il secondo \u00e8 la scelta di non interrompere la cornice al di sotto dei due frontoni, per lasciarla correre ininterrotta da un capo all\u2019altro del portale.\nIl fregio della trabeazione, che Serlio arricchisce con mensole per aumentare l\u2019effetto chiaroscurale del bugnato rustico, \u00e8 ingentilito nel portale di palazzo Giovene da girali vegetali e da quattro profili maschili a bassorilievo.\nLa statua di un guerriero e quella di un musico, poste all\u2019interno di due nicchie rispettivamente alla destra e alla sinistra di chi entra, insieme alla figura maschile che si stacca dalla superficie del concio di chiave completano il quadro iconografico, di difficile interpretazione. Lo stemma della famiglia Giovene \u00e8 stato apposto sull\u2019edificio dopo il 1772, data in cui gli Esperti ne cedettero la propriet\u00e0.\nNel XIX secolo era stato dotato di un terzo piano fuori terra che costitu\u00ec una delle principali cause del dissesto strutturale che lo rese inutilizzabile per buona parte del XX secolo. Tale inutile e dannosa sopraelevazione fu demolita nel 1965, quindi il palazzo ha subito profondi interventi di restauro tra il 1976 e il 1981.\nUtilizzo.\nIl palazzo ospita, oltre la sede del Consiglio Comunale, anche, nel piano interrato, una Galleria di Arte Contemporanea dove sono conservate opere di importanti artisti locali, e al piano terra la \"sala stampa\" annessa alla \"sala Giunta\", nonch\u00e9 una collezione di modelli in scala medio-grande dei pi\u00f9 caratteristici mezzi da trasporto trainati da cavalli che erano tipici del territorio prima della diffusione dell'automobile e dei mezzi consimili, oltre all'Ufficio per le Relazioni col Pubblico.\nNella sala del Consiglio hanno trovato posto, lungo le pareti, i ritratti della Galleria degli Uomini illustri Molfettesi che prima del restauro di questo edificio erano esposti, stretti uno accanto all'altro, alla quota di imposta della volta a padiglione nella \"sala degli specchi\" del vecchio palazzo del Municipio, all'isolato accanto a questa ultima sede."}
{"id": "7955650", "revid": "1591878", "url": "https://it.wikipedia.org/wiki?curid=7955650", "title": "Chiesa di San Nicol\u00f2 della Moneta", "text": "La chiesa di San Nicol\u00f2 della Moneta \u00e8 una chiesa sconsacrata della citt\u00e0 di Pavia. \nStoria e descrizione.\nGi\u00e0 menzionata negli estimi del 1250 tra le parrocchie di Porta Marenga, trae il nome dal fatto che si trovava presso la zecca. La parrocchia \u00e8 menzionata nelle \"Rationes Decimarum\" del 1322- 1323, e nelle visite pastorali del 1460 e del 1576, grazie alle quali sappiamo che contava circa 200 parrocchiani. La chiesa fu ricostruita nel 1609 in forme barocche e, nel 1769, disponeva di quattro sacerdoti e tre chierici, ma scarsa era la dotazione patrimoniale dell'ente, solo tre pertiche di fondi agricoli, e la popolazione, 247 anima da comunione nel 1779. Con il piano governativo di riordino delle parrocchie urbane voluto dall'imperatore Giuseppe II nel 1788, la piccola parrocchia fu soppressa e inclusa nella parrocchi del Duomo. L'edificio fu dunque sconsacrato nel 1789 e adibito ad abitazioni e attivit\u00e0 commerciali, pur conservando parte del decoro in cotto della facciata secentesca."}
{"id": "7955653", "revid": "2161507", "url": "https://it.wikipedia.org/wiki?curid=7955653", "title": "Umut Nayir", "text": ""}
{"id": "7955667", "revid": "287204", "url": "https://it.wikipedia.org/wiki?curid=7955667", "title": "Battaglia di Kirkuk", "text": ""}
{"id": "7955671", "revid": "122589500", "url": "https://it.wikipedia.org/wiki?curid=7955671", "title": "Volkan F\u0131nd\u0131kl\u0131", "text": ""}
{"id": "7955682", "revid": "287204", "url": "https://it.wikipedia.org/wiki?curid=7955682", "title": "Battaglia di Kars", "text": ""}
{"id": "7955700", "revid": "287204", "url": "https://it.wikipedia.org/wiki?curid=7955700", "title": "Battaglia di Montju\u00efc", "text": ""}
{"id": "7955706", "revid": "446353", "url": "https://it.wikipedia.org/wiki?curid=7955706", "title": "Battaglia di Montjuic", "text": ""}
{"id": "7955720", "revid": "827882", "url": "https://it.wikipedia.org/wiki?curid=7955720", "title": "Paprika", "text": ""}
{"id": "7955728", "revid": "6923", "url": "https://it.wikipedia.org/wiki?curid=7955728", "title": "Concours Eurovision", "text": "Il Concours Eurovision \u00e8 stato un festival musicale svizzero, adottato a partire dal 1956 come metodo di selezione nazionale per la Svizzera all'Eurovision Song Contest fino alla sua cancellazione avvenuta nel 2005.\nDopo diversi anni di selezione interna l'emittente ha scelto di organizzare un nuovo festival musicale: il Die Gro\u00dfe Entscheidungsshow, cancellato anch'esso nel 2018."}
{"id": "7955737", "revid": "287204", "url": "https://it.wikipedia.org/wiki?curid=7955737", "title": "Grote Scheldeprijs 1996", "text": "Il Grote Scheldeprijs 1996, ottantaquattresima edizione della corsa, si svolse il 24 aprile su un percorso con partenza a Anversa e arrivo a Schoten. Fu vinto dal belga Frank Vandenbroucke della Mapei-GB davanti ai suoi connazionali Tom Steels e Eric Vanderaerden."}
{"id": "7955739", "revid": "838137", "url": "https://it.wikipedia.org/wiki?curid=7955739", "title": "Victor Bo\u0219tinaru", "text": "Biografia.\nFormazione.\nSi \u00e8 laureato in storia e geografia all'Universit\u00e0 di Bucarest. Fino al 1989 ha lavorato nelle scuole medie nel distretto di D\u00e2mbovi\u021ba come insegnante delle materie in cui si \u00e8 laureato.\nCarriera politica.\nHa militato nel Fronte di Salvezza Nazionale, \u00e8 stato il suo vicepresidente e leader a D\u00e2mbovi\u021ba, e nel 1990 \u00e8 stato anche presidente del Consiglio regionale provvisorio di unit\u00e0 nazionale. In seguito ha aderito al Partito Democratico, diventando vicepresidente del PD, e per sette anni \u00e8 stato segretario per le relazioni internazionali. Nel 2000 \u00e8 entrato a far parte del Partito Social Democratico, nel quale ha assunto la direzione del dipartimento delle relazioni internazionali. Divenne il suo rappresentante nel Partito del Socialismo Europeo.\nDal 1990 al 2000 ha ricoperto la carica di membro della Camera dei deputati rumena. \u00c8 stato membro della delegazione rumena all'Assemblea parlamentare dell'Organizzazione per la sicurezza e la cooperazione in Europa. In seguito \u00e8 stato consigliere del presidente della camera bassa del Parlamento e nel 2004 \u00e8 stato segretario di Stato per breve tempo presso il Ministero degli affari esteri.\nNel 2007 ha ottenuto il mandato di deputato al Parlamento europeo. Nelle elezioni del 2009, ha ottenuto con successo la rielezione. Nella settima legislatura, \u00e8 diventato membro di un nuovo gruppo chiamato Alleanza Progressista dei Socialisti e dei Democratici, nonch\u00e9 della commissione per le petizioni e della commissione per lo sviluppo regionale. Nel 2014 \u00e8 stato eletto nella nuova legislatura del Parlamento europeo."}
{"id": "7955740", "revid": "729019", "url": "https://it.wikipedia.org/wiki?curid=7955740", "title": "Grote Scheldeprijs 1997", "text": "Il Grote Scheldeprijs 1997, ottantacinquesima edizione della corsa, si svolse il 23 aprile su un percorso con partenza ad Anversa e arrivo a Schoten. Fu vinto dal tedesco Erik Zabel della Deutsche Telekom davanti ai belgi Johan Museeuw e Andrei Tchmil."}
{"id": "7955741", "revid": "287204", "url": "https://it.wikipedia.org/wiki?curid=7955741", "title": "Grote Scheldeprijs 1998", "text": "Il Grote Scheldeprijs 1998, ottantaseiesima edizione della corsa, si svolse il 22 aprile su un percorso di 203\u00a0km, con partenza ad Anversa e arrivo a Schoten. Fu vinto dall'olandese Servais Knaven della TVM-Farm Frites davanti al suo connazionale L\u00e9on van Bon e al belga Bart Leysen."}
{"id": "7955743", "revid": "118915968", "url": "https://it.wikipedia.org/wiki?curid=7955743", "title": "SS-100-X", "text": "SS-100-X \u00e8 il nome in codice usato dal servizio segreto degli Stati Uniti d'America per indicare la limousine presidenziale originariamente utilizzata da John F. Kennedy quando fu in carica; fu l'auto in cui Kennedy e la moglie si trovavano quando venne compiuto l'attentato che uccise il presidente a Dallas, il 22 novembre 1963.\nIn seguito all'assassinio di Kennedy, l'auto ha ricevuto un rivestimento corazzato e un hardtop antiproiettile e il suo esterno blu navy \u00e8 stato dipinto di nero. Riprese il ruolo di limousine presidenziale per il presidente Lyndon B. Johnson fino al 1967 e in seguito rimase in servizio fino al 1978, quando fu inviata all'Henry Ford Museum a Dearborn, Michigan.\nCaratteristiche.\nLa SS-100-X era originariamente un convertibile a quattro porte Lincoln Continental IV serie standard IV del 1961 (modello 74A) costruito dalla Ford Motor Company e assemblato nello stabilimento di Wixom, nel Michigan. Aveva un prezzo al dettaglio di 7.347 dollari (equivalente a 61.599 dollari del 2018).\nL'auto \u00e8 stata trasferita al Garage sperimentale presso il Ford Proving Grounds, dove sono stati aggiunti altri 41 pollici tra le porte anteriori e posteriori e appena oltre le porte posteriori. Il telaio dell'auto \u00e8 stato rinforzato per adattarsi alla lunghezza e al peso aggiuntivi. Era dipinto di un colore blu navy speciale e portato all'Hess &amp; Eisenhardt di Cincinnati, per essere rifoderata e ulteriori modifiche alle specifiche richieste dai serivizi segreti. Durante gli adattamenti all'auto non venne aggiunte a prova di proiettile o antiproiettile. Il parabrezza rimase il vetro di sicurezza standard a due strati che potrebbe essere facilmente sostituito in qualsiasi concessionaria.\nVenne consegnata per la prima volta alla Casa Bianca il 15 giugno 1961 e misurava 6,5 m di lunghezza, aveva un passo di 4 m, era 2 m di larghezza e 1,4 m di altezza. Pesava 3.500\u00a0kg, 719\u00a0kg pi\u00f9 del peso della Lincoln di serie, ed era alimentato da un motore Ford MEL da 350 cavalli (7.000\u00a0cm\u00b3) da 350 cavalli.\nCome coup\u00e9, la Lincoln era equipaggiata con un assortimento di lusso, tra cui un parabrezza a cupola, una copertura nera per il parabrezza, un parabrezza posteriore formale e una sezione anteriore in acciaio inossidabile (nessuno dei quali era a prova di proiettile). Comprendeva anche i telefoni radio a due vie e i gradini retrattili e le maniglie per gli agenti dei servizi segreti. Nessuna armatura \u00e8 stata aggiunta alla carrozzeria, ma il sottocarro e tutti i componenti delle sospensioni sono stati rafforzati. \u00c8 stato montato un sedile posteriore sollevabile idraulicamente. Al momento dell'assassinio, la Lincoln era stata equipaggiata con gli anteriore del 1962 (parafanghi, cofano, griglia e gruppi paraurti).\nAveva un raggio di sterzata speciale di 18,9 m, contro i 20 m del \"bubbletop\" del 1950 dell'auto di Eisenhower che era stato il suo predecessore. Il costo totale delle modifiche \u00e8 stato di circa $ 200.000 (equivalenti a $ 1,31 milioni nel 2018). La limousine \u00e8 stata registrata alla Ford Motor Company ed \u00e8 stata affittata al servizio segreto per una tassa nominale di $ 500 all'anno (equivalente a $ 4.192 nel 2018).\nLa limousine portava la targa GG 300 del Distretto di Columbia. Nel novembre 2015, le targhe sono state vendute all'asta per $ 100.000.\nAssassinio di John Fitzgerald Kennedy.\nIl 21 novembre 1963 la SS-100-X fu caricata su un Fairchild C-123 Provider pilotato dal Capitano Thomason del 76th Airlift Squadron e vol\u00f2 a San Antonio e poi all'aeroporto di Dallas-Love dove venne depositata in un parcheggio sotterraneo.\nDopo il ferimento mortale del John F. Kennedy e il ferimento del governatore John Connally alle 12:30 CST circa, la SS-100-X venne portata al Parkland Memorial Hospital. I proiettili colpirono il telo e il tettuccio apribile in plexiglas. Pi\u00f9 tardi quel pomeriggio alle 15:30 CST, l'auto venne portata all'aeroporto di Dallas-Love e caricata su un Lockheed C-130 Hercules e portata alla Base Aerea Andrews nei pressi di Washington DC, atterrando alle 20:00 EST. Dopo l'arrivo alla base aerea, la limousine presidenziale venne consegnata al garage della Casa Bianca. I servizi segreti e in seguito l'FBI hanno scattato le foto degli interni della limousine e hanno cercato prove prima che fossero accuratamente pulite e analizzate.\nDopo l'assassinio.\nAlla fine di dicembre del 1963, l'auto fu rispedita dalla Hess &amp; Eisenhardt per essere ulteriormente modificata e ricostruita da zero. Per la protezione, la Lincoln ha ricevuto la placcatura di armatura di titanio, vetro antiproiettile e un tetto permanente a prova di proiettile. I cerchi in alluminio massiccio sono stati anche montati all'interno dei pneumatici per renderli a prova di proiettile. Rimase in servizio per altri otto anni, registrando 50.000 miglia a terra e oltre un milione di miglia volando da e verso le sue destinazioni. Il veicolo era equipaggiato con accappatoi presidenziali e moquette di montone e un sistema di comunicazione completo che includeva un patch radiofonico alla Casa Bianca. Fu rimpiazzato nel 1967 e rimase in servizio con incarichi meno importanti fino al 1978, quando venne ritirata e esposta nell'Henry Ford Museum. Verniciata in origine in colore blu navy, l'auto \u00e8 stata ridipinta di nero dopo l'assassinio, per poi verniciarla di nuovo dopo ogni incarico.\nL'ex agente dei servizi segreti Clint Hill, che \u00e8 saltato sulla limousine poco dopo che Kennedy \u00e8 stato colpito, \u00e8 l'ultimo passeggero sopravvissuto della limousine presidenziale durante l'assassinio."}
{"id": "7955745", "revid": "729019", "url": "https://it.wikipedia.org/wiki?curid=7955745", "title": "Grote Scheldeprijs 1999", "text": "Il Grote Scheldeprijs 1999, ottantasettesima edizione della corsa, si svolse il 21 aprile su un percorso di 201\u00a0km, con partenza ad Anversa e arrivo a Schoten. Fu vinto dall'olandese Jeroen Blijlevens della TVM-Farm Frites davanti al tedesco Erik Zabel e all'olandese Tristan Hoffman."}
{"id": "7955749", "revid": "287204", "url": "https://it.wikipedia.org/wiki?curid=7955749", "title": "Grote Scheldeprijs 2000", "text": "Il Grote Scheldeprijs 2000, ottantottesima edizione della corsa, si svolse il 19 aprile su un percorso di 200\u00a0km. Fu vinto dall'italiano Endrio Leoni della Alessio davanti agli olandesi Jeroen Blijlevens e L\u00e9on van Bon."}
{"id": "7955750", "revid": "86599", "url": "https://it.wikipedia.org/wiki?curid=7955750", "title": "C/1959 Q1 Alcock", "text": "C/1959 Q1 Alcock \u00e8 una cometa non periodica scoperta il 25 agosto 1959 dall'astrofilo britannico George Eric Deacon Alcock, \u00e8 la prima cometa scoperta da Alcock. Caratteristica saliente della cometa \u00e8 la relativamente piccola MOID col pianeta Marte."}
{"id": "7955754", "revid": "486946", "url": "https://it.wikipedia.org/wiki?curid=7955754", "title": "Dieci (album)", "text": ""}
{"id": "7955755", "revid": "287204", "url": "https://it.wikipedia.org/wiki?curid=7955755", "title": "HMY Victoria and Albert", "text": "Tre panfili reali britannici hanno portato il nome di HMY \"Victoria and Albert\":"}
{"id": "7955759", "revid": "799504", "url": "https://it.wikipedia.org/wiki?curid=7955759", "title": "Palazzo dei Diversi", "text": "Il Palazzo dei Diversi \u00e8 un edificio trecentesco di Pavia, in Lombardia.\nStoria.\nIl Palazzo dei Diversi si trova a Pavia e fu fatto realizzare dal lucchese Nicoletto Diversi, maestro delle Entrate, funzionario e cortigiano di Gian Galeazzo Visconti, intorno al 1374. Dato il vasto impiego di laterizi in terracotta, fu ben presto denominato dai pavesi \"la casa Rossa\". Sorge sull'area di una delle case della famiglia aristocratica dei Beccaria, che occupavano un lato della piazza e risvoltavano nella via Beccaria. I Beccaria furono signori di Pavia fino al 1357, poi perdettero definitivamente il dominio della citt\u00e0, che fu assoggettata ai Visconti. Rientrati in citt\u00e0 nel 1359, trovarono le loro case devastate. Non \u00e8 ben certo per\u00f2 che i Diversi abbiano abitato il palazzo, poich\u00e9 \u00e8 noto che gi\u00e0 sul finire del Trecento esso era adibito a Monte Frumentario, cio\u00e8 a luogo dove si radunavano e si vendevano le messi e i cereali; pi\u00f9 tardi ospit\u00f2 la corporazione dei macellai. Nella seconda met\u00e0 del Cinquecento il comune acquist\u00f2 l'edificio e vi accentr\u00f2 tutte le macellerie della citt\u00e0. Lo stemma dei Diversi si trova sopra il portone, ora in parte tamponato. Nel XVII secolo il palazzo divenne propriet\u00e0 dei conti fantoni, successivamente pass\u00f2 ai Ciniselli e ad altri, e recentemente ai Ferrari Villa. \nDescrizione.\nL'edificio \u00e8 strutturato su tre piani con cortile interno. Il piano terra era adibito a botteghe, mentre i restanti due piani erano residenziali. Il primo piano era arricchito da eleganti trifore gotiche, di cui solo una si conserva nella sua completezza. A tre piani fuori terra, porticato il piano terreno su pilastri rettangolari che reggono archi acuti, a muratura di mattoni in parte intonacata, l'edificio dovette possedere nel passato una notevole eleganza, seconda forse solo al castello, quale espressione dell'architettura civile tardogotica pavese. Ci\u00f2 si pu\u00f2 arguire dall'unica grande trifora rimasta scoperta, tutta in cotto ma con colonnine in marmo che reggono archi lobati; trifora cui le altre dovevano somigliare. Oggi le rimanenti, al primo piano, sono soltanto intuibili mediante le screpolature o le cadute dell'intonaco. Ancor pi\u00f9 evidenti le tracce di monofore archiacute al secondo piano; ma anche di questa serie solo la prima a sinistra \u00e8 libera. Altre monofore ancora, simili alla precedente, in parte aperte, in parte tamponate, si trovano nei due piani della facciata su via Beccaria, dove si trova anche una bifora, in parte scoperta. Nel 1751 la facciata fu arricchita da un grande affresco barocco, opera di Carlo Antonio Bianchi, ora purtroppo molto rovinato."}
{"id": "7955778", "revid": "110157", "url": "https://it.wikipedia.org/wiki?curid=7955778", "title": "Teatro dell'Opera di Lubiana", "text": "Il teatro dell'Opera di Lubiana (in sloveno \"Ljubljanska opera\" o \"Ljubljanska operna hi\u0161a\") \u00e8 un teatro d'opera della citt\u00e0 di Lubiana, capitale della Slovenia. Si trova tra il museo nazionale e la galleria nazionale.\nStoria.\nL'edificio, inizialmente chiamato Teatro provinciale (in sloveno \"De\u017eelno gledali\u0161\u010de\"), fu edificato tra il 1890 ed il 1982 in stile neorinascimentale dagli architetti cechi Jan Vladimir e Anton Hruby. Prima della costruzione del teatro drammatico nazionale di Lubiana, costruito nel 1911, veniva utilizzato sia per le rappresentazioni in sloveno che in tedesco.\nArchitettura.\nLa facciata del teatro \u00e8 composta da colonne in stile ionico che sorreggono un frontone ed un timpano posizionati sopra l'ingresso del teatro. A lato sono presenti delle rappresentazioni allegoriche realizzate dallo scultore Alojz Gangl."}
{"id": "7955779", "revid": "287204", "url": "https://it.wikipedia.org/wiki?curid=7955779", "title": "USS Franklin", "text": "Cinque unit\u00e0 della United States Navy hanno portato il nome di USS \"Franklin\":"}
{"id": "7955783", "revid": "287204", "url": "https://it.wikipedia.org/wiki?curid=7955783", "title": "USS Grayback", "text": "Due unit\u00e0 della United States Navy hanno portato il nome di USS \"Grayback\":"}
{"id": "7955785", "revid": "287204", "url": "https://it.wikipedia.org/wiki?curid=7955785", "title": "Vecchio zuccherificio di Koloa", "text": "Il vecchio zuccherificio di K\u014dloa faceva parte della prima piantagione di canna da zucchero di successo commerciale alle Hawaii, fondata a K\u014dloa sull'isola di Kauai nel 1835 da Ladd &amp; Company. Questo fu l'inizio di quella che sarebbe diventata la pi\u00f9 grande industria delle Hawaii. L'edificio fu designato National Historic Landmark il 29 dicembre 1962. Rimangono un camino in pietra e le fondamenta del 1840.\nStoria.\nSebbene la canna da zucchero fosse stata coltivata dagli antichi hawaiani su piccoli appezzamenti personali, questa fu la prima produzione commerciale su larga scala alle Hawaii. Joseph Goodrich della missione Hilo e Samuel Ruggles della Missione di Kona avevano sperimentato l'uso dell'agricoltura per sostenere le loro missioni e dare lavoro ai loro studenti. Dopo aver tentato invano di ottenere il reverendo Goodrich, Hooper si trasfer\u00ec nel paese come manager, nonostante non avesse ricevuto alcuna formazione in ingegneria o agricoltura.\nLa piantagione fu fondata qui per via della fertilit\u00e0 generale del terreno, della vicinanza a un buon porto e della posizione vicino al laghetto Maulili che permetteva loro l'uso di una cascata per produrre l'elettricit\u00e0. Questo primo contratto d'affitto non fu acquisito facilmente e i rapporti con i missionari ebbero un ruolo importante nella sua realizzazione. In precedenza la melassa finiva per essere distillata in rum, che i missionari conservatori combattevano costantemente. I fondatori della Ladd &amp; Co. furono William Ladd (1807-1863), Peter A. Brinsmade (1804-1859) e William Northey Hooper (1809-1878). Gli hawaiani resistettero al contratto di affitto della terra e proibirono inizialmente la vendita di provviste ai gestori delle piantagioni. I due gruppi alla fine trovarono una difficile partnership che port\u00f2 a conflitti multipli con il passare del tempo.\nSebbene fossero affittati dal re Kamehameha III, solo furono piantati nel settembre 1835. Un piccolo mulino alimentato dall'acqua del laghetto di Maulili produsse una piccola quantit\u00e0 di melassa nel 1836. I rulli di legno nel mulino si consumarono rapidamente, quindi furono sostituiti con quelli di ferro per aumentare la produzione. Nel 1837 il mulino produsse oltre di zucchero e di melassa. Un mulino successivo, il cui camino e fondamenta sono ancora visibili, fu costruito dal 1839 al 1841 sul torrente Waihohonu. Costruirlo cost\u00f2 circa US $ 16.000.\nControversie di lavoro.\nI gestori della piantagione di canna da zucchero espressero un significativo senso di frustrazione con i lavoratori hawaiani, facendo loro capire che si erano dimostrati \"completamente inutili... come lavoratori\". Il popolo hawaiano veniva descritto come profondamente radicato nel suo retaggio culturale tanto che \"ci vorranno secoli, almeno, prima che capiscano che \u00e8 parte del loro dovere servire fedelmente i loro padroni\". Il direttore delle piantagioni continuava affermando che il lavoro di 10 uomini bianchi equivaleva a quello di 400 hawaiani.\nI proprietari delle piantagioni pagavano ai lavoratori 2 dollari al mese usando \"Valuta Kauai\" che poteva essere utilizzata solo nei negozi di piantagioni per le merci (non pi\u00f9 del 2% sul mercato). Furono fornite case arredate ma dovevano pagare a loro 1 centesimo al giorno. In una rivolta del 1841 contro queste condizioni, i lavoratori hawaiani iniziarono uno sciopero, senza successo, per salari pi\u00f9 alti. Una revisione della storia e delle condizioni di lavoro di K\u014dloa rivela che le vere motivazioni dei proprietari delle piantagioni era di importare manodopera, con una conseguente enorme ondata di globalizzazione per le isole.\nLa piantagione di K\u014dloa utilizzava un sistema di appalti che dava ai lavoratori un interesse per il raccolto, ma impediva loro di trovare un altro impiego senza essere penalizzati. Questi metodi furono in seguito adottati da altri piantatori nel Territorio delle Hawaii che divennero noti come i \"Big Five\".\nCessione e scomparsa.\nLadd &amp; Co. chiuse nel 1844 dopo un fallito tentativo di colonizzare il resto delle isole hawaiane.\nLa piantagione di K\u014dloa fu riacquistata dal governo hawaiano e venduta al dottor Robert Wood, cognato di Hooper, che la gest\u00ec fino al 1874. Nel 1853 un motore a vapore fu usato per alimentare un mulino per la prima volta alle Hawaii. Samuel Burbank svilupp\u00f2 un aratro profondo per aumentare la produzione.\nLa Koloa Agricultural Company fu acquistata dalla famiglia Duncan McBryde nel 1899, che la aggiunse alla loro tenuta e alla \"Piantagione Eleele\". Il loro agente era Theo H. Davies &amp; Co. Nel 1910 Alexander e Baldwin divennero gli agenti e alla fine liquidarono gli altri soci. Il vecchio mulino fu sostituito da uno molto pi\u00f9 grande a est nel 1912, che fu acquisito dalla progettata piantagione American Sugar Company a Molokai. Frank A. Alexander gest\u00ec la compagnia dal 1912 al 1937. Cedric B. Baldwin gest\u00ec la compagnia dal 1938 fino alla seconda guerra mondiale, quando fu ucciso a Iwo Jima. McBryde si fuse con la Grove Farm Company nel 1948. La piantagione fu chiusa nel 1996. Nel 2000 la Grove Farm fu venduta a Steve Case, il cui nonno A. Hebard Case aveva lavorato nella piantagione. Pag\u00f2 25 milioni di dollari USA fece debiti per 60 milioni di dollari, ma fu citato in giudizio da altri azionisti dato che suo padre era stato l'avvocato della compagnia. La causa fin\u00ec in tribunale ma fu archiviata nel 2008."}
{"id": "7955790", "revid": "1305772", "url": "https://it.wikipedia.org/wiki?curid=7955790", "title": "Un uomo d'affari", "text": ""}
{"id": "7955791", "revid": "62748", "url": "https://it.wikipedia.org/wiki?curid=7955791", "title": "La danza della vita (Munch)", "text": "La danza della vita \u00e8 un dipinto del pittore norvegese Edvard Munch, realizzata tra il 1899 e il 1900 e conservato alla Nasjonalgalleriet di Oslo.\nStoria.\nIl dipinto occupava la parte centrale del \"Fregio della vita\", l\u2019ambiziosa opera alla quale Munch cominci\u00f2 a lavorare a partire dal 1886. \"Il Fregio della vita\" fu esposto per la prima volta a Berlino nel 1902, ma, essendo stato concepito come \u201copera aperta\u201d, sub\u00ec numerose variazioni fino al 1918. \nSecondo l\u2019artista, l\u2019opera doveva comprendere tutti gli aspetti della vita umana ed era, infatti, suddivisa in quattro ambiti tematici: nascita dell\u2019amore, sviluppo e dissoluzione dell\u2019amore, angoscia di vivere e morte.\n L\u2019idea del fregio come \u00e8 tipicamente simbolista: ne \u00e8 un celebre esempio il \"Fregio di Beethoven\" di Klimt.\nIl \"Fregio della vita\" mette, inoltre, in evidenza l\u2019influenza esercitata da Gauguin su Munch, proprio per il fatto che l\u2019opera del pittore norvegese sembra riecheggiare \"\"Da dove veniamo? Chi siamo? Dove andiamo?\u201d\", con la differenza che, mentre Gauguin racchiude in un\u2019unica opera immagini che riflettono su tela il mistero della vita, il quadro di Munch nasce come opera aperta ed ammette integrazioni e modifiche nel suo percorso.\nDescrizione.\n\"La danza della vita\" \u00e8 ambientata durante la notte di San Giovanni (23 giugno), considerata tradizionalmente in Norvegia come la notte delle streghe e festeggiata con feste e balli nei prati.\nLo scenario adottato dall\u2019artista \u00e8 tipico di tutti i dipinti che costituivano il \"Fregio della vita\": la scena \u00e8 ambientata in un enorme prato verde che scende verso il mare, nel quale si riflette la luna.\nIl tema affrontato nel dipinto sembra intrecciarsi con le vicende biografiche di Munch, come lui stesso ricorda: \nI personaggi che occupano il centro della tela personificano Tulla Larsen e Gunar Heiberg, il pittore di mediocre talento che la donna spos\u00f2 dopo essere stata lasciata da Munch. \nLa figura di Tulla appare moltiplicata tre volte, secondo lo schema che l\u2019artista aveva gi\u00e0 adottato nel dipinto \"Donna in tre fasi\", dove la donna \u00e8 e che viene ripreso nella \"danza della vita\": la fanciulla in abito bianco, che occupa la parte sinistra della tela, rappresenta la fiducia verso la vita, la purezza e l\u2019illusione amorosa; la figura femminile centrale, che indossa un abito rosso, personifica, invece, la tentazione, la quale, ammaliando il suo compagno di danza, lo trascina nel vortice della passione amorosa; la donna in nero, sulla destra del quadro, \u00e8 l\u2019esclusa, simbolo anche del lutto e della morte, che osserva, con uno sguardo muto e tragico, la felicit\u00e0 delle altre coppie danzanti, consapevole del suo carattere illusorio ed effimero. Le due figure femminili che si trovano ai poli del dipinto incarnano, infatti, la Speranza ed il Dolore, che sono inizio e fine, secondo l\u2019artista, di ogni relazione e sorvegliano l\u2019andamento della danza.\nLa figura maschile in primo piano, nella quale si cela l\u2019alter ego dell\u2019artista, appare come imprigionata nella veste rossa dell\u2019abito della compagna, anche se i due protagonisti sembrano tenersi a distanza pi\u00f9 che fondersi nella danza, aspetto che viene ribadito anche dalla netta linea di contorno che isola ogni figura dalle altre. Il clima festoso, che solitamente accompagna una notte estiva, viene interpretato da Munch come una danza sconcertante: gli sguardi delle coppie, impegnate in un ballo vorticoso che si sviluppa su tutta la superficie del quadro, sono fissi, come allucinati. Proprio questa mancanza di espressione dei volti, che costituisce un tratto caratteristico dello stile dell\u2019artista, contribuisce a rendere l\u2019atmosfera disorientante, come appunta il pittore stesso in uno dei suo diari: \nLo sfondo del dipinto \u00e8, infatti, occupato da una serie di coppie danzanti che si abbandonano al piacere di una notte estiva, ammaliate dal magnetismo erotico della colonna lunare, simbolo del sesso, che distingue nettamente il confine dell\u2019orizzonte. Sul lato destro del quadro risalta, inoltre, la faccia di uomo rivolto verso l\u2019osservatore, che appare come irrigidito nell\u2019estasi e i cui lineamenti ricordano le grottesche figure rappresentate da Ensor. \nPer Munch, l\u2019amore non vince sulla malattia, sulla follia o sulla morte, rappresenta, invece, la forza pi\u00f9 distruttiva di tutte ed \u00e8 incarnato dalla donna. \"La danza della vita\" mette in scena la parabola della vita e della morte, che accompagna la vita di ognuno."}
{"id": "7955792", "revid": "365417", "url": "https://it.wikipedia.org/wiki?curid=7955792", "title": "Episodi de Il commissario Rex", "text": ""}
{"id": "7955793", "revid": "365417", "url": "https://it.wikipedia.org/wiki?curid=7955793", "title": "Episodi de Il commissario Moulin", "text": ""}
{"id": "7955794", "revid": "212348", "url": "https://it.wikipedia.org/wiki?curid=7955794", "title": "Ulrico I del W\u00fcrttemberg", "text": ""}
{"id": "7955797", "revid": "869733", "url": "https://it.wikipedia.org/wiki?curid=7955797", "title": "Episodi de Il laboratorio di Dexter", "text": ""}
{"id": "7955801", "revid": "287204", "url": "https://it.wikipedia.org/wiki?curid=7955801", "title": "USS Hancock", "text": "Tre unit\u00e0 della United States Navy hanno portato il nome di USS \"Hancock\":"}
{"id": "7955804", "revid": "287204", "url": "https://it.wikipedia.org/wiki?curid=7955804", "title": "Van Siclen Avenue", "text": ""}
{"id": "7955807", "revid": "834", "url": "https://it.wikipedia.org/wiki?curid=7955807", "title": "The Far Reality", "text": ""}
{"id": "7955811", "revid": "287204", "url": "https://it.wikipedia.org/wiki?curid=7955811", "title": "USS Helena", "text": "Quattro unit\u00e0 della United States Navy hanno portato il nome di USS \"Helena\":"}
{"id": "7955814", "revid": "31789", "url": "https://it.wikipedia.org/wiki?curid=7955814", "title": "Promontorio di Ancona", "text": ""}
{"id": "7955821", "revid": "31789", "url": "https://it.wikipedia.org/wiki?curid=7955821", "title": "Terremoto di Ancona (1972)", "text": ""}
{"id": "7955824", "revid": "228587", "url": "https://it.wikipedia.org/wiki?curid=7955824", "title": "Crave", "text": ""}
{"id": "7955825", "revid": "834", "url": "https://it.wikipedia.org/wiki?curid=7955825", "title": "Crave (singolo)", "text": ""}
{"id": "7955827", "revid": "1005847", "url": "https://it.wikipedia.org/wiki?curid=7955827", "title": "Piazza della Repubblica (Lubiana)", "text": "La piazza della Repubblica (in sloveno: \"trg Republike\"; in passato piazza della Rivoluzione, in sloveno \"trg revolucije\") \u00e8 la pi\u00f9 grande piazza di Lubiana, la capitale della Slovenia. Per molti anni \u00e8 stata adibita a parcheggio pubblico e mercato, prima della ristrutturazione avvenuta nel 2014. La piazza, posta di fronte al Palazzo dell'Assemblea nazionale, si trova a est provenendo dal parco Tivoli.\nIl 12 giugno 2014, data la sua importanza storica, \u00e8 stata classificata come monumento culturale di importanza nazionale.\nStoria.\nAttualmente nell'area si trovano di resti della citt\u00e0 romana di Emona (in latino \"Aemona\") ed un centro paleocristiano. Durante gli scavi guidati da Ljudmila Plesni\u010dar sono stati rinvenuti numerosi oggetti di valore, attualmente custoditi al museo della citt\u00e0 di Lubiana.\nIn questa piazza, il 26 giugno 1991 il presidente sloveno Milan Ku\u010dan ha dichiarato l'indipendenza della Slovenia dalla Repubblica Socialista Federale di Iugoslavia, sollevando pubblicamente per la prima volta la bandiera della Slovenia. In ricordo di questo evento viene svolta annualmente una commemorazione."}
{"id": "7955828", "revid": "729019", "url": "https://it.wikipedia.org/wiki?curid=7955828", "title": "M.9 (dirigibile)", "text": "Il dirigibile M.9 era un dirigibile di tipo semirigido costruito in Italia dallo Stabilimento Costruzioni Aeronautiche di Roma nella seconda met\u00e0 degli anni dieci del XX secolo per scopi militari. L'\"M.9\" apparteneva alla \"Classe M\", progettata dall'ingegnere Gaetano Arturo Crocco. Nel corso della prima guerra mondiale l'aeronave effettu\u00f2 numerose missioni di guerra al comando del capitano Giuseppe Valle, venendo trasferita alla Regia Marina nel corso del 1917. Impiegata per compiti di esplorazione antisommergibile, fu infine radiata nel corso del 1919.\nStoria del progetto.\nDopo le perdite subite nel 1915 il Regio Esercito e la Regia Marina ordinarono una nuova serie di dirigibili della \"Classe M\", progettata dall'ingegnere Gaetano Arturo Crocco. Si trattava dei dirigibili \"M.6\", \"M.7\", \"M.8\", \"M.9\", \"M.10\" e \"M.11\" dotati di maggior cubatura ed equipaggiati con i propulsori Maybach-Itala D.1 da 180 CV. Dotato di navicella pesante l''\"M.9\" fu realizzato a Ciampino nel corso del 1916, ed entr\u00f2 in servizio nel Regio Esercito nel corso dello stesso anno.\nTecnica.\nSi trattava di un dirigibile di tipo semirigido con la navicella, costruita in tubi d'acciaio rivestiti in tela, capace di trasportate 20 persone, appesa al pallone a mezzo cavi collegati ai nodi di una catenaria di cavo d'acciaio, cucita sulla gualdrappa del dirigibile e collegata alla trave rigida di carena. I timoni di direzione erano due, posizionati sulla parte posteriore del dirigibile, ed aventi configurazione biplana.\nLa propulsione era affidata a due motori Maybach-Itala D.1 a 6 cilindri in linea raffreddati ad acqua, eroganti la potenza di 180\u00a0CV ciascuno, posizionati in coppia al centro della navicella ed azionanti eliche quadripala lignee. I propulsori consentivano all'aeronave di raggiungere una velocit\u00e0 massima di circa 60\u00a0km/h.\nImpiego operativo.\nIl 15 giugno 1916 l'aeronave usc\u00ec dall'hangar di Vigna di Valle, dove era stata completata, decollando al comando del capitano Seymandi per effettuare, una volta in volo, una serie di prove di comunicazione radiofonica con una stazione a terra, situata presso la stazione aerologica della base. L'esperimento, il primo mai effettuato, ebbe pieno successo.\nPrima del trasferimento in zona di operazioni, il comando dell'aeronave fu assunto dal capitano Giuseppe Valle. Il 1 luglio fu eseguita la prima ascensione con Valle come comandante, cui ne segu\u00ec uno di collaudo, della durata di tre ore, il 7 luglio, con trasferimento a Ciampino previo sorvolo della citt\u00e0 di Roma. Dopo una riparazione, per un problema ad un motore, il giorno successivo l''\"M.9\" part\u00ec puntando a nord, verso Vigna di Valle. Dopo un ulteriore volo di collaudo, eseguito il 10 luglio, tre giorni dopo l'aeronave usc\u00ec dall'hangar decollando alle 6:40 verso il fronte, ma a causa di un guasto dovette atterrare a Ciampino.\nDopo alcuni altri voli di collaudo e massa a punto, alle 4:00 del 26 agosto l''\"M.9\" part\u00ec da Ciampino puntando a nord, per un lungo volo di trasferimento verso la zona di operazioni, arrivando sull'aeroscalo dell'Aeroporto di Ferrara-San Luca alle ore 9:20. il 28 agosto si trasfer\u00ec sull'aeroscalo di Casarsa della Delizia, in zona di guerra.\nLa prima missione operativa fu eseguita il 9 settembre 1916, con obiettivo il viadotto di Sistiana, colpito con 600\u00a0kg di bombe lanciate da 1\u00a0850\u00a0m di quota. Il giorno 24, dopo quindici giorni trascorsi all'interno dell'hangar, l'aeronave decoll\u00f2 alle 22:30 per colpire la stazione ferroviaria di Duttogliano, rientrando a Casarsa dopo un volo di cinque ore. Il giorno successivo decoll\u00f2 alle 21:35 per una nuova missione, ma scoperto da un riflettore su Duino dovette rientrare alla base. \nNella notte sul 26 settembre il dirigibile bombard\u00f2 baraccamenti tra Comeno e Castagnevizza.\nNella notte tra il 20 e il 21 febbraio 1917 decoll\u00f2 da Spilimbergo per eseguire una missione di bombardamento su un accampamento nemico vicino all'abitato di Comeno, che venne colpito da 750\u00a0kg di bombe. Durante il volo di rientro il dirigibile fu fatto bersaglio dalla contraerea nemica, ma arriv\u00f2 alla base di partenza alle 3:40 del mattino, senza grossi inconvenienti. Dopo una veloce revisione ai propulsori, la sera del 22 febbraio part\u00ec nuovamente alle 0:10 per effettuare una missione di bombardamento sul campo d'aviazione di Prosecco, colpito con 700\u00a0kg di bombe da una quota di 2\u00a0500\u00a0m, rientrando a Spilimbergo alle ore 4:50. Nel mese di aprile, dopo una missione operativa, il dirigibile rimase danneggiato durante un atterraggio a Casarsa, riportando danni alla navicella. Riparato sommariamente, nella notte tra il 21 e il 22 aprile decoll\u00f2 per la sua 57\u00aa ascensione, attraversando l'Isonzo per colpire la linea ferroviaria dietro il Dosso Faiti con 18 bombe. Subito dopo lo sgancio il dirigibile fu inquadrato da un proiettore nemico, ma sal\u00ec rapidamente a 4\u00a0600\u00a0m fatto segno dai colpi dell'artiglieria contraerea, e sempre inquadrato dal proiettore.\nAlleggeritosi il pi\u00f9 possibile sal\u00ec fino a 4\u00a0600\u00a0m, ma il fortissimo vento lo spinse lungo tutto lo schieramento nemico fino a Duino, sempre fatto segno dall'artiglieria contraerea nemica. Riusc\u00ec a rientrare a Spilimbergo alla 4:00 del mattino, senza pi\u00f9 zavorra e con pochissimo carburante a bordo. Nuova missione il 16 maggio, in cui vi fu una quasi collisione con il gemello \"M.10\" a causa delle pessime condizioni atmosferiche, che lo costrinsero a rientrare anzitempo alla base. Ripart\u00ec nuovamente la sera successiva, mentre infuriava la battaglia intorno a Gorizia, colpendo con 30 bombe un accampamento nemico sulla strada fra Ovcia-Draga e Vogrsko. Nuova missione il 24 maggio contro la stazione ferroviaria di Santa Lucia (poi Lucia (Pirano)), e un'altra il 18 giugno contro le postazioni austro-ungariche sull'Hermada.\nOrmai logorata dall'intenso uso bellico, l'aeronave fu riportata a Ciampino nel mese di luglio, venendo impiegata per un certo periodo per l'addestramento, e infine trasferita alla Regia Marina con compiti di ricognizione antisommergibili.\nAssegnato sull'aeroscalo di Pontedera il dirigibile vi rimase fino alla fine della guerra. Nei primi mesi del 1919, fu utilizzato su richiesta dell'Ispettorato Aeronautico, per raccogliere fondi da assegnare alle famiglie delle vittime di guerra. Al costo di \u00a3 100 si poteva, previa prenotazione, partecipare ad una escursione in volo della durata di 2 ore su tre percorsi a scelta, mentre con \u00a3 5 ci si poteva avvicinare all'hangar per assistere alle operazioni preliminari e alla fase di partenza. In questo modo fu raccolta la somma di oltre \u00a3 2\u00a0600 che venne interamente devoluta in beneficenza. Definitivamente radiato, l'M.9 fu infine demolito. Era stato citato 8 volte nel bollettino del Comando Supremo."}
{"id": "7955829", "revid": "287204", "url": "https://it.wikipedia.org/wiki?curid=7955829", "title": "Coppa Italia di Serie A2 2018-2019", "text": ""}
{"id": "7955831", "revid": "287204", "url": "https://it.wikipedia.org/wiki?curid=7955831", "title": "Coppa Italia di Serie A2 2017-2018", "text": ""}
{"id": "7955833", "revid": "287204", "url": "https://it.wikipedia.org/wiki?curid=7955833", "title": "Coppa Italia di Serie A2 2016-2017", "text": ""}
{"id": "7955834", "revid": "287204", "url": "https://it.wikipedia.org/wiki?curid=7955834", "title": "Coppa Italia di Serie A2 2015-2016", "text": ""}
{"id": "7955835", "revid": "287204", "url": "https://it.wikipedia.org/wiki?curid=7955835", "title": "Coppa Italia di Serie A2 2014-2015", "text": ""}
{"id": "7955837", "revid": "767487", "url": "https://it.wikipedia.org/wiki?curid=7955837", "title": "Penisola di Michajlov", "text": "La penisola di Michajlov () \u00e8 un promontorio che si trova nel mare di Kara sulla riva di Khariton Laptev nella parte occidentale della penisola del Tajmyr. Amministrativamente appartiene al Tajmyrskij rajon del Territorio di Krasnojarsk, nel Circondario federale della Siberia. Fa parte della Riserva naturale del Grande Artico. A sud-ovest della penisola si trovano gli Isolotti di Minin."}
{"id": "7955838", "revid": "287204", "url": "https://it.wikipedia.org/wiki?curid=7955838", "title": "Coppa Italia di Serie A2 2013-2014", "text": ""}
{"id": "7955839", "revid": "104866099", "url": "https://it.wikipedia.org/wiki?curid=7955839", "title": "San Servazio di Tongres", "text": ""}
{"id": "7955844", "revid": "104866120", "url": "https://it.wikipedia.org/wiki?curid=7955844", "title": "Beata Giuliana di Norwich", "text": ""}
{"id": "7955845", "revid": "287204", "url": "https://it.wikipedia.org/wiki?curid=7955845", "title": "Coppa Italia di Serie A2 2012-2013", "text": ""}
{"id": "7955846", "revid": "287204", "url": "https://it.wikipedia.org/wiki?curid=7955846", "title": "Coppa Italia di Serie A2 2011-2012", "text": ""}
{"id": "7955847", "revid": "1713363", "url": "https://it.wikipedia.org/wiki?curid=7955847", "title": "Musa acuminata \u00d7 balbisiana", "text": ""}
{"id": "7955849", "revid": "15756", "url": "https://it.wikipedia.org/wiki?curid=7955849", "title": "Virgilio Marone Grammatico", "text": "Virgilio Marone Grammatico \u00e8 stato uno scrittore latino vissuto nel VII secolo, autore di due trattati grammaticali medievali intitolati \"Epitomae\" ed \"Epistolae\".\nBiografia.\nVirgilio \u00e8 un autore di cui si hanno pochissime notizie e sul quale sono state fatte diverse ipotesi riguardo alla provenienza, riguardo alla cronologia e riguardo al significato delle sue opere. Nelle \"Epitomae\" Virgilio racconta di essere terzo nella discendenza di tre grammatici con il medesimo nome: il primo Virgilio sarebbe stato allievo di Donato e avrebbe scritto settanta volumi sulle regole metriche e una lettera nella quale avrebbe spiegato la natura del verbo, indirizzata al secondo Virgilio, \"Asianus Virgilius\", allievo di Donato di Troia, che \"dicono avesse vissuto mille anni\" e che and\u00f2 a Roma, dove conobbe Romolo e fond\u00f2 una scuola di grammatica; il secondo Virgilio sarebbe stato alunno del primo e avrebbe scritto un libro sui dodici tipi di latino; il maestro di Virgilio, Enea, avrebbe percepito il genio del suo discepolo e dunque avrebbe dichiarato che egli dovesse chiamarsi \"Virgilio Marone\", perch\u00e9 lo spirito del poeta latino viveva in lui: molto probabilmente il nome tramandato di questo autore \u00e8 una finzione letteraria.\nDatazione.\nIl primo a identificare Virgilio come un certo \"Virgilius Tolosanus\" della fine del VI sec. fu Angelo Mai, a partire dalla testimonianza di Abbone di Fleury (tardo X sec.), ma a partire da quel momento si sono susseguite diverse ipotesi di datazione: le pi\u00f9 estreme cronologicamente arrivavano a datare l\u2019autore al V sec. (Zimmer e Meyer) fino al IX sec. (Osann). I limiti cronologici pi\u00f9 convincenti sono stati proposti da Herren, che ha indicato come limite minimo il 636, anno della pubblicazione delle \"Etymologiae\" di Isidoro di Siviglia e il limite massimo i primi decenni dell\u2019VIII sec., a partire dalle testimonianze di utilizzo letterario dell\u2019opera virgiliana da parte di Beda e di Aldelmo di Malmesbury. L\u2019uso di Isidoro da parte di Virgilio \u00e8 provato dalla presenza di molte etimologie che presentano paralleli in specifiche parti delle \"Etymologiae\", pur con la presenza di etimologie che divergono dalle indicazioni isidoriane; la sicura influenza di Isidoro esclude ogni datazione precedente all'inizio del VII sec., e tale limite \u00e8 ulteriormente confermato dalla comparsa di numerose citazioni e riprese dell\u2019opera di Virgilio solo a partire dalla seconda met\u00e0 del VII sec. La lettera di Aldelmo di Malmesbury indirizzata a Heahfrith, datata nel 690, si conclude con un gruppo di versi tratti dalle \"Epistolae\" di Virgilio, pur con cambiamenti di parole e con il metro scorretto, che proverebbe la possibilit\u00e0 che Aldelmo avesse sotto gli occhi l\u2019opera di Virgilio. L\u2019influenza di Virgilio su Beda \u00e8 questione aperta, anche se sembra che in certi momenti Beda favorisca Virgilio su Isidoro nell'etimologia di un nome; comunque in questo senso il 724, anno in cui Beda comincia a comporre il \"De temporum ratione\", sembra il limite massimo per la composizione dell\u2019opera di Virgilio.\nProvenienza.\nLa grande maggioranza degli studiosi ha posto Virgilio in Gallia, pi\u00f9 precisamente a Tolosa, pochi hanno diviso la sua carriera in Gallia o Spagna, considerando un trasferimento in Irlanda (Zimmer, Bischoff); Bischoff sosteneva che fosse ebreo o avesse avuto almeno una formazione ebrea. Le prove della provenienza gallica riguardano in particolare un passo di Abbone di Fleury (tardo X sec.) che ne parla come \"Virgilius Tolosanus\", dando tuttavia indicazioni di opere che non corrispondono a quelle da noi conosciute, quindi l\u2019identificazione \u00e8 del tutto incerta (non esiste un altro autore cos\u00ec chiamato in altre fonti); altre prove riguardano le allusioni alla Gallia e in particolare l\u2019enigmatico riferimento ai \"Galli nostri\", che Herren identifica tuttavia come una distinzione fra il proprio gruppo linguistico e quello dei Galli; un confronto dell\u2019opera di Virgilio con le \"Mitologiae\" di Fulgenzio proposto da Adamik ha rivelato delle vicinanze fra i due testi che potrebbero far pensare a una comune appartenenza (la Gallia) ed epoca storica (l\u2019inizio del VI sec.), che tuttavia non pu\u00f2 essere accettata se si considera la quasi certa influenza di Isidoro nell'opera di Virgilio. Le prove della provenienza spagnola riguardano un\u2019unica indicazione conservata nella Biblioteca Ambrosiana di Milano, che ne parla come \"Virgilius Presbiter Hispanus\"; non esistono altre attestazioni simili. Le prove della provenienza irlandese riguardano la rilevante tradizione in manoscritti irlandesi, tanto che si pu\u00f2 essere abbastanza certi che i primi lettori di Virgilio fossero irlandesi oppure inglesi con connessioni con l\u2019Irlanda, oltre che la presenza di influenze dell\u2019irlandese, lingua non molto comune al di fuori dell\u2019Irlanda stessa, all'interno del testo: all'interno dell\u2019opera si trovano parole irlandesi curiosamente cambiate per sembrare latine (ad esempio variano di una lettera) e sono presenti connessioni etimologiche fra latino e irlandese.\nOpere.\nLe due opere conosciute di Virgilio Grammatico sono le \"Epitomae\" e le \"Epistolae\", due trattati grammaticali di incerta natura e finalit\u00e0.\nContenuto.\nI contenuti delle \"Epitomae\" sono modellati sull'opera del grammatico antico Donato, l\u2019\"Ars Maior\": diversi capitoli dedicati alle unit\u00e0 linguistiche minime (lettere, sillabe, unit\u00e0 metriche), trattazione delle otto parti del discorso (nomi, pronomi, verbi, avverbi, participi, preposizioni, congiunzioni e interiezioni), sillabismo, etimologie, lista dei precedenti grammatici; le \"Epistolae\" corrispondono all\u2019\"Ars minor\" di Donato e trattano solamente delle otto parti del testo.\nLa stranezza degli scritti riguarda la presenza sia di contenuti tipici dei trattati di grammaticali medievali (\"De littera\", \"De syllaba\", \"De metris\") sia sezioni particolari, come il \"De cognominatibus\", raccolta di particolari etimologie e il \"De catalogo grammaticorum\", lista di grammatici fin dal tempo di Donato di Troia, grammatico fittizio; la trattazione \u00e8 inoltre inframmezzata da aneddoti ed excursus su vari argomenti, in particolare:\nQuaedam quidem uocalium mobiles sunt, quaedam autem stabiles, mobilesque aliquoties fortes (\u2026) mulae [sic] praeterea litterarum ob hoc fortes fortitosae sunt, quia solae absque ullius alterius amminisculatione valent, ut \"a e o c\". (\"Epitomae,\" II, 2, 31, 41) [Alcune delle vocali sono mobili, altre invece fisse, e le vocali mobili a volte risultano forti (\u2026) inoltre molte lettere sono forti perch\u00e9 da sole, senza l\u2019aggiunta di nessun'altra, hanno un significato, come \"a e o c.\"]\nSignificato.\nIl significato dell\u2019opera \u00e8 oscuro, non rientrando nei classici canoni dei trattati grammaticali, tanto che la ricerca riguardo alle fonti grammaticali si \u00e8 rivelata poco proficua e sembra che le citazioni e le divagazioni siano frutto della sua originalit\u00e0 creativa; pi\u00f9 che un trattato grammaticale \u00e8 probabile che si tratti di un testo letterario e con ogni probabilit\u00e0 parodistico o comunque con finalit\u00e0 comiche, considerato da Lehmann come \"una riuscita parodia\". Gli effetti comici interni all'opera sono diversi:\nI limiti di questa interpretazione sono stati indicati da diversi autori, che hanno invitato a leggere l\u2019opera con seriet\u00e0 e inserirla nel contesto pedagogico legato all'insegnamento scolastico, quindi non continuamente e programmaticamente parodistico; questa tesi \u00e8 stata tanto pi\u00f9 sottolineata dall'analisi di Law sul contenuto sapienziale dell\u2019opera, rivelando una figura piuttosto poliedrica di un autore che non pu\u00f2 essere ridotto a semplice parodista.\nFonti.\nLe fonti citate all'interno dell\u2019opera sono probabilmente fittizie: alcuni sono autori classici (diversi \"Ciceroni, Lucani, Donati\"), altri personaggi classici e storici (\"Enea, Cornelio, Marcello\"), mente altri sono incomprensibili e forse di origine barbara (\"Bregandus, Luugenocus, Fassica\"), ma Virgilio li indica sempre come latini o romani e dice di essere anche a conoscenza dei lavori dei greci ed ebrei; probabile quindi che le \u201ccitazioni\u201d interne all'opera siano in realt\u00e0 asserzioni dell\u2019autore stesso attribuite a personaggi fittizi.\nLe fonti reali sono probabilmente Donato e Prisciano per le parti strettamente grammaticali; per le etimologie l\u2019influenza di Isidoro \u00e8 dovuta anche al pensiero generale alla base dell\u2019opera isidoriana, ovvero che il significato della parola risieda gi\u00e0 nel suo significante; altre fonti sicure sono la Bibbia e i Padri della Chiesa, soprattutto Girolamo; la conoscenza dei classici \u00e8 invece estremamente limitata: Virgilio dimostra di non conoscere la prosodia classica, gli autori classici citati sono fittizi, e questo potrebbe deporre a favore della sua collocazione in area irlandese, dal momento che la lettura dei classici continua a esistere nel VII sec. in area iberica e nel nord Italia, mentre gli irlandesi che conoscevano i classici li conoscevano solamente se emigrati nel continente.\nInfluenza post-morte.\nTutti i grammatici che usano Virgilio prima del IX secolo (Aldelmo, Bonifacio e Beda) sono inglesi, mentre le prime opere del IX secolo che traggono citazioni da Virgilio, sia direttamente sia tramite raccolte di estratti, sono di origine continentale. Bonifacio e Beda, e forse Alcuino nel \"De ortografia\", utilizzano esclusivamente le \"Epitomae\"; con l'eccezione del riferimento nell'opera di Aldelmo, l\u2019uso delle \"Epistolae\" \u00e8 attestato solamente nel IX sec. in area continentale. In generale le \"Epitomae\" erano meglio conosciute rispetto alle \"Epistolae\", che infatti sono tramandate da un singolo manoscritto degli inizi del IX secolo.\nBench\u00e9 si trovino moltissime testimonianze di riuso dell\u2019opera virgiliana in area irlandese, il testo non fu capito dai medievali: si trattava di una parodia difficile e dotta, prodotta per un ambiente ancora ricco di sollecitazioni e della presenza della cultura antica vissuta all'insegna della continuit\u00e0; questa caratteristica, secondo Polara, mette in dubbio la sua provenienza irlandese: sembra che nessuno degli irlandesi abbia capito la comicit\u00e0 dell\u2019opera ed \u00e8 strano se si trattava del pubblico che Virgilio aveva in mente. In generale nessuna grammatica che trae contenuti da Virgilio ne trae le parti comiche o, se le trae, non le tratta effettivamente come tali.\nUna teoria alternativa per spiegare lo strano carattere della sua ricezione \u00e8 stata proposta da Gamberini che nota che il periodo in cui vengono compilati i codici oggi conosciuti (IX sec.) rappresenta anche la fine della diffusione del testo; a questo si aggiunge che parti consistenti del testo, soprattutto quelle pi\u00f9 comiche e bizzarre, non sono recepite da alcuna grammatica e questo mette in dubbio che il testo oggi conosciuto fosse quello conosciuto fino al IX sec.: la riforma carolingia si dimostr\u00f2 particolarmente ostile verso i vecchi modelli di insegnamento irlandese, imponendone di nuovi ed \u00e8 possibile che in questo processo la grammatica di Virgilio, cos\u00ec bislacca e oscura, sia stata messa da parte favorendo un metodo di insegnamento pi\u00f9 moderno e razionale; in questo contesto l'opera virgiliana sarebbe quindi stata attaccata nei contenuti, rendendola materiale per una rielaborazione di stampo satirico, con interpolazione di parti comiche originariamente assenti, che avrebbero prodotto i tre manoscritti oggi conosciuti; la tradizione indiretta, al contrario, mancante delle parti comiche, rappresenterebbe il testo pi\u00f9 antico e irrimediabilmente perduto.\nTradizione manoscritta.\nLe \"Epitomae\" sono conservate, con lacune di varia grandezza, in tre manoscritti del IX sec.:\nInoltre sono conservati sette frammenti:\nSolamente i codici di Napoli e di Amiens conservano tutti i quindici capitoli delle \"Epitomae\", di cui gli ultimi tre in forma abbreviata.\nLe \"Epistolae\" sono conservate solamente nel codice di Napoli. Esiste inoltre una ricca tradizione di raccolte di estratti dall'opera di Virgilio."}
{"id": "7955850", "revid": "1522738", "url": "https://it.wikipedia.org/wiki?curid=7955850", "title": "Colpo di Stato a San Marino", "text": ""}
{"id": "7955851", "revid": "287204", "url": "https://it.wikipedia.org/wiki?curid=7955851", "title": "Coppa Italia di Serie A2 2010-2011", "text": ""}
{"id": "7955852", "revid": "834", "url": "https://it.wikipedia.org/wiki?curid=7955852", "title": "The Slayers of Seth", "text": ""}
{"id": "7955854", "revid": "212348", "url": "https://it.wikipedia.org/wiki?curid=7955854", "title": "Shakhboz Kholmirzayev", "text": ""}
{"id": "7955855", "revid": "104866443", "url": "https://it.wikipedia.org/wiki?curid=7955855", "title": "Beato John Bodey", "text": ""}
{"id": "7955860", "revid": "767487", "url": "https://it.wikipedia.org/wiki?curid=7955860", "title": "Pandemic (film 2016)", "text": "Pandemic \u00e8 un film statunitense del 2016 diretto da John Suits.\nTrama.\nIn un futuro prossimo, un virus di proporzioni epiche ha devastato il pianeta Terra, dove il numero degli infetti supera quello delle persone sane, ma l'unica speranza \u00e8 quella di trovare una cura per sconfiggere l'epidemia. La dottoressa Lauren Chase che dopo la caduta di New York si \u00e8 trasferita a Los Angeles, ha una missione affidatagli dal comando: portare la sua squadra sul campo e salvare il maggior numero di sopravvissuti.\nSu di un vecchio scuolabus la squadra, composta da quattro persone, dovr\u00e0 attraversare Los Angeles diretta ad una scuola dove sono stati segnalati dei sopravissuti e dove \u00e8 dispersa un'altra squadra di recupero."}
{"id": "7955878", "revid": "767487", "url": "https://it.wikipedia.org/wiki?curid=7955878", "title": "Frankie (film 2019)", "text": "Frankie \u00e8 un film del 2019 scritto e diretto da Ira Sachs.\nTrama.\nUna famiglia europea si trova a Sintra, in Portogallo, per un'ultima vacanza. Nel corso del soggiorno verranno a galla fratture e sentimenti profondi.\nDistribuzione.\nLa pellicola \u00e8 stata presentata in concorso al Festival di Cannes 2019 e distribuita nelle sale cinematografiche francesi a partire dal 28 agosto dello stesso anno."}
{"id": "7955883", "revid": "834", "url": "https://it.wikipedia.org/wiki?curid=7955883", "title": "The Assassins of Isis", "text": ""}
{"id": "7955885", "revid": "124928949", "url": "https://it.wikipedia.org/wiki?curid=7955885", "title": "Super ShowDown 2019", "text": "Super ShowDown 2019 \u00e8 stata la seconda edizione dell'omonimo evento in pay-per-view di wrestling prodotto dalla WWE. L'evento si \u00e8 svolto il 7 giugno 2019 al King Abdullah International Stadium di Gedda (Arabia Saudita).\nL'evento \u00e8 ricordato per la pi\u00f9 grande Battle Royal mai avvenuta nella storia della WWE con cinquanta partecipanti.\nStoryline.\nIl 13 maggio 2019 \u00e8 stato annunciato dalla WWE che il WWE Hall of Famer Goldberg torner\u00e0 a Super ShowDown per sfidare The Undertaker. Si tratta del primo incontro in assoluto fra i due. Nel medesimo giorno sono stati annunciati anche un match fra Randy Orton e Triple H e una Battle Royal a 50 uomini.\nIl 18 maggio, in aggiunta, \u00e8 stato annunciato un match fra Bobby Lashley e Braun Strowman.\nNella puntata di \"Raw\" del 15 aprile Andrade ha sconfitto l'Intercontinental Champion Finn B\u00e1lor in un match non titolato. Successivamente, sia B\u00e1lor che Andrade sono passati al roster di \"SmackDown\", dove il primo si \u00e8 preso la rivincita sul secondo sempre in un incontro non titolato del 23 aprile. Il 19 maggio un match fra Andrade e Finn B\u00e1lor per l'Intercontinental Championship \u00e8 stato annunciato per Super ShowDown.\nNella puntata di \"SmackDown\" del 16 aprile Vince McMahon ha annunciato Elias come il pi\u00f9 grande acquisto della storia dello show, ma tale annuncio \u00e8 stato interrotto da Roman Reigns, il quale ha colpito sia Elias che Vince con un Superman Punch. La settimana successiva, Shane McMahon, figlio di Vince, ha sfidato Reigns, il quale \u00e8 stato a sua volta attaccato da Elias, il quale poi lo ha sfidato per Money in the Bank. Il 19 maggio, a Money in the Bank, Reigns ha sconfitto Elias in dieci secondi. Nella puntata di \"Raw\" del 20 maggio Shane ha dunque sfidato Reigns per Super ShowDown.\nNella puntata di \"SmackDown\" del 21 maggio il WWE Champion Kofi Kingston ha sconfitto Sami Zayn in un match non titolato ma, a fine incontro, Kingston \u00e8 stato brutalmente attaccato dal rientrante Dolph Ziggler (appartenente al roster di \"Raw\"), il quale lo ha poi sfidato per un match per il WWE Championship a Super Show-Down, con Kingston che ha accettato.\nNella puntata di \"Raw\" del 27 maggio Baron Corbin ha sconfitto The Miz, Bobby Lashley e Braun Strowman in un Fatal 4-Way match, diventando lo sfidante di Seth Rollins all'Universal Championship a Super ShowDown.\nA Money in the Bank, i Lucha House Party (Gran Metalik, Kalisto e Lince Dorado) (appartenenti al roster di \"Raw\") hanno attaccato Lars Sullivan (appartenente al roster di \"SmackDown\"), senza che il match fra i quattro potesse avvenire. La sera dopo, a \"Raw\", Sullivan \u00e8 stato nuovamente attaccato dai Lucha House Party riuscendo per\u00f2 a respingerli. Il 28 maggio \u00e8 stato annunciato che, a Super ShowDown, i Lucha House Party avrebbero affrontato Sullivan in un 3-on-1 Handicap match.\nIl 5 giugno \u00e8 stato annunciato che i Revival (Dash Wilder e Scott Dawson) e gli Usos (Jey Uso e Jimmy Uso) si sarebbero affrontati nel Kick-off di Super ShowDown."}
{"id": "7955887", "revid": "71433", "url": "https://it.wikipedia.org/wiki?curid=7955887", "title": "Frankie (film)", "text": ""}
{"id": "7955888", "revid": "205250", "url": "https://it.wikipedia.org/wiki?curid=7955888", "title": "Nicoletto Diversi", "text": "Biografia.\nEra figlio di Nello di Lippo che faceva parte dei Quartigiani, famiglia nobile di Lucca preminente nella politica locale sin dal secolo precedente. \nLe prime informazioni sulla sua attivit\u00e0 risalgono al 1364, citato come sostenitore di Firenze nella guerra tra questa citt\u00e0, Lucca e Pisa.\nAgli inizi degli anni 1380 pass\u00f2 al servizio di Gian Galeazzo Visconti gestendo le entrate del ducato di Milano, anche se non \u00e8 chiaro come acquis\u00ec queste capacit\u00e0.\nDivenne cittadino di Milano ed incontr\u00f2 i favori del duca che lo teneva in grande conto. \nLa sua fortuna crebbe notevolmente e fu in grado di acquistare terreni e propriet\u00e0 nel ducato di Milano, facendo costruire a Pavia il Palazzo dei Diversi. Fu spesso a Lucca e a Pisa per curare gli interessi del duca. In una di queste occasioni rimase coinvolto in una manovra tendente a far acquisire Pisa al ducato di Milano, venne scoperto e arrestato e riusc\u00ec ad assere liberato soltanto dopo il pagamento di una notevole somma di denaro.\nA seguito di questo evento cadde in disgrazia presso il duca e di lui si perse ogni traccia. Non si conosce ne il luogo ne la data della sua morte, che dovrebbe essere stata successiva al 1404."}
{"id": "7955891", "revid": "104866775", "url": "https://it.wikipedia.org/wiki?curid=7955891", "title": "Beato Giovanni Duns Scoto", "text": ""}
{"id": "7955893", "revid": "380654", "url": "https://it.wikipedia.org/wiki?curid=7955893", "title": "Super ShowDown", "text": "Super ShowDown \u00e8 un evento in pay-per-view di wrestling organizzato annualmente dalla WWE dal 2018 al 2020."}
{"id": "7955894", "revid": "767487", "url": "https://it.wikipedia.org/wiki?curid=7955894", "title": "Daphlapur (stato)", "text": "Lo Stato di Daphlapur fu uno stato principesco del subcontinente indiano, avente per capitale la citt\u00e0 di Daphlapur.\nStoria.\nLo stato venne fondato nel 1680 attorno alla citt\u00e0 di Daphlapur. Un tempo parte dei territori dei Maratha, divenne in seguito uno \"jagir\" (feudo).\nLo stato di Daphlapur ed il vicino Jath, durante il periodo coloniale inglese, furono gli unici due stati appartenenti all'Agenzia di Bijapur sotto la presidenza di Bombay, che divennero poi parte dell'Agenzia degli stati del Deccan. La terza vedova dell'ultimo regnante, la Ranibai Lakshmibai Saheb, mor\u00ec senza eredi e la dinastia stessa si estinse. Daphlapur fin\u00ec quindi per essere annesso allo stato di Jath il 27 gennaio 1917; i regnanti di Jath erano infatti imparentati con quelli di Daphlapur e pertanto risultarono i parenti legittimi pi\u00f9 prossimi a succedere. Lo stato di Jath cess\u00f2 poi a sua volta di esistere l'8 marzo 1948 quando entr\u00f2 a far parte dello stato di Bombay nell'India repubblicana.\nLo stato disponeva di sei villaggi in totale sotto il proprio dominio, con un'area di soli 249 km2 ed una popolazione di 6006 abitanti nel 1881.\nGovernanti.\nI regnanti di Daphlapur ebbero il titolo di \"Deshmukh\"."}
