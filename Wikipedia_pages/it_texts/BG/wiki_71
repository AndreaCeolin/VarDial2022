{"id": "8189781", "revid": "712828", "url": "https://it.wikipedia.org/wiki?curid=8189781", "title": "Montagne della Terra di Mezzo", "text": "Questo \u00e8 l'elenco delle montagne della Terra di Mezzo, che fanno parte dell'universo immaginario fantasy creato dallo scrittore inglese J. R. R. Tolkien. La lista contiene catene montuose, colli, vette e passi montani che si trovano nelle regioni di Aman e della Terra di Mezzo.\nMontagne.\nCaradhras.\nIl Caradhras, chiamato anche Cornorosso in ovestron e \"Barazinbar\" in khuzdul, \u00e8 un picco delle Montagne Nebbiose. Insieme al Celebdil e al Fanuidhol, \u00e8 la pi\u00f9 settentrionale delle tre montagne che sovrastano il reame nanico di Moria. Le miniere di mithril, su cui la ricchezza di Moria \u00e8 fondata, si estendono proprio sotto di esso. Al di sotto del limite delle nevi perenni, il Caradhras \u00e8 descritto come avente versanti di un rosso scuro, come macchiati di sangue, che \u00e8 forse l'origine del suo nome. La montagna domina il Passo Cornorosso, uno stretto sentiero di montagna che permette l'attraversamento delle Montagne Nebbiose.\nIl Caradhras per secoli ebbe una cattiva reputazione, guadagnandosi l'appellativo di \"il Crudele\", per il suo accanirsi contro i viaggiatori. Nel \"Signore degli Anelli\", la Compagnia dell'Anello tenta di attraversare il Caradhras nel suo viaggio alla volta di Mordor, ma fallisce a causa delle tempeste scatenate dalla montagna stessa. La Compagnia si rassegna quindi ad attraversare le miniere di Moria.\nIl nome Caradhras \u00e8 sindarin e significa \"Cornorosso\". \u00c8 composto da \"caran\" \"rosso\" e \"ras\" \"corno\".\nCelebdil.\nCelebdil, chiamato anche Argentacuspide in ovestron e \"Zirak-zigil\" in khuzdul, \u00e8 un picco delle Montagne Nebbiose. Insieme al Caradhras e al Fanuidhol, \u00e8 una delle tre montagne che sovrastano il reame nanico di Moria. Sulla sua sommit\u00e0 si trova la torre di Durin, dove Gandalf combatte contro il Flagello di Durin ne \"Il Signore degli Anelli\". In una lettera del 1968, Tolkien identifica la svizzera Silberhorn come gli apparve campeggiando vicino M\u00fcrren, nel 1911, come \u00abl'Argentacuspide dei miei sogni\u00bb.\nEchoriath.\nGli Echoriath o Monti Cerchianti si trovano nel Beleriand settentrionale, vicino agli Ered Wethrin. Gli Echoriath formavano una naturale cerchia di montagne, chiudendo cos\u00ec la valle pi\u00f9 tardi chiamata Tumladen, dove gli Elfi costruirono la citt\u00e0 di Gondolin. Un sentiero nascosto attraverso gli Echoriath, la Via di Fuga, costituiva l'unica via d'accesso alla citt\u00e0, una strada protetta da sette cancelli. Agli Echoriath \u00e8 intitolata la catena degli Echoriath Montes su Titano.\nEphel D\u00faath.\nGli Ephel D\u00faath (lett. \"Cinta d'ombra\") o Montagne dell'Ombra circondano le terre occidentali e meridionali di Mordor. Al Morannon si incontrano con gli Ered Lithui, in modo che le due catene isolino efficacemente Mordor, su tre lati, dall'invasione. Il passo di Cirith Ungol attraversa gli Ephel D\u00faath dalle scale di Cirith Ungol dietro Minas Morgul fino alla torre di Cirith Ungol. Anche la fortezza di Durthang era situata negli Ephel D\u00faath.\nEred Gorgoroth.\nGli Ered Gorgoroth (lett. \"Monti di terrore\") si estendevano nel nord della Terra di Mezzo, durante la Prima Era. Erano il confine a sud dell'altopiano di Dorthonion, e separavano il Dorthonion e le pianure settentrionali di Ard-galen dal Beleriand vero e proprio. Furono cos\u00ec chiamate dai sindar del Doriath dopo che il ragno gigante Ungoliant ne fece sua temporanea dimora, e vi producesse diversi ragni malvagi, i quali tessero ragnatele cos\u00ec fitte che non lasciavano passare la luce, e tutto l'ambiente ne fu avvelenato. Il Gorgoroth non aveva sentieri conosciuti, e anche gli orchi di Morgoth evitavano la zona e ne stavano alla larga. In tutta la Prima Era si racconta che solo Beren figlio di Barahir abbia passato la catena montuosa, ma non parl\u00f2 mai del suo terribile viaggio. Come il resto del Belierand, anche gli Ered Gorgoroth scomparvero sotto le acque del mare durante la Guerra d'Ira, mentre solo l'altopiano di Dorthonion sopravvisse come isola di Tol Fuin.\nEred Lithui.\nGli Ered Lithui (lett. \"Montagne di cenere\") formano la barriera settentrionale del regno di Mordor e delimitano a sud i confini delle Paludi Morte e del Dagorlad. Al loro estremo si colloca il Morannon, che li collega agli Ephel D\u00faath. Su una cima interna degli Ered Lithui, protetta dalla catena montuosa, sorge la torre di Barad-d\u00fbr. Devono il loro nome al loro colore grigiastro e per il cielo cinerino che il viaggiatore, venendo da nord, scorge oltre le cime, dovuto alla grande attivit\u00e0 del vicino Monte Fato.\nEred L\u00f3min.\nGli Ered L\u00f3min costituiscono il limite occidentale dello Hithlum nel Beleriand. Verso sud si sviluppano quasi fino agli Ered Wethrin, da cui sono separati dal profondo fiordo di Drengist. Il sentiero nascosto Cirith Ninniach permetteva il passaggio delle montagne nei pressi del fiume Drengist. \u00c8 attraverso questo passaggio che F\u00ebanor e i noldor tornarono nella Terra di Mezzo.\nEred Wethrin.\nGli Ered Wethrin o Montagne dell'Ombra si trovano nel nord del Beleriand. Sono una catena montuosa con andamento est-ovest che divideva il Dor-l\u00f3min e il Mithrim a nord dal Beleriand a sud, e ad est curvava verso nord-ovest, formando il contorno dello Hithlum. Una serie di colline a sud-ovest formava il contorno sud del Nevrast. Vari fiumi nascevano negli Ered Wethrin, tra i quali il Narog, il Teiglin e il Sirion. Il punto pi\u00f9 orientale degli Ered Wethrin arrivava quasi agli Echoriath, formando una stretta valle attraverso la quale scorreva il corso superiore del Sirion. Gli Ered Wethrin scomparvero sotto le acque del mare alla fine della Prima Era.\nIrensaga.\nL'Irensaga \u00e8 una delle vette principali dei Monti Bianchi, situata nel regno di Rohan. Si tratta di un monte dalla cresta a pi\u00f9 punte, la cui forma ricorda una sega; il nome infatti deriva dall'anglosassone e indica una sega (\"saga\") di ferro (\"iren\"). All'Irensaga \u00e8 dedicata la catena degli Irensaga Montes su Titano.\nKalorm\u00eb.\nIl Kalorm\u00eb \u00e8 una cima della catena montuosa Mura del Sole, nel continente orientale di Arda. Non si sa altro di questa catena montuosa, se non che sono speculari ai monti Pel\u00f3ri situati a ovest e che il Kalorm\u00eb costituisce la seconda vetta pi\u00f9 alta di Arda dopo il Taniquetil.\nMeneltarma.\nIl Meneltarma (lett. \"Pilastro del cielo\") \u00e8 un monte sacro che si ergeva al centro dell'isola di N\u00famenor. In ad\u00fbnaico era chiamato \"Min\u00fbltar\u00eek\". Era alto piedi (oltre metri) e in due occasioni dalla sua sommit\u00e0 erano usciti fumo e fuoco, cosa che faceva sospettare che la montagna fosse in origine un vulcano. Le pendici del Meneltarma digradavano dolcemente, formando cinque catene collinose che corrispondevano alle cinque penisole di N\u00famenor; paragonabili alle radici del monte erano chiamate Tarmasundar, le radici del pilastro. Ai piedi del monte, tra il Tarmasundar sud-occidentale e quello sud-orientale vi era la valle di Noirinan, dove erano scavati nella roccia i sepolcri dei re di N\u00famenor.\nAveva una sommit\u00e0 vasta, piatta e incavata consacrata a Eru Il\u00favatar, che ospitava una grande folla durante la cerimonie religiose che avvenivano sempre all'aria aperta non essendoci alcun edificio o tempio, a esclusione di una lunga strada spiraliforme che iniziava dalla Tarmasundar sud-occidentale e che poi terminava a nord sotto il margine della sommit\u00e0. Il silenzio assoluto era d'obbligo per chiunque salisse il monte, che poteva farlo senza strumenti e armi, e solo il re aveva il diritto di parlare, per indirizzare preghiere e ringraziamenti a Eru Il\u00favatar durante le tre feste sacre di N\u00famenor: l'Erukyerm\u00eb nei primi giorni di primavera, l'Erulaital\u00eb a mezza estate e l'Eruhantal\u00eb a fine autunno. Durante queste occasioni il re, vestito di bianco e ricco di ornamenti, risaliva la montagna seguito da una numerosa folla silenziosa.\nNell'anno 3319 della Seconda Era, N\u00famenor venne distrutta e sprofond\u00f2 nell'oceano. L'ultima regina, Tar-M\u00edriel, cerc\u00f2 di salvarsi salendo sul Meneltarma, ma le acque la raggiunsero prima che potesse arrivare alla cima. Molti dei numenoreani sopravvissuti ritengono che la cima di Meneltarma non sia per\u00f2 sprofondata nelle acque, in quanto luogo sacro, e sia quindi rimasta al di sopra del livello del mare. Tale cima viene spesso cercata dai marinai nel mezzo dell'oceano, poich\u00e9 si dice che essa sia l'unico luogo al mondo da cui \u00e8 ancora possibile scorgere le Terre Immortali, che, dopo la caduta di N\u00famenor, furono rese invisibili e irraggiungibili agli uomini.\nMindolluin.\nIl Mindolluin (lett. \"Testa azzurra torreggiante\") \u00e8 un monte sito all'estremit\u00e0 orientale dei Monti Bianchi. Sulle pendici orientali del Mindolluin sorge la citt\u00e0 di Minas Tirith. Ne \"Il Signore degli Anelli\", al termine della guerra contro Sauron, Gandalf conduce Aragorn in cima al Mindolluin, per fargli ammirare il reame di Gondor nella sua interezza. Proprio sulla vetta i due scorgono un alberello della stirpe di Nimloth, che viene portato a Minas Tirith e piantato, al posto di quello appassito, al centro del Cortile della Fontana. Al Mindolluin sono intitolati i Mindolluin Montes su Titano.\nMontagna Solitaria.\nLa Montagna Solitaria (in sindarin \"Erebor\") \u00e8 una grande montagna isolata nel nord-est della Terra di Mezzo, a est di Bosco Atro, sud delle Monti Grigi e a ovest dei Colli Ferrosi, nei pressi della citt\u00e0 di Dale. Da qui nasce il fiume Flutti. Nell'anno 1999 della Terza Era il re dei nani Thr\u00e1in I, fuggito da Moria dopo l'avvento del Balrog, vi fond\u00f2 il Regno sotto la Montagna, che fu per\u00f2 abbandonato da Thorin I che si trasfer\u00ec sui Monti Grigi. Dopo che i draghi cacciarono i nani dai Monti Grigi, Thror torn\u00f2 alla Montagna Solitaria e qui fond\u00f2 un prospero regno destinato a durare sino all'avvento del drago Smaug, che cacci\u00f2 i nani dalle loro dimore.\nNe \"Lo Hobbit\" Thorin Scudodiquercia guida una spedizione per riconquistare la montagna e il tesoro perduto dei nani. Dopo l'uccisione del drago, da parte di Bard, i nani non possono ancora rientrare in possesso delle loro dimore perch\u00e9 sorgono dissapori sul tesoro tra uomini, elfi e nani; dissapori che vengono risolti quando le tre razze devono combattere insieme nella battaglia dei cinque eserciti, che li vede contrapposti a orchi e lupi. Dopo la battaglia Erebor torna a essere la dimora dei nani e anche la tomba di Thorin che nella battaglia perde la vita. Durante la guerra dell'Anello, Erebor diviene il luogo in cui si fortificano i nani e gli uomini di Dale, assediati dalle forze di Mordor. Alla Montagna Solitaria \u00e8 dedicato l'Erebor Mons su Titano.\nMontagne di Angmar.\nLe Montagne di Angmar sono una catena montuosa che si estende a nord-ovest delle Montagne Nebbiose, alle quali sono collegate tramite il Monte Gundabad. Separano le distese ghiacciate del Forodwaith dalla regione dell'Eriador. Sulla punta pi\u00f9 nord-occidentale della catena sorgeva la fortezza di Carn D\u00fbm, da cui il Re stregone controllava il regno di Angmar. Grande roccaforte orchesca era il Monte Gram, che si ergeva nella parte meridionale della catena.\nMontagne Nebbiose.\nLe Montagne Nebbiose (in sindarin \"Hithaeglir\", nella nuova traduzione italiana \"Monti Brumosi\") sono la pi\u00f9 grande catena montuosa della Terra di Mezzo nord-occidentale. Si estendono in direzione nord sud per una lunghezza superiore alle mille miglia, e separano l'Eriador dalle Terre Selvagge. All'estremit\u00e0 settentrionale, in corrispondenza del Monte Gundabad, la catena si scinde nelle Montagne di Angmar e nei Monti Grigi. A sud di Gran Burrone, nei pressi dei monti di Moria, essa descrive una leggera curva verso sud-ovest, per poi curvare nuovamente verso sud-est fino a Methedras, l'ultimo picco, nelle cui braccia si trova Isengard. La Breccia di Rohan separa le Montagne Nebbiose dai Monti Bianchi pi\u00f9 a sud. Altre cime importanti delle Montagne Nebbiose sono il Caradhras, il Celebdil e il Fanuidhol. Le Montagne Nebbiose costituiscono un ostacolo notevole nelle comunicazioni tra l'est e l'ovest della Terra di Mezzo, cos\u00ec nel corso dei secoli sono stati creati diversi passi per attraversarle; i pi\u00f9 importanti sono l'Alto Passo e il Passo Cornorosso. Dalla catena montuosa sgorgano diversi fiumi: scorrono verso ovest il Mitheithel, il Bruinen, il Glanduin e Isen; verso est il Langwell, il Rhimdath, l'Iridato, il Celebrant, il Nimrodel e l'Entalluvio. Alcune Aquile della Terra di Mezzo nidificano su queste montagne.\nLa catena montuosa \u00e8 stata presumibilmente ispirata dalle alpi svizzere, che Tolkien visit\u00f2 nell'estate del 1911. Costituiscono un elemento di importanza centrale nelle opere della Terra di Mezzo. Le Montagne Nebbiose furono create da Morgoth per ostacolare Orom\u00eb, che spesso cavalcava cacciando per la Terra di Mezzo. In quei tempi erano molto pi\u00f9 alte. Durin e il suo popolo vi fondarono poi il regno nanesco di Moria, ma il risveglio del Balrog Flagello di Durin nella Terza Era ne causa l'abbandono. Il posto dei nani viene allora preso da orchi e goblin. Entrato in possesso dell'Unico Anello, Gollum si insedia nelle Montagne Nebbiose per pi\u00f9 di cinque secoli, vivendo su un'isola di un piccolo stagno sotterraneo. Ne \"Lo Hobbit\" la compagnia di Thorin Scudodiquercia attraversa la catena nel suo viaggio verso la Montagna Solitaria, e qui Bilbo Baggins entra in possesso dell'anello. Ne \"Il Signore degli Anelli\" la Compagnia dell'Anello prova a valicare il Passo Cornorosso, ma \u00e8 costretta da una tempesta di neve a passare sotto la montagna, attraverso Moria, anzich\u00e9 scalarla, una decisione che ha come conseguenza la morte di Gandalf nello scontro con il Balrog.\nMonte Fato.\nIl Monte Fato (in sindarin \"Amon Amarth\" o \"Orodruin\", lett \"Montagna di fuoco\") \u00e8 un vulcano che si trova a Mordor, nei pressi di Barad-d\u00fbr. Nel Monte Fato Sauron forgi\u00f2 l'Unico Anello e le sue fiamme sono anche l'unico modo per distruggerlo, pertanto il vulcano \u00e8 la destinazione finale della Compagnia dell'Anello nel \"Signore degli Anelli\". Sulla sua cima, alla fine della Seconda Era, Isildur si era rifiutato di gettare l'Unico Anello, mentre Frodo, con l'involontario aiuto di Gollum, riesce nell'intento, causando cos\u00ec la sconfitta di Sauron alla fine della Terza Era.\nAl Monte Fato \u00e8 dedicata la formazione montuosa di Doom Mons su Titano.\nMonte Gundabad.\nIl Monte Gundabad \u00e8 la vetta all'estremo nord delle Montagne Nebbiose, che segna anche l'inizio delle Montagne di Angmar. \u00c8 considerato un monte sacro per i nani in quanto qui venne al mondo il pi\u00f9 anziano dei loro sette padri, Durin, e vi costru\u00ec una delle prime roccaforti nanesche. Durante la Seconda Era fu conquistato da legioni di orchi discesi da Nord, ma dopo la sconfitta di Sauron e lo smarrimento dell'Unico Anello fu riconquistata dai nani. All'inizio della Terza Era, con la fondazione del regno di Angmar, gli orchi riconquistarono la montagna e ne fecero la loro principale roccaforte. Da qui parte l'esercito di orchi che prende parte alla battaglia dei Cinque Eserciti raccontata ne \"Lo Hobbit\". La montagna verr\u00e0 definitivamente riconquistata dai nani nella Quarta Era.\nMonte Invasato.\nIl Monte Invasato o \"Dwimorberg\" \u00e8 una cima dei Monti Bianchi, situato al termine della valle di Clivovalle. Ai piedi del monte si stende un bosco di pini e abeti, conosciuto come Dimholt, e si trova la Porta Nera di accesso ai Sentieri dei Morti, un passo infestato dagli spiriti di alcuni uomini che tradirono Isildur e vennero da questi maledetti. Ne \"Il Signore degli Anelli\" Aragorn e la sua compagnia passa nei pressi del Monte Invasato per attraversare i Sentieri dei Morti e giungere cos\u00ec a Gondor.\nMonte Rerir.\nIl Monte Rerir era una cima dei Monti Azzurri nella Prima Era. Il monte era situato in una zona assai elevata della catena montuosa, nei pressi del Lago Helevorn, dove probabilmente in tempi passati c'erano stati ghiacciai. Dalle sue pendici nasceva il fiume Gelion. La zona era abitata dagli elfi di Caranthir. Esisteva sulle pendici occidentali del monte una fortezza elfica che venne espugnata dagli orchi. Dopo la Guerra d'Ira, il monte croll\u00f2 rovinosamente e i suoi resti furono sommersi dal mare. Al Monte Rerir \u00e8 dedicata la catena dei Rerir Montes su Titano.\nMonti Azzurri.\nI Monti Azzurri (in sindarin \"Ered Luin\" o \"Ered Lindon\") si trovano ad ovest dell'Eriador. Durante la Prima Era, i Monti Azzurri costituivano una catena non interrotta di monti che separavano l'Eriador dal Beleriand. Sette fiumi vi nascevano e scorrevano nella parte occidentale, e la terra dove questi fiumi scorrevano era nota come Ossiriand. Le citt\u00e0 dei nani di Belegost e Nogrod erano situate su questi monti. La catena di monti fu spezzata durante la guerra dei Valar contro Morgoth, e a met\u00e0 di questa giunse il mare, creando una nuova foce per il fiume Lh\u00fbn. A met\u00e0 della spaccatura, dove il Lh\u00fbn incontrava il mare, vennero costruiti i Porti Grigi.\nMonti Bianchi.\nI Monti Bianchi (in sindarin \"Ered Nimrais\") si estendono nella regione di Gondor. Si tratta di una catena montuosa dal profilo acuminato, di altezza elevata e dai numerosi ghiacciai perenni. La catena, priva di valichi, si snoda prevalentemente in senso est-ovest, ma esiste anche un settore settentrionale, che \u00e8 separato dalle Montagne Nebbiose dalla depressione detta Breccia di Rohan. I Monti Bianchi costituiscono il confine settentrionale del regno di Gondor e il confine meridionale di Rohan. All'estremit\u00e0 orientale della catena, sulle pendici orientali del monte Mindolluin, sorge la citt\u00e0 di Minas Tirith. I fuochi di segnalazione di Gondor sono posti sulle cime di sette monti della catena: Amon D\u00een, Eilenach, Nardol, Erelas, Min-Rimmon, Calenhad e Halifirien. Altri picchi importanti sono l'Irensaga e lo Starkhorn. Vi si trova anche il Monte Invasato, il cui versante orientale, nella valle scavata dal fiume Acquaneve, ospita l'entrata dei Sentieri dei Morti, un passaggio che si estende al di sotto dei Monti Bianchi, infestato dai Morti di Dunclivo. Molti fiumi sgorgano lungo i Monti Bianchi: a nord l'Adorn, l'Acquaneve e il Rivo Mering; e nel lato sud, l'Erui, il Ringl\u00f3 e il suo affluente Ciril, il Lefnui e i Cinque Fiumi del Lebennin.\nMonti Grigi.\nI Monti Grigi (in sindarin \"Ered Mithrin\") si trovano a nord di Bosco Atro. Sono abitate prevalentemente da nani, ma verso la fine della Terza Era vi fu un esodo degli abitanti che lasciarono il territorio. I nani avevano timore dei draghi che avevano infestato quei luoghi, in gran parte incendiati: il regno che avevano costruito fu quasi interamente distrutto tanto che alla fine le belle vallate tra i monti, un tempo rigogliose, diventarono le Brughiere Aride. Dopo che i draghi furono tornati nelle regioni pi\u00f9 fredde del Forodwaith, i nani vi si stabilirono di nuovo creando per\u00f2 un dominio meno potente.\nOrocarni.\nGli Orocarni o Montagne Rosse sono la pi\u00f9 orientale delle catene montuose della Terra di Mezzo. Si estendono dall'estremo nord fino al Mare Orientale, delimitando il continente per buona parte della sua costa orientale. Vi nascono numerosi fiumi che confluiscono nel Mare di Rh\u00fbn e nel Mare Orientale. In questi monti si trovano numerosi filoni di metalli pesanti e rari nonch\u00e9 di pietre preziose, tanto che vi si stabilirono fin dai tempi remoti tre delle sette case dei nani. Alle pendici degli Orocarni si trova la grande foresta del Bosco Selvaggio e anche la baia di Cuivi\u00e9nen, luogo di nascita della razza elfica.\nPel\u00f3ri.\nLe Pel\u00f3ri, dette anche Monti di Aman o Montagne di Difesa, si trovano nel continente di Aman, dove separano le pianure interne di Valinor da Eldamar e dalle terre incolte di Araman e Avathar, formando una mezzaluna che spazia da nord a sud. Il Taniquetil \u00e8 la pi\u00f9 alta di queste montagne e la dimora del trono di Manw\u00eb. Le Aule di Mandos si trovano apparentemente nelle propaggini settentrionali di questa catena montuosa. Le Pel\u00f3ri vennero erette dai Valar dopo la distruzione delle Due Lampade, come cinta di alture difensive per il reame di Valinor.\nStarkhorn.\nLo Starkhorn \u00e8 una delle tre vette principali dei Monti Bianchi. Si presenta come un picco dalla punta aguzza e ricoperta di neve. Dalle sue pendici nasce il fiume Acquaneve, la cui vallata, chiamata Clivovalle, attraversa le montagne verso nord fino alla piana di Rohan. Presso lo sbocco in pianura, \u00e8 situata la citt\u00e0 di Edoras, capitale del regno di Rohan. Tolkien afferm\u00f2 che, nonostante il nome in lingua inglese indichi un picco (\"horn\") rigido e duro come un chiodo (\"stark\", che ha anche valenza di \"aspro, desolato\"), il toponimo era da lasciare invariato nelle varie traduzioni dell'opera, in quanto nome non facente parte dell'ovestron.\nTaniquetil.\nIl Taniquetil \u00e8 la vetta pi\u00f9 alta delle Pel\u00f3ri e la montagna pi\u00f9 alta di Arda. \u00c8 situato nel punto mediano della costa est di Valinor, affacciandosi a oriente sulla Baia di Eldamar e sulla sua isola, Tol Eress\u00eba, e dominando la stretta valle del Calacirya a nord. Sulla sommit\u00e0 si trova Ilmarin, la dimora di Manw\u00eb e di Varda. Sul Taniquetil, inoltre, abitano anche alcuni Maiar e Vanyar. Riguardo alla sua altezza, si dice che dalla sua cima Manw\u00eb e Varda possano vedere ogni luogo di Arda. Negli \"Annali di Aman\" la genesi della montagna viene fatta risalire a 3450 Anni Valian dalla discesa dei Valar in Arda. Il monte \u00e8 conosciuto tra gli uomini anche come l'Alto Picco Bianco, la Montagna Bianca, la Montagna Sacra o il Monte di Manw\u00eb. In Quenya viene chiamato \"Oioloss\u00eb\" che significa \"Perenne candore\" o \"Bianca-neve-eterna\". In sindarin \u00e8 chiamato \"Amon Uilos\" con lo stesso significato di \"Monte perennemente bianco\". In uno dei suoi primi appunti, Tolkien chiama il monte \u00abTimbrenting o Tindbrenting in inglese, Tengwethil in gnomico, Taniquetil in elfico\u00bb. Al Taniquetil \u00e8 dedicata la catena dei Taniquetil Montes su Titano.\nThangorodrim.\nIl Thangorodrim (lett. \"Montagne della tirannia\") \u00e8 un gruppo di tre montagne nell'estremo nord del Beleriand, a settentrione dell'Anfauglith, nella catena dei Monti di Ferro. Furono erette nella Prima Era da Morgoth per celare e proteggere la propria fortezza di Angband dagli elfi. Il Thangorodrim croll\u00f2 nel corso della Guerra dell'Ira: Morgoth, quasi sconfitto, fece fuoriuscire da Angband i suoi draghi alati che assalirono le schiere di Valinor: ma E\u00e4rendil, giunto sulla nave volante \"Vingilot\", uccise il capo di questi draghi, Ancalagon, che cadde sui torrioni del Thangorodrim, distruggendoli.\nFu su quella parete rocciosa che Morgoth incaten\u00f2 Maedhros, lasciandolo soffrire orribilmente per anni.\nColline.\nAmon Anwar.\nAmon Anwar (lett. \"Colle della riverenza\"), in origine chiamato \"Eilenaer\" e successivamente \"Halifirien\" (termine rohirric per \"Montagna sacra\"), \u00e8 un colle che si innalza nel mezzo di una foresta alle pendici settentrionali dei Monti Bianchi nel territorio di Gondor. All'inizio della Terza Era Isildur stabil\u00ec i confini del regno di Gondor e, appreso che il colle di Eilenaer si ergeva proprio al centro del regno, vi seppell\u00ec il padre Elendil, invocando la protezione dei Valar su quel luogo, che da allora divenne noto come Amon Anwar. Isildur volle che nessuno eccetto un erede di Elendil potesse recarsi in quel luogo sacro, e per molto tempo solo i re di Gondor e in epoca pi\u00f9 tarda i sovrintendenti ebbero il permesso di visitare il santuario.\nQuando all'epoca del Sovrintendente Cirion Gondor sub\u00ec l'invasione della provincia settentrionale di Calenardhon ad opera degli esterling, i guerrieri degli \u00c9oth\u00e9od giunsero in soccorso di Gondor e portarono l'alleato alla vittoria. Cirion concesse quindi agli \u00c9oth\u00e9od di prendere dimora nel Calenardhon, che divenne da allora noto come Rohan, e di autogovernarsi; proprio ad Amon Anwar Cirion ed Eorl stipularono la loro solenne alleanza, che venne ricordata come il Giuramento di Eorl. Siccome per\u00f2 da quei giorni Amon Anwar non segnava pi\u00f9 il centro di Gondor, bens\u00ec sorgeva presso i suoi nuovi confini, Cirion ritenne opportuno portare la bara di Elendil a Rath D\u00ednen, dove tutti gli altri re di Gondor erano sepolti. Lungo la linea dei Monti Bianchi fu posta una serie di fuochi di segnalazione, in modo che Gondor e Rohan potessero vicendevolmente darsi avviso di pericolo e richieste di aiuto, e il fuoco pi\u00f9 occidentale venne posizionato proprio su Amon Anwar.\nAmon Hen.\nAmon Hen (lett. \"Colle dell'occhio\") \u00e8 un colle situato sulla riva occidentale del fiume Anduin, all'estremit\u00e0 meridionale del lago Nen Hithoel presso le cascate di Rauros. Ospita le rovine di una costruzione numenoreana risalente all'inizio della Seconda Era: il Seggio della Vista, una torre-vedetta utilizzata dai primi sovrani di Gondor per vigilare i confini settentrionali del nuovo regno. Il seggio viene descritto cos\u00ec da Tolkien: \u00abUn'ampia piattaforma circolare selciata con grosse pietre, e circondata da un parapetto merlato; al centro su quattro colonne scolpite, si ergeva un alto seggio a cui si accedeva tramite una scala dai molti gradini\u00bb. Il trono di pietra \u00e8 dotato di una magica virt\u00f9: permette a coloro che vi siedono di spingersi lontano con lo sguardo per centinaia e centinaia di chilometri.\nNe \"Il Signore degli Anelli\", la Compagnia dell'Anello effettua una sosta ai piedi di Amon Hen prima di decidere in che direzione proseguire il viaggio. Qui Boromir cerca, senza riuscirvi, di togliere l'Unico Anello a Frodo, e muore nel successivo attacco degli uruk-hai inviati da Saruman. Inoltre ad Amon Hen la Compagnia si divide, con Frodo e Sam che proseguono da soli il viaggio verso Mordor e Aragorn, Legolas e Gimli che inseguono gli Uruk-hai per salvare Merry e Pipino.\nAmon Hen compare nel film \"La Compagnia dell'Anello\". Per la versione cinematografica venne costruito un set di rovine pi\u00f9 esteso di quello suggerito dal romanzo di Tolkien con resti di scalinate, archi, statue colossali cadute e ancora visibili tra la vegetazione e lungo i fianchi della collina. La scelta, reputata compatibile con l'importanza del luogo per i n\u00famen\u00f3reani nella storia della Terra di Mezzo, mirava a caratterizzare maggiormente l'ambientazione e venne usata per enfatizzare, nelle intenzioni del regista Peter Jackson, la scena in cui Boromir cerca di sottrarre l'anello a Frodo. \"Amon Hen\" \u00e8 anche il nome della rivista periodica dell'associazione inglese The Tolkien Society.\nAmon R\u00fbdh.\nAmon R\u00fbdh (lett. \"Collina calva\") \u00e8 un colle del Beleriand che si trova a sud del Brethil e a sud-ovest del Doriath. Vi cresce copioso il seregon, una pianta dai fiori rossi. Ne \"Il Silmarillion\", Amon R\u00fbdh viene colonizzato dai nanerottoli scacciati dalle citt\u00e0 di Nogrod e Belegost, che vi scavano numerose sale e aule. Verso la fine della Prima Era, gli ultimi rimasti sono M\u00eem e suoi figli Ibun e Kh\u00eem. Dopo la morte accidentale di Kh\u00eem a causa della banda di T\u00farin Turambar, M\u00eem la chiama \"Bar-en-Danwedh\" (lett. \"La casa del riscatto\").\nColle Vento.\nColle Vento (in sindarin \"Amon S\u00fbl\", in inglese \"Weathertop\") \u00e8 un colle dell'Eriador, sul lato nord della Grande Via Est, all'incirca a met\u00e0 strada tra Brea e l'ultimo ponte. L'altura costituisce la pi\u00f9 elevata e meridionale delle Colline Vento, una catena di colline alte \"fino a quasi 1500 piedi\", che si sviluppa a nord-ovest del Colle Vento. Il nome gli venne conferito dai d\u00fanedain che avevano fondato il regno di Arnor. Sulla sommit\u00e0 di questo rilievo il re Argeleb I fa costruire una torre di vedetta a scopi difensivi, dato che, grazie alla loro altezza, le Colline Vento sono ottimi punti dai quali osservare la vasta pianura che si estende ai loro piedi. Su questa torre, detta Torre vedetta di Amon S\u00fbl, viene inoltre posto uno dei sette palant\u00edri.\nDopo lo smembramento di Arnor nei tre regni di Arthedain, Cardolan e Rhudaur, la torre passa al primo, sebbene vengano combattute svariate guerre di confine tra i tre stati, e per alcuni periodi la fortezza cade nelle mani degli altri due stati alternatamente, ritornando poi definitivamente in possesso di Arthedain. Attorno al 1300 della Terza Era, con la nascita a nord del reame di Angmar e l'indebolimento dei tre regni, i dunedain decidono di rinforzare questa posizione di difesa, creando una frontiera che si sviluppa per tutto l'arco delle colline. Questo tentativo rimane per\u00f2 infruttuoso, a causa di un'incursione degli uomini di Angmar; tutte le difese vengono date alle fiamme e distrutte, compresa la torre vedetta. Negli anni seguenti il colle rimane disabitato e cade in rovina, e la sommit\u00e0 del Colle Vento viene utilizzata in seguito solo sporadicamente come postazione di guardia e luogo di sosta per i raminghi che vigilano sull'Eriador.\nNe \"Il Signore degli Anelli\" Colle Vento \u00e8 teatro di un aspro combattimento tra Gandalf e i Nazg\u00fbl. Qualche giorno pi\u00f9 tardi anche Frodo, Aragorn e gli altri tre hobbit del gruppo partito da Brea, raggiungono da nord il colle, ma qui vengoro raggiunti dai Cavalieri Neri, che li attaccano durante la notte. In questa circostanza il re stregone di Angmar, signore dei nazg\u00fbl, ferisce gravemente Frodo con un pugnale morgul.\nColli di Vesproscuro.\nI Colli di Vesproscuro (in sindarin \"Emyn Uial\") sono situati nel nord-ovest della Terra di Mezzo e delimitano a settentrione il Decumano Nord. Ai loro piedi \u00e8 posto il Lago Vesproscuro (o Nenuial), dal quale nasce il fiume Brandivino. I Colli di Vesproscuro, durante i primi secoli della Terza Era, dominavano la citt\u00e0 di Ann\u00faminas, capitale del regno di Arnor.\nColli Ferrosi.\nI Colli Ferrosi sono situati nel nord-est della Terra di Mezzo, oltre la Montagna Solitaria. Dopo che i nani furono cacciati dai Monti Grigi, Gr\u00f3r, insieme a suo zio Borin, guid\u00f2 una parte del popolo del fratello Thr\u00f3r ai Colli Ferrosi dove fond\u00f2 un regno prosperoso grazie alla ricchezza di minerali dei colli. D\u00e1in II Piediferro dopo essere diventato Re sotto la Montagna condusse gran parte del suo popolo dai Colli Ferrosi alla Montagna Solitaria.\nColli Torrioni.\nI Colli Torrioni (in sindarin \"Emyn Beraid\") sono situati nell'Eriador, ai confini occidentali della Contea, e appena al di l\u00e0 di essi c'\u00e8 il mare: l'estuario del fiume Lh\u00fbn e i Porti Grigi. All'inizio della Seconda Era, dopo l'affondamento di N\u00famenor, Elendil e i suoi seguaci n\u00famen\u00f3reani sbarcano nella Terra di Mezzo nei pressi dei Colli Torrioni, e l\u00ec organizzano un incontro con una delegazione degli uomini che vivevano in quelle zone, con cui erano lontanamente imparentati, ponendo le basi per la successiva fondazione del regno di Arnor. In seguito, sui Colli vengoro edificate le Bianche Torri (\u00e8 incerto se i costruttori sono i n\u00famen\u00f3reani o l'elfo Gil-galad, amico di Elendil) e nella pi\u00f9 alta di esse, chiamata Elostirion, viene collocato un Palant\u00edr. Circa tre millenni pi\u00f9 tardi, trent'anni dopo la fine della guerra dell'Anello, i Colli Torrioni vengono donati da Re Elessar alla Contea. Molti hobbit vi si trasferiscono, tra cui Elanor, figlia di Samvise Gamgee, che va a vivere col marito Fastred presso il paese di Sottotorri, situato a ridosso dei Colli Torrioni. L\u00ec la raggiunge anni dopo il padre Sam, ormai molto anziano, e le consegna il \"Libro Rosso dei Confini Occidentali\", che sar\u00e0 da allora l\u00ec custodito.\nEmyn Arnen.\nGli Emyn Arnen (lett. \"Colline di Arnen\", dove Arnen sembra essere un termine di origine pre-n\u00famen\u00f3reana) sono una catena di colline dell'Ithilien, che si sviluppa a sud di Osgiliath. Sono il feudo di una nobile famiglia n\u00famen\u00f3reana, la casa di H\u00farin, dalla quale provengono i vari sovrintendenti di Gondor. Dopo gli eventi della guerra dell'Anello, Aragorn concede a Faramir la signoria sull'Ithilien e sugli Emyn Arnen.\nEmyn Muil.\nGli Emyn Muil sono un agglomerato di colline che si estende su entrambi i lati dell'Anduin, dove esso incontra l'affluente Entalluvio. Anticamente segnavano i confini settentrionali del regno di Gondor. Dagli Emyn Muil hanno origine le cascate di Rauros. Vengono attraversati da Frodo e Sam durante il loro viaggio verso Mordor.\nErech.\nL'Erech \u00e8 una collina situata nel Lamedon, una regione di Gondor vicino al fiume Morthond, ai piedi dei Monti Bianchi. La parola \"Erech\" deriva da un linguaggio n\u00famenoreano e il suo significato \u00e8 sconosciuto. In cima al colle si trova la Pietra di Isildur, chiamata anche Roccia di Erech, un grande macigno sferico incastrato per met\u00e0 nel terreno che si dice Isildur fosse riuscito a salvare dalla distruzione di N\u00famenor. Su tale pietra gli uomini delle montagne giurarono alleanza a Isildur, salvo poi non rispettare il patto ed essere condannati a vivere un'esistenza sospesa in uno stato di non morte. Ne \"Il Signore degli Anelli\" Aragorn richiama i guerrieri maledetti nei pressi dell'Erech affinch\u00e9 combattano per lui onorando il loro antico giuramento.\nErenbrulli.\nGli Erenbrulli (in inglese \"Ettenmoors\") sono una zona collinare dell'Eriador settentrionale ad ovest delle Montagne Nebbiose. Si tratta di una terra desolata, inospitale, selvaggia e nebbiosa, abitata da creature malvagie e pericolose come i troll. Sono uno dei teatri di guerra tra le forze di Arnor e Angmar durante la Terza Era. Gli Erenbrulli sono un luogo visitabile del videogioco \"\", dove vengono denominati Ettenlande.\nEzellohar.\nEzellohar (quenya per \"tumulo verde\"), detto anche Corollair\u00eb in sindarin, \u00e8 un colle di Aman situato dinanzi alla porta occidentale della citt\u00e0 di Valmar. Questo luogo non compare nelle prime versioni del legendarium tolkieniano contenute nei \"Racconti ritrovati\" e nei \"Racconti perduti\", ma solo successivamente ne \"Il Silmarillion\". Dopo la distruzione delle Due Lampade, la vala Yavanna ascende su Ezellohar per intonare \u00abun canto di potere in cui mise ogni sua idea di cose crescenti sulla terra\u00bb. Il canto magico produce la nascita dei due Alberi di Valinor, Telperion e Laurelin, la cui luce illumina nuovamente le terre di Valinor per lungo tempo. Quando Ungoliant e Melkor avvelenano i due alberi provocandone la morte, Nienna disperata sale in cima al colle per lavarli, con le proprie lacrime, dalla corruzione e intonare un canto sulle sciagure del mondo.\nHimring.\nHimring (in sindarin \"him\"=continuamente, \"ring\"=freddo) \u00e8 una collina nel Beleriand orientale. Il colle di Himring \u00e8 cos\u00ec descritto ne \"Il Silmarillion\": \"aveva ampie pendici, privo d'alberi, la sommit\u00e0 piatta, e circondato di molte alture minori\". A est vi sono la Breccia di Maglor e gli Ered Luin; all'ovest il Passo di Aglon. Nelle colline boscose presso Himring si trovano le fonti dei fiumi Celon e Piccolo Gelion. L'Himring ospita una grande fortezza costruita dai figli di F\u00ebanor, che \u00e8 la principale roccaforte di Maedhros, dalla quale sorveglia la regione di confine che diviene nota come la \"Marca di Maedhros\". La fortezza sull'Himring \u00e8 l'unica nel Beleriand Orientale a resistere durante la Dagor Bragollach, e molti superstiti delle regioni circostanti vi si radunano. Ma nella battaglia delle Innumerevoli Lacrime i figli di F\u00ebanor escono totalmente sconfitti; la Marca di Maedhros viene conquistata e presidiata dai soldati di Angband. Dopo l'inabissamento della regione durante la guerra d'Ira, la vetta di Himring rimane sopra i flutti e diviene l'isola di Himring.\nPinnath Gelin.\nPinnath Gelin \u00e8 una catena di colline che si estende nella regione sud-ovest di Gondor al nord dell'Anfalas. \"Pinnath Gelin\" \u00e8 il nome in sindarin, la cui traduzione vuol dire \"verdi declivi\". In ovestron sono conosciute anche come Verdi Colline. Ne \"Il Signore degli Anelli\" si riporta che durante la guerra dell'Anello \u00abHirluin il Bello delle Verdi colline di Pinnath Gelin, con trecento eleganti guerrieri vestiti di verde\u00bb va in aiuto di Minas Tirith.\nTumulilande.\nI Tumulilande (Poggitumuli secondo la nuova traduzione italiana, \"Barrow-downs\" in inglese), anticamente chiamati \"Tyrn Gorthad\", sono una serie di collinette erbose situate in una piccola regione a est della Contea e a sud della Grande Via Est, vicino alla Vecchia Foresta. Su di esse si trovano numerosi tumuli funerari eretti presumibilmente nella Prima Era dagli antenati degli edain. Dopo il suo insediamento ad Angmar, il Re stregone invia ai tumuli i suoi spettri che risvegliano gli scheletri in essi deposti, dando vita agli Spettri dei Tumuli. Dopo la sconfitta di Angmar questi luoghi rimangono temuti in tutto l'Eriador mentre per i raminghi del nord diventano luoghi sacri dove vengono seppelliti i loro capitani.\nNe \"Il Signore degli Anelli\" i quattro hobbit si avventurano nei Tumulilande, dove vengono catturati da uno Spettro dei Tumuli e poi salvati dall'intervento di Tom Bombadil. Dal tumulo in cui gli hobbit erano stati imprigionati, Bombadil estrae dei tesori, tra cui le lame dei tumuli che dona agli hobbit. Nel videogioco \"\" i Tumulilande sono uno dei luoghi visitabili e vengono chiamati Tumulicolli.\nPassi.\nAlto Passo.\nL'Alto Passo, chiamato anche il Passo di Imladris e \"Cirith Forn en Andrath\" in sindarin (lett. \"Alto Passo del Nord\"), \u00e8 un importante punto di attraversamento delle Montagne Nebbiose. Fu creato da Orom\u00eb per permettere agli elfi di attraversare la catena montuosa. Pi\u00f9 tardi, nella Prima Era, l'Alto Passo fu utilizzato dai nani, che lo unirono alla Grande Via Est per mettere in comunicazione i Monti Azzurri e le Terre Selvagge. Nella Seconda Era l'Alto Passo fu usato dall'esercito di Gil-galad ed Elendil quando si diressero a Mordor nella guerra dell'Ultima Alleanza tra gli elfi e gli uomini. Dopo questa guerra Isildur fu ucciso dagli orchi che controllavano la strada verso il passo. Durante la tarda Terza Era il passo divenne di nuovo pericoloso a causa degli orchi, e solo con la guerra tra gli orchi e i nani, che eradic\u00f2 quasi tutti gli orchi delle montagne, divenne di nuovo sicuro. Nelle caverne sotto l'Alto Passo si trova la Citt\u00e0 dei Goblin da cui transita la compagnia di Thorin Scudodiquercia ne \"Lo Hobbit\".\nBreccia di Rohan.\nLa Breccia di Rohan \u00e8 un passaggio tra le Montagne Nebbiose e i Monti Bianchi attraverso il quale scorre il fiume Isen e passa la Grande Via Ovest che mette in comunicazione l'Eriador e Rohan. \u00c8 il valico pi\u00f9 basso e sicuro per transitare le Montagne Nebbiose, tuttavia ne \"Il Signore degli Anelli\" la Compagnia dell'Anello lo scarta in quanto troppo vicino a Isengard e probabilmente controllato da Saruman.\nCalacirya.\nCalacirya (pronuncia , lett. \"Passo della luce\") \u00e8 la gola delle Pel\u00f3ri a nord di Taniquetil dove fu eretta Tirion, sul colle di T\u00fana. Dopo l'ottenebramento di Valinor questo fu l'unico passaggio rimasto attraverso le montagne di Aman. I Valar, in questa occasione, avrebbero voluto chiudere interamente le montagne ma, rendendosi conto che agli elfi avrebbe giovato poter respirare l'aria del mare, lasciarono il passo di Calacirya aperto.\nCirith Gorgor.\nCirith Gorgor (lett. \"Passo del terrore\") \u00e8 uno dei tre passi che permette l'ingresso a Mordor, insieme a Cirith Ungol e al passo di Minas Morgul. \u00c8 situato all'incontro fra le due catene montuose degli Ered Lithui e degli Ephel D\u00faath e offre l'unico punto di accesso a Mordor percorribile da un esercito, per questo Sauron vi fa costruire una possente fortificazione chiamata Cancello Nero. Per aumentare la sicurezza, inoltre, vengono aggiunte durante la dominazione di Gondor le due Torri dei Denti, Narchost e Carchost. Le colline intorno a Cirith Gorgor brulicano di orchi, alloggiati in buchi e caverne scavati nelle montagne.\nCirith Ungol.\nCirith Ungol (lett. \"Passo del ragno\") \u00e8 un passo situato sugli Ephel D\u00faath che mette in comunicazione l'Ithilien e Mordor attraverso la valle di Minas Morgul. Deve il suo nome al fatto che vi prese dimora il ragno gigante Shelob. Nel corso della Seconda Era gli uomini di Gondor vi costruirono una torre per sorvegliare la terra di Mordor, la quale tuttavia venne poi conquistata dagli orchi e riconvertita come protezione del passo montano. Imponente e massiccia, protetta da numerosi bastioni appuntiti, \u00e8 addossata alle montagne che si innalzavano a picco in corrispondenza del suo lato posteriore. Ne \"Il Signore degli Anelli\" Frodo e Sam vengono condotti a Cirith Ungol da Gollum nel loro tentativo di raggiungere il Monte Fato. Qui Frodo cade nelle tele di Shelob ed \u00e8 poi portato alla torre dagli orchi, venendo in seguito liberato da Sam.\nPasso Cornorosso.\nIl Passo Cornorosso attraversa le Montagne Nebbiose in prossimit\u00e0 del monte Caradhras. Anticamente collegava il reame noldorin di Eregion nell'ovest alla Valle dei Rivi Tenebrosi e quindi alla valle dell'Anduin nell'est. Dopo la distruzione dell'Eregion nella guerra tra gli elfi e Sauron, questo passo fu usato pi\u00f9 che altro nei viaggi degli elfi tra L\u00f3rien e l'Eriador. Gli hobbit usarono questo passo durante la loro migrazione dai Campi Iridati verso l'Eriador. Il Passo Cornorosso \u00e8 notoriamente infido, divenendo famigerato in particolare per il rapimento da parte degli orchi della moglie di Elrond, Celebr\u00edan. Ne \"Il Signore degli Anelli\" il tentativo della Compagnia dell'Anello di attraversare il passo finisce quasi in disastro a causa di una tempesta di neve, ragion per cui i viandanti sono costretti a ripiegare su Moria.\nPasso di Aglon.\nIl Passo di Aglon (lett. \"Passo angusto\") era situato tra il Dorthonion e le alture occidentali della catena dell'Himring nel Beleriand nord-orientale. Costituiva una porta d'accesso per il Doriath. Data la sua importanza strategica, durante la Prima Era Celegorm e Curufin vi eressero fortificazioni, ed in seguito Maedhros lo chiuse, per impedire l'ingresso agli orchi. Dal nord vi soffia costantemente un aspro vento.\nSentieri dei Morti.\nI Sentieri dei Morti sono un passo che si snoda tra i Monti Bianchi. Il loro accesso nord \u00e8 segnato dal Monte Invasato, mentre a sud terminano nei pressi del colle di Erech. Sono un luogo infestato, dove hanno trovato rifugio, durante la Seconda Era, numerosi soldati di Isildur, che lo tradirono e, colpiti dalla sua maledizione, rimasero a met\u00e0 strada tra la vita e la morte. Ne \"Il Signore degli Anelli\", Aragorn, Legolas, Gimli, alcuni raminghi guidati da Halbarad, e i figli di Elrond Elladan e Elrohir si avventurano da Dunclivo nel passo per convincere i morti a combattere al loro fianco; la maledizione che li imprigiona, infatti, pu\u00f2 venire spezzata solo quando essi avranno adempiuto al loro dovere."}
{"id": "8189792", "revid": "121035469", "url": "https://it.wikipedia.org/wiki?curid=8189792", "title": "Delizia di Belfiore", "text": "La Delizia di Belfiore \u00e8 stata una delle delizie estensi, residenze monumentali che gli Este fecero costruire a Ferrara e nei dintorni durante la loro signoria. Al momento della sua costruzione fu considerata una delle pi\u00f9 importanti e rappresentative.\nStoria.\nLe motivazioni culturali legate alla costruzione di questa delizia rientrano nell'abitudine della corte estense di Ferrara, molto pi\u00f9 di quella riscontrata tra i Medici di Firenze, di \"risiedere in villa\". La Delizia di Belriguardo e la villa di Consandolo sono stati esempi importanti di questo approccio al territorio, e questa residenza di Belfiore, allora suburbana, ne \u00e8 stata un'ulteriore conferma.\nLa \"Delizia\", scomparsa da secoli, si trovava in corrispondenza dell'ultimo tratto di corso Ercole I d'Este, a nord ovest ed a breve distanza dalla chiesa, pure questa scomparsa, di Santa Maria degli Angeli.\nVenne edificata verso la fine del XIV secolo da Bartolino da Novara per volere di Alberto V d'Este.\nVenne utilizzata a lungo da Leonello d'Este (che la imprezios\u00ec con il suo famoso studiolo di Belfiore) e poi dal successore, Borso d'Este. Durante la guerra con la Serenissima, nel 1493, venne occupata e fortemente danneggiata. I veneziani in alcune occasioni durante il conflitto si spinsero molto vicini alle Mura di Ferrara, che in quel periodo si trovavano pi\u00f9 a nord, in corrispondenza del Castello Estense, ed occuparono anche la chiesa di Santa Maria degli Angeli ed il complesso della Certosa, un convento dove Borso aveva fatto costruire anche una sua palazzina. Fu quasi completamente distrutta da un incendio nel 1632.\nDescrizione.\nVenne costruita fuori dalle mura, circondata da vegetazione e giardini. Pi\u00f9 a nord, in seguito, sarebbe stato ampliato ed arricchito il parco del Barco, riserva di caccia e luogo di svago per i nobili della casata e per i loro ospiti. Nel loggiato dell'ingresso era presente un affresco che ritraeva il marchese Alberto col suo seguito impegnato in una battuta di caccia. Molti artisti lavorarono a Belfiore, tra questi Cosm\u00e8 Tura, Francesco del Cossa ed Ercole de' Roberti. Ercole I circond\u00f2 la delizia con mura per rendervi pi\u00f9 sicuro e riservato il soggiorno."}
{"id": "8189795", "revid": "224230", "url": "https://it.wikipedia.org/wiki?curid=8189795", "title": "Azione Osoaviachim", "text": "L'Azione Osoaviachim () o Operazione Osoaviachim (; ) \u00e8 stata un'operazione segreta sotto la direzione dell'Amministrazione militare sovietica in Germania (SMAD) di Ivan Serov. Secondo tale piano, nelle prime ore del mattino del 22 ottobre 1946 pi\u00f9 di lavoratori qualificati tedeschi selezionati () da parte delle imprese e delle istituzioni attive nella Zona di occupazione sovietica (ZOS) e del settore sovietico di Berlino, furono deportati con la forza in Unione Sovietica assieme a pi\u00f9 di circa familiari.\nL'Unione Sovietica viol\u00f2 il protocollo n. 2 della Commissione alleata di controllo (\"Richieste supplementari alla Germania\") del 20 settembre 1945, secondo cui la selezione dei lavoratori tedeschi inviati all'estero come risarcimento doveva essere effettuata dalle autorit\u00e0 tedesche secondo le istruzioni delle rappresentanze alleate. Questa violazione da parte dell'URSS provoc\u00f2 una protesta britannica nella Commissione di controllo. \nL'azione Osoavachim fu descritta dal governo sovietico come un'operazione per gli \"esperti stranieri in URSS\" (\u0418\u043d\u043e\u0441\u0442\u0440\u0430\u043d\u043d\u044b\u0435 \u0441\u043f\u0435\u0446\u0438\u0430\u043b\u0438\u0441\u0442\u044b \u0432 \u0421\u0421\u0421\u0420). In molti casi, le famiglie delle persone colpite e i loro mobili furono trasferiti. Gli anni trascorsi nel territorio sovietico prevedevano l'assenza di contratti di lavoro e di legittimit\u00e0 attraverso documenti personali. Il nome dell'operazione fu probabilmente trasmesso per la prima volta dall'agenzia di stampa generale \"Deutsche Nachrichtenagentur\" delle forze di occupazione americane il 23 ottobre 1946, in riferimento all'allora grande organizzazione sovietica Osoaviachim impegnata nel reclutamento di civili nell'Armata Rossa durante la seconda guerra mondiale. \nContesto.\nCon l'avvicinarsi della fine della seconda guerra mondiale e della sconfitta della Germania nazista, gli Alleati iniziarono a cercare soluzioni per appropriarsi del know-how tedesco. Le potenze vittoriose avevano concordato alla fine della guerra che uno dei possibili servizi di riparazione avrebbe potuto essere l'utilizzo di forza lavoro e delle menti ritenute pi\u00f9 brillanti. Tra gli specialisti pi\u00f9 ricercati vi erano quelli in fisica nucleare per lo sviluppo della bomba atomica, seguita da esperti della tecnologia missilistica del V2 e di altre armi, piattaforme giroscopiche per la navigazione autonoma, costruzione di velivoli moderni, apparecchiature elettroniche, tecnologie per i film a colori, armi chimiche e altro. Il reclutamento o l'espatrio forzato di lavoratori qualificati era uno dei compiti delle cosiddette commissioni trofei. \nImmediatamente dopo la capitolazione della Germania, fu avviato il trasferimento di lavoratori qualificati, documenti, laboratori e materiale all'estero dalle zone di occupazione occidentali. Tra i casi pi\u00f9 noti vi \u00e8 la deportazione dei fisici nucleari tedeschi di Farm Hall. Nella zona di occupazione sovietica, l'URSS realizz\u00f2 inizialmente una variet\u00e0 di uffici di progettazione, come l'Istituto Nordhausen di Bleicherode e l'Istituto di Berlino per la ricostruire dei missili nazisti a lungo raggio. \nL'operazione Osoaviakim fu approvata dall'ordine n.\u00a01017-419 del Consiglio dei Ministri dell'URSS (Sovmin) il 13 maggio del 1946: l'NKVD commission\u00f2 a Ivan Serov, all'epoca il capo dell'amministrazione militare sovietica in Germania, i preparativi segreti per \"trasferire gli uffici di progettazione e circa specialisti tedeschi alla fine del 1946\". L'Unione Sovietica voleva garantire il pieno accesso alle tecnologie tedesche trasferendo le competenze e smantellando le strutture di produzione per poi ricostruirle nel territorio sovietico. Inoltre, l'accordo di Potsdam del 2 agosto 1945 poneva il divieto di sviluppare e fabbricare armi in Germania. Con l'ordine n. 1539-686 del Sovmin del 9 luglio 1946, Iosif Stalin fiss\u00f2 il 22 ottobre 1946 come data d'inizio del lavoro di smantellamento.\nIn un'operazione segreta, entro mezza giornata del 22 ottobre furono implementate delle strutture in tutta la zona di occupazione sovietica e furono forniti 92 treni merci per il trasporto.\nNella prima menzione dello svolgimento dell'Azione Osoaviachim, furono citati impianti, strutture e comandi segrete che avrebbero dovuto essere approvati e completati.\nSvolgimento dell'operazione.\nInizio dell'espatrio forzato.\nLa notte tra il 21 e il 22 ottobre 1946, dopo le elezioni statali nella Zona di occupazione sovietica e l'elezione del Consiglio comunale della Grande Berlino, degli ufficiali sovietici e un interprete, accompagnati da un soldato armato, fecero rappresaglie nelle case degli specialisti tedeschi, chiedendo loro di imballare le loro cose e preparare le valigie. I camion e le ferrovie erano gi\u00e0 pronti per l'immediato espatrio all'insaputa delle persone selezionate e delle loro famiglie. Complessivamente, fu espatriato un totale di circa persone, molte delle quali furono portate in Unione Sovietica contro la loro volont\u00e0. specialisti lavorarono presso il Ministero dell'Aeronautica (per la realizzazione di aeromobili, esoreattori e missili terra-aria), 515 presso il Ministero degli armamenti (razzi a propellente liquido), 358 presso il Ministero dell'Industria delle telecomunicazioni (radar e radiocomunicazioni), 81 presso il Ministero dell'Industria chimica, 62 nel Ministero della costruzione navale (giroscopi e sistemi di navigazione), 27 nel Ministero delle macchine agricole (razzi a propellente solido ), 14 nel Ministero dell'industria cinematografica e fotografica, 3 nel Ministero dell'industria petrolifera e 107 nel Ministero dell'industria leggera.\nIl 22 ottobre, l'Associazione nazionale di Berlino del Partito Socialdemocratico di Germania protest\u00f2 contro le deportazioni e il 24 ottobre, il Consiglio di controllo degli Alleati ricevette un messaggio di protesta da parte della rappresentanza britannica, con l'approvazione di americani e francesi, contro il trasferimento di 400 lavoratori qualificati di Berlino, compresi i residenti del settore britannico della citt\u00e0, nell'Unione Sovietica considerandolo come una violazione delle disposizioni di legge sul lavoro della Kommandatura alleata e dei diritti umani. Tuttavia, il dibattito del Consiglio di controllo su questo argomento fu rinviato al 29 ottobre a causa di \"forti divergenze riguardanti la natura volontaria o involontaria dei trasporti\" tra i rappresentanti sovietici e quelli americani e britannici. \nNella ZOS e a Berlino Est, invece, il dissenso nei confronti delle deportazioni fu messo a tacere dopo una breve protesta da parte della Federazione Tedesca dei Sindacati Liberi e del Partito Socialdemocratico Tedesco. Sia i tedeschi che, in particolare, i direttori delle fabbriche sovietiche furono sorpresi da questa azione preparata dal governo e non furono in grado di intervenire.\nLo specialista Kurt Magnus, sfollato verso l'isola del lago Seliger, scrive:\nGli specialisti tedeschi guadagnavano pi\u00f9 dei loro omologhi sovietici. Gli scienziati, i tecnici e i lavoratori qualificati venivano assegnati a singoli progetti o gruppi di lavoro, principalmente nei settori dell'aviazione e della missilistica, della ricerca nucleare, della chimica e dell'ottica. Il soggiorno era di circa cinque anni. Nel periodo successivo, numerosi inventari di aziende tedesche all'avanguardia furono smantellati e spediti nell'Unione Sovietica, tra cui quelli appartenenti alla Carl Zeiss (Jena), alla Junkers (Dessau) e alla Siebel-Werke (Halle). Ci\u00f2 faceva parte delle indennit\u00e0 di guerra garantite dall'accordo di Potsdam. L'operazione Osoaviachim assicur\u00f2 in anticipo gli specialisti necessari all'Unione Sovietica per la ricostruzione e lo sviluppo dell'industria della difesa, nonch\u00e9 della tecnologia nucleare e missilistica. Inoltre, per ragioni strategiche, ad alcuni ricercatori e ingegneri militari non fu permesso di lasciare la zona di occupazione sovietica. \nDopo un periodo di prigionia, gli specialisti tornarono in Germania tra il 1951 e il 1958. Prima della loro partenza, gli fu ordinato di mantenere il segreto nel corso degli anni passati in Unione Sovietica. Coloro che tornavano nella Repubblica Democratica Tedesca di solito ricevevano generose offerte per incarichi elevati, anche se loro famiglie preferivano un alloggio garantito.\nIndustria automobilistica e dei trasporti.\nInizialmente, la SMAD istitu\u00ec nella ZOS i cosiddetti \"uffici di progettazione sperimentale\" (OKB), sotto la guida sovietico-tedesca. Alcuni erano stati creati nella met\u00e0 del 1946 all'interno di grandi imprese statali come negli impianti centrali di Bleicherode con diverse migliaia di dipendenti. A questo proposito, le disposizioni del Consiglio di controllo che limitano la ricerca tedesca fino all'autunno del 1946 furono gestite in maniera estremamente lenta dalla SMAD. Tali istituzioni furono poi convertite in societ\u00e0 per azioni sovietiche (\"Sowjetische Aktiengesellschaft\", SAG). La creazione di istituti militari di questo tipo, importanti a livello strategico e situate nella zona di occupazione sovietica, andava per\u00f2 in conflitti con i trattati stipulati dagli Alleati, e parte della leadership sovietica prefer\u00ec quindi trasferire questi istituti nell'URSS. Ci\u00f2 fu a sua volta respinto da altri membri del governo sovietico, secondo cui tale azione non avrebbe portato alla competizione nel proprio paese. Quindi Stalin decise il 2 aprile 1946 il cambio di persone e mezzi nell'Unione Sovietica.\nPer lo sviluppo di razzi in Germania, l'URSS invi\u00f2 il progettista di razzi Sergej Korol\u00ebv presso l'impianto centrale Bleicherode e fu coinvolto nell'operazione. \nPer quanto riguardava l'industria automobilistica e dei trasporti, il Ministero del settore del trasporto aereo Michail Chruni\u010dev eman\u00f2 l'ordine n. 228ss del 19 aprile 1946, con il quale fu definito il numero di persone e materiali necessari. \nIndustria ottica e del vetro.\nLe corrispondenti fabbriche sovietiche della Carl-Zeiss-Werke e Jenaer Glaswerk Schott &amp; Gen. di Jena furono gestite dal comando segreto n. 186 del Ministero degli armamenti dell'URSS a partire dal 16 luglio 1946.\nSe l'industria automobilistica e dei motori la ricerca e lo sviluppo erano prioritari per l'URSS, il governo dette molta importanza anche all'industria ottica e del vetro, sviluppando adeguate linee di produzione. Oltre alla deportazione del personale di ricerca e sviluppo, ci\u00f2 port\u00f2 anche alla deportazione del personale di produzione per la formazione dei specialisti sovietici nonch\u00e9 il sequestro di attrezzature e macchinari. Con i mezzi di produzioni rimasti a Jena, la Germania non erano pi\u00f9 in grado di fornire le riparazioni richieste dalla parte sovietica, portando a conflitti tra l'Amministrazione militare sovietica e il governo di Mosca. \nTuttavia, la Zeiss-Werke fu saccheggiata, nei mesi successivi alla fine della seconda guerra mondiale, dalle truppe statunitensi nel contesto della cosiddetta \"Carl-Zeiss-Werk-Mission\" e quindi delle quantit\u00e0 significative di mezzi furono trasferite nella zona di occupazione americana.\nMenzioni dell'operazione.\nDopo una prima menzione avvenuta pochi giorni dopo il 22 ottobre 1946, la designazione \"Aktion Ossawakim\" non venne pi\u00f9 citata fino al 1953 con il completamento della deportazione. Nella SBZ e a Berlino Est, invece, il dissenso contro le deportazioni \u00e8 stato messo a tacere dopo una breve protesta da parte della FDGB e dell'SPD. Tuttavia, gli storici evitano questo termine e viene rifiutato dalle persone interessate e dai loro discendenti. Secondo Christoph Mick, questo termine \u00e8 stato finora attestato solo da rapporti di agenti dei servizi segreti americani e britannici. In inglese, contrariamente alla trascrizione tedesca errata, la trascrizione corretta \u00e8 \"Operation Osoaviakhim\". \nQuesta definizione termine non si trova nei documenti de-secretati del Ministero della Sicurezza dello Stato e nei loro fascicoli si afferma solo molto generalmente che tali scienziati sono stati in URSS durante il periodo in questione. "}
{"id": "8189803", "revid": "838137", "url": "https://it.wikipedia.org/wiki?curid=8189803", "title": "Gianluca Savoini", "text": "Biografia.\nLaureatosi in Scienze politiche presso l'Universit\u00e0 degli Studi di Milano, Gianluca Savoini ha iniziato a collaborare ancora giovanissimo inizialmente con testate a tiratura regionale, come il \"Corriere Mercantile\" di Genova, per poi passare, una volta divenuto giornalista professionista, a testate a pi\u00f9 ampia diffusione, tra le quali \"Il Giornale\" (dapprima nella sede di Genova e poi in quella di Milano), \"L'Indipendente\" e \"La Padania\".\nTra la fine degli anni 1980 e i primi anni 1990, Savoini si avvicin\u00f2 a gruppi di estrema destra; in particolare inizi\u00f2 a frequentare il gruppo Orion, riunito intorno al suo fondatore, il militante neofascista Maurizio Murelli, il quale aveva fondato il gruppo nel 1984, dopo essere uscito di prigione avendo scontato 11 dei 17 anni e mezzo a cui era stato condannato per concorso nell\u2019omicidio dell\u2019agente di polizia Antonio Marino.\nNel 1991 si iscrisse alla Lega Nord, entrando nella consulta per la politica estera del movimento che si riunisce settimanalmente, e si interess\u00f2 subito dei rapporti con la Russia, tanto che, come da lui dichiarato, gi\u00e0 nell'ottobre 1993 era presente nel parlamento russo a Mosca durante l'accerchiamento del parlamento da parte dell'esercito, evento che segn\u00f2 l'apice della crisi costituzionale russa del 1993. Durante quegli anni, Savoini non fu l'unico membro del gruppo Orion a entrare nelle file della Lega Nord, tra gli altri, vi fu ad esempio Mario Borghezio. Secondo quanto affermato dallo stesso Murelli in un'intervista rilasciata alla trasmissione di inchiesta \"Report\", intervista che \u00e8 stata poi trasmessa nella puntata andata in onda il 21 ottobre 2019, tali iscrizioni furono il frutto di una strategia volta a infiltrare un movimento indipendentista qual era la Lega Nord di allora con elementi neofascisti e neonazisti che portassero il movimento verso posizioni sempre pi\u00f9 estremiste; sempre secondo Murelli, il partito scelto fu la Lega Nord \"Perch\u00e9 debole culturalmente quindi pi\u00f9 facile da infiltrare/affiliare\".\nDal 2003 al 2006, forte della sua amicizia con Roberto Maroni, allora ministro del lavoro e delle politiche sociali, Savoini ricopr\u00ec, presso l'agenzia \"Italia Lavoro\", il ruolo di dirigente responsabile della Comunicazione Istituzionale con il ministero presieduto da Maroni e, dopo la fine della XIV legislatura, il 27 aprile 2006, in virt\u00f9 della sua esperienza giornalistica di caposervizio, caporedattore e inviato, divenne direttore della Struttura Stampa del Consiglio regionale della Lombardia, allora presieduto dal leghista Attilio Fontana.\nCollaboratore e consulente per l'estero dapprima di Umberto Bossi e poi di Roberto Maroni, succedutisi alla carica di segretario del partito del Carroccio, nel 2013, Savoini diventa portavoce del neoeletto segretario Matteo Salvini. Forte della sua introduzione negli ambienti di potere russi, Savoini riesce a far intervenire al congresso della Lega dove verr\u00e0 ufficializzata la nomina a segretario di Salvini, Alexey Komov, membro fondatore del Congresso Mondiale delle Famiglie, intervenuto in rappresentanza dell\u2019oligarca russo Konstantin Valer'evi\u010d Malofeev, personaggio gi\u00e0 allora noto alla comunit\u00e0 internazionale, tra le altre cose, per le sue idee estremiste che si pongono come obiettivo quello di un'Europa guidata dalla Russia, la quale, secondo Malofeev, ha il compito di salvare il continente dalla sua presunta mancanza di fede in Dio, dal dominio americano e dalla lobby gay. Malofeev sar\u00e0 poi bersaglio di condanne internazionali sia europee che statunitensi per i suoi presunti finanziamenti a molti partiti euroscettici in diversi paesi europei perch\u00e9 alimentassero il sentimento antieuropeista, con il fine ultimo di disgregare l'UE, e per il suo presunto supporto finanziario alle truppe di separatisti attive nell'Ucraina orientale durante la guerra del Donbass del 2014.\nPoco dopo l'insediamento di Matteo Salvini al vertice della Lega Nord, Gianluca Savoini diventa portavoce del neo-segretario e, nel 2014, fonda l'Associazione Culturale Lombardia Russia, le cui finalit\u00e0 sono quelle di promuovere le attivit\u00e0 russe in Italia, incluso quindi lo sviluppo di relazioni tra uomini d'affari italiani e russi, e \"diffondere le idee politiche russe tramite l'organizzazione di eventi culturali\", nominando presidente onorario dell'associazione proprio il gi\u00e0 citato Alexey Komov.\nLe inchieste del 2019.\nNell'estate del 2019 si sono susseguite una serie di inchieste giornalistiche effettuate da \"L'Espresso\" e dal sito statunitense BuzzFeed, secondo le quali Gianluca Savoini si sarebbe incontrato, assieme ad altre cinque persone, italiane e russe, presso l'hotel moscovita Metropol per organizzare una compravendita di 3 milioni di tonnellate di gasolio di tipo \"Gasoil EN 590 standards Udsl\", da consegnare in 6 mesi o un anno, tra la russa Rosneft e l'italiana ENI, attraverso l'intermediazione della Avangard Oil &amp; Gas, un'azienda facente capo per l'1% direttamente al gi\u00e0 citato Malofeev e per il 99% a una societ\u00e0 di propriet\u00e0 di un suo dipendente. Da tale trattativa, del valore di 1,5 miliardi di dollari, sarebbero stati ricavati, in una specie di plusvalenza, un totale di pi\u00f9 di 60 milioni di euro, derivanti da uno sconto di almeno il 4% sulla fornitura, da destinare alle campagne elettorali della Lega, in particolar modo a quella per le elezioni europee del 2019. Nella compravendita sarebbe stata inserita, come mediatrice, anche la societ\u00e0 Orion, societ\u00e0 registrata in Russia nel cui consiglio di amministrazione figura, oltre a Savoini, anche Claudio D'Amico, consigliere di politica estera del leader leghista. Stando a quanto affermato sia da Matteo Salvini (che aveva inizialmente affermato di non aver mai conosciuto Savoini) sia da ENI, per\u00f2, la trattativa non sarebbe andata in porto e quindi il partito non avrebbe mai ottenuto finanziamenti. Tale cosa per\u00f2 non assolverebbe il partito del Carroccio, poich\u00e9 la legge italiana sulla disciplina dei partiti politici proibisce anche solo la trattativa volta a ottenere finanziamenti da soggetti stranieri.Per quanto riguarda le altre persone presenti all'incontro al Metropol, incontro che Savoini ha sempre detto essere stato privo di qualunque finalit\u00e0 inerente al finanziamento a partiti politici, tra i tre soggetti russi figuravano Andrej Jurkevi\u010d Kahar\u010denko e Ilja Jakuin, entrambi legati ad Aleksandr Gel'evi\u010d Dugin, ideologo antieuropeista del partito di Vladimir Putin, Russia Unita.\nIntervistato riguardo alla trattativa per l\u2019acquisto del carburante, anche Malofeev ne ha ammesso l\u2019esistenza, e, sempre dalle investigazioni di \u2018\u2019Report\u2019\u2019, \u00e8 emerso che essa non \u00e8 stata la sola organizzata dal Savoini con la Avangard Oil &amp; Co. Posto che nulla vieta ad un\u2019azienda di fare da intermediario in una compravendita come questa, esiste comunque il fatto che, essendo Malofeev destinatario di sanzioni da parte dell\u2019UE per i motivi gi\u00e0 citati, chiunque faccia affari con l\u2019oligarca russo \u00e8 a sua volta soggetto a severe sanzioni.\nNonostante tali inchieste giornalistiche, il cui insieme \u00e8 stato ribattezzato \"Moscopoli\" dai mass media, Savoini \u00e8 stato confermato alla vice-presidenza del Comitato regionale per le Comunicazioni della Lombardia, ossia l'autorit\u00e0 che vigila sulle attivit\u00e0 di stampa nella regione, dato che una mozione di sfiducia nei suoi confronti mossa dai partiti di opposizione \u00e8 stata infatti bocciata. A seguito di esse, per\u00f2, nel 2019 \u00e8 stata aperta un'inchiesta giudiziaria, a tutt'oggi ancora in corso, relativa ai presunti fondi russi della Lega Nord che vede Savoini indagato per corruzione internazionale."}
{"id": "8189810", "revid": "81195", "url": "https://it.wikipedia.org/wiki?curid=8189810", "title": "Wakeboard ai Giochi mondiali sulla spiaggia 2019", "text": "Le competizioni di wakeboard ai Giochi mondiali sulla spiaggia 2019 si sono svolte il 13 e il 14 ottobre 2019 nella laguna Leqtaifiya, a Doha. Sono stati disputati due tornei, uno maschile e uno femminile, a cui hanno partecipato rispettivamente 12 uomini e 12 donne provenienti da 18 differenti nazioni. \nCalendario.\nIl calendario delle gare \u00e8 stato il seguente:"}
{"id": "8189828", "revid": "110157", "url": "https://it.wikipedia.org/wiki?curid=8189828", "title": "Baltic League 2019", "text": "La Baltic League 2019 \u00e8 la 5\u00aa edizione dell'omonimo torneo di football americano.\nStagione regolare.\nClassifica.\nLa classifica della regular season \u00e8 la seguente:"}
{"id": "8189830", "revid": "1543377", "url": "https://it.wikipedia.org/wiki?curid=8189830", "title": "George Spahn", "text": "Biografia.\nSpahn viene principalmente ricordato per la sua associazione con la Manson Family, dovuta alla tolleranza con la quale permise al gruppo di stabilirsi nella sua propriet\u00e0. Spahn aveva acquistato il ranch nel 1953, dopo aver lasciato il suo lavoro come allevatore di bestiame da latte a Willow Grove. La location fu utilizzata come set per alcuni episodi di molte serie televisive dell'epoca come \"Bonanza\", \"Il cavaliere solitario\", e \"Zorro\", essendo fornita di repliche di edifici del vecchio west, con tanto di saloon, prigione, ... Al ranch, a partire dal 1968, Spahn ospit\u00f2 Charles Manson e i suoi numerosi seguaci. Nel 1969 gli omicidi dell'attrice Sharon Tate e di altre sei persone per mano di membri della \"Family\" furono pianificati nello Spahn Ranch.\nManson persuase Spahn a permettere alla \"Family\" di vivere gratis nel suo ranch. In cambio, Manson ordin\u00f2 alle ragazze del gruppo di concedere favori sessuali all'ottantenne, all'epoca quasi totalmente cieco, e di occuparsi di lui in tutto e per tutto. Spahn diede un soprannome a tutte le ragazze di Manson, incluse Squeaky, Sadie Mae e Ouisch. Secondo Paul Watkins, altro seguace di Manson, Lynette Fromme acquis\u00ec il proprio soprannome \"Squeaky\" per i suoni che emetteva quando Spahn le pizzicava le cosce. Charles \"Tex\" Watson scrisse nella sua autobiografia che anche il suo soprannome \"Tex\" gli fu dato da Spahn, che aveva riconosciuto il suo accento texano.\nQuando la \"Famiglia\" uccise un lavorante del ranch, Donald \"Shorty\" Shea, Spahn fu sempre all'oscuro della ragione della sparizione dell'uomo e non venne mai incriminato per nessuno degli omicidi della Famiglia Manson, che nel periodo di permanenza al ranch perpetr\u00f2 l'eccidio di Cielo Drive (9 agosto 1969) e gli omicidi dei coniugi Leno e Rosemary LaBianca (10 agosto 1969). In quel periodo, Spahn visse semi-recluso, accudito prevalentemente da Squeaky, nella sua casa all'interno del ranch, piena di cianfrusaglie di ogni genere e con numerose foto dell'attrice-bambina Shirley Temple alle pareti. Durante i raid effettuati dalla polizia il 16 agosto e il 25 novembre 1969, George Spahn fu molto collaborativo con le forze dell'ordine lasciando che gli agenti effettuassero perquisizioni nel ranch e apparve in varie fotografie con occhiali neri e l'immancabile cappello da cowboy.\nSpahn visse altri cinque anni dopo gli omicidi della Manson Family. Era sposato con una donna di nome Martha Greenholts, e si era trasferito a Hollywood. Era ricoverato presso lo Sherwood Convalescent Hospital di Van Nuys, quando mor\u00ec il 22 settembre 1974, all'et\u00e0 di 85 anni. Venne sepolto nell'Eternal Valley Memorial Park nei pressi di Newhall, Santa Clarita, California. Lo Spahn Ranch and\u00f2 completamente distrutto in un incendio nel 1970. La propriet\u00e0 and\u00f2 a fuoco nuovamente nel 2005, e una terza volta nel 2016.\nRiferimenti nella cultura di massa.\nNel film \"C'era una volta a... Hollywood\" di Quentin Tarantino del 2019, Spahn avrebbe dovuto essere interpretato da Burt Reynolds, che per\u00f2 mor\u00ec un mese prima dell'inizio delle riprese, il 6 settembre 2018. Il 27 settembre 2018, fu annunciato che sarebbe stato Bruce Dern a interpretare il ruolo di Spahn nel film di Tarantino. Nel film del 2018 \"Charlie Says\", Spahn \u00e8 interpretato da John Gowans."}
{"id": "8189832", "revid": "110157", "url": "https://it.wikipedia.org/wiki?curid=8189832", "title": "Castello di F\u00fcrstenried", "text": "Il castello di F\u00fcrstenried \u00e8 un edificio storico a sud-ovest di Monaco di Baviera, in Germania. \nCostruito tra il 1715 e 1717 con la funzione di residenza di caccia, il palazzo fu fatto erigere dall'architetto di corte Joseph Effner per conto del principe elettore bavarese Massimiliano II Emanuele di Baviera. L'intero complesso comprende il palazzo, un viale che conduce alla struttura e un edificio agricolo originariamente appartenente all'edificio. Il complesso, che ha un impianto simmetrico, \u00e8 costituito da un padiglione principale, da due padiglioni ad esso connessi mediante gallerie, e altri edifici.\nMentre gli interni del palazzo hanno perso il loro valore storico e artistico a causa di numerosi restauri, il giardino rappresenta una sintesi estremamente rara di design barocco e gusto contemporaneo della seconda met\u00e0 del XIX secolo. All'inizio del XX secolo, il castello di F\u00fcrstenried era ancora noto come luogo d'interesse botanico, per via della grande variet\u00e0 di piante, anche straniere, in esso contenute. \nPosizione e storia.\nInsediamento.\nSul sito corrispondente all'attuale castello, nell'XI secolo un barscalco dell'abbazia di Polling aveva eretto un insediamento di radura, nel corso degli anni conosciuto col nome di \"Poschetsried\". Nel 1194 Poschetsried pass\u00f2 al convento di Rottenbuch. Nel 1498, l'insediamento venne acquistato dal duca di Baviera Albert IV. Dopo quasi cento anni (1593), questo pass\u00f2 nelle mani della famiglia H\u00f6rwarth come \"Schwaige\" (in altotedesco: una propriet\u00e0 adibita all'allevamento di bestiame). Nel 1687 inizi\u00f2 la trasformazione della foresta di Forstenried in un parco di caccia. Nel 1715 il principe elettore Massimiliano Emanuele acquist\u00f2 dal conte Ferdinand H\u00f6rwarth von Hohenburg la Schwaige Poschetsried, assieme ad una casa padronale. \nPosizione.\nIl castello si trova in una zona posta ad un livello leggermente rialzato rispetto al piano del conoide alluvionale su cui sorge Monaco di Baviera. Originariamente situato in mezzo a campi, grazie alla sua posizione di rilievo il castello era ampiamente visibile. \"Inoltre, i palazzi del principe elettore Massimiliano Emanuele erano progettati in modo tale da essere circondati da viali di pioppo nero e piantagioni di pino nero, in modo tale che la statura di pini neri - simile a quella dei pini - insieme ai pioppi neri creasse un'atmosfera mediterranea e migliorasse visivamente i terreni agricoli circostanti (...) \". \nI viali di accesso.\nAl fine di otterenere una signorile via di comunicazione, all'inizio del XVIII secolo fu costruita una strada tra il castello di Nymphenburg e il castello di F\u00fcrstenried (l'attuale F\u00fcrstenrieder Stra\u00dfe), un percorso di collegamento lungo parecchi chilometri. Nello stesso periodo fu costruita un'altra strada, per chilometri fiancheggiata da tigli, che collegava il castello al villaggio di Mittersendling. Anche l'imponente viale da Mittersendling al castello di F\u00fcrstenried era particolarmente lungo. Al tempo della realizzazione dei viali del castello, la moda di piantare di alberi per chilometri e chilometri era sconosciuto in buona parte della Baviera.\nI viali, allestiti in doppia fila originalmente inframmezzata da un tappeto erboso, puntano verso la torre settentrionale della Frauenkirche. Al momento della realizzazione dei viali, il castello era di norma sprovvisto di prati adibiti al pascolo. Di conseguenza, il tappeto erboso rappresentava una semplice testimonianza di potenza e ricchezza: si trattava di un'area estremamente pregiata, che in estate doveva essere falciata ogni due giorni, al mattino, con la rugiada. La manutenzione era molto onerosa: per non rovinare il tappeto erboso, i giardinieri prima uccidevano lombrichi le lumache con flagelli, e poi, disposti in formazione, falciavano l'area due volte di fila.\nNel 1935/36, i nazionalsocialisti destinarono l'area verde tra i due viali alla \"Olympia-Strasse\", una strada quattro corsie ora corrispondente all'autostrada A 95 Monaco-Garmisch. Nonostante i tentativi, da parte dei pianificatori di Fritz Todt, di preservare il suggestivo effetto visivo, il colpo d'occhio da e verso il castello ne risult\u00f2 danneggiato. Attualmente, nonostante i densi edifici circostanti, si riscontra ancora un asse visivo, lungo quasi 1000 metri, che, seppur compromesso dalla presenza di una segnaletica verticale apposta all'inizio del 2017, conduce frontalmente al palazzo fiancheggiato da entrambi i lati da viali di tigli a doppia fila. \nApprovvigionamento idrico.\nIl castello fu rifornito d'acqua attraverso una tubatura dell'acqua dell'allora impresa reale di fontane di corte. La tubatura correva da Gro\u00dfhesselohe sull'Isar lungo l'attuale Hofbrunnstra\u00dfe a Solln . \nCastello di caccia e di piacere.\nNegli anni tra il 1715 e il 1717, su istruzioni di Massimiliano II Emanuele, l'architetto di corte Joseph Effner ristruttur\u00f2 il gi\u00e0 esistente maniero, che si trovava nel mezzo di quello che allora era chiamato \"Hirschjagdpark\" (letteralmente: parco di caccia al cervo). Fu cos\u00ec che il maniero fu ampliata e convertita in un palazzo di caccia e di piacere e dotata di un giardino barocco. Rinominato \"F\u00fcrstenried\", nel corso del XVIII secolo il palazzo fu usato come centro di caccia di rappresentanza. \nNel 1727, alla nascita del principe elettore Max III. Giuseppe, il castello fin\u00ec in dono alla principessa elettrice Maria Amalie d'Austria, moglie del futuro imperatore Karl Albrecht, figlio e successore di Massimiliano II Emanuele. \nNel 1777, in seguito alla morte di Max III. Giuseppe, il castello serv\u00ec come residenza vedovile per la principessa elettrice Maria Anna Sophia di Sassonia, che vi rimase fino alla sua morte, avvenuta nel 1797. Poco prima della morte della principessa, ebbe inizio il declino finale del castello. Nel settembre del 1796 Monaco fu circondata dall'esercito franco-repubblicano, che combatt\u00e9 contro le truppe austro-imperiali. In quest'occasione, il castello di F\u00fcrstenried fu incendiato. \nUsi successivi.\nNel 1798, il castello divenne temporaneamente un rifugio per alcuni trappisti che erano fuggiti dalla Francia. Nel periodo dal 3 ottobre al 24 ottobre 1800, il colonnello francese Litay e tutto il suo entourage furono alloggiati nel castello. Negli anni dal 1801 al 1804, gli edifici di F\u00fcrstenried funsero da caserma per un corpo di artiglieria appena organizzato e guidato dal maggiore Von Heinrichen. In concomitanza di queste strutture, all'inizio del XIX secolo tutti gli oggetti preziosi, come mobili e dipinti, furono rimossi, il castello rimase vuoto, e il giardino venne abbandonato. \nCon l'introduzione della scuola dell'obbligo in Baviera e grazie alla generosit\u00e0 del re Max Joseph I, tra il 1805 e il 1824 una dependance del castello fu utilizzata come primo edificio scolastico per i villaggi circostanti di Forstenried e Gro\u00dfhadern. \nDal 1820 vi fu inquartierato un presidio dell'artiglieria equestre, che nel 1849 fu sostituito dal reggimento di artiglieria da campo \"K\u00f6nigin\". Durante la guerra tedesca nel 1866 e la guerra franco-tedesca del 1870/71, il castello fu utilizzato come ospedale militare . \nDopo anni di infruttuose terapie, il malato principe Otto di Baviera era alla ricerca di un tranquillo castello per un soggiorno permanente, poich\u00e9 suo fratello, il re Ludovico II, rifiutava il ricovero in un'istituzione psichiatrica. La scelta cadde sul castello di F\u00fcrstenried, a quel tempo ancora inserito in un contesto rurale e relativamente lontano dai confini della citt\u00e0 di Monaco. Fu cos\u00ec che, nel 1881, il castello, che fu venduto dalla lista civile reale alla gestione della propriet\u00e0 del principe Otto: da quel momento, F\u00fcrstenried divent\u00f2 sua propriet\u00e0 privata. Una somma di gran lunga superiore all'importo dell'acquisto venne successivamente investita per adattare la struttura alle esigenze del paziente. Otto, che nel 1886 fu nominato ufficialmente re dopo la morte di Ludovico II, fu ospitato nel castello di F\u00fcrstenried fino all'11 ottobre 1916, giorno della sua morte: per trent'anni, il castello di F\u00fcrstenried divenne dunque il domicilio del re di Baviera.\nCon l'incorporazione di Forstenried nei confini della citt\u00e0, nel 1912 il castello entr\u00f2 a far parte dell'area urbana di Monaco. \nDopo la prima guerra mondiale, il castello divenne nuovamente un ospedale militare. \nDal 1925 il castello serv\u00ec come luogo di ritiro per il vescovato di Monaco e Frisinga. Dal 1927 al 1957, F\u00fcrstenried ospit\u00f2 il seminario arcivescovile St. Matthias, che fu in seguito trasferito 30 chilometri pi\u00f9 a sud, a Wolfratshausen-Waldram. Nel 1929 l'area del castello fu acquisita dalla \"Fondazione cattolica F\u00fcrstenried\" dell'Arcidiocesi. Nel 1931 e nel 1932 nell'ex \"Sala Bianca\" del padiglione centrale del castello fu costruita una cappella. \nDurante la seconda guerra mondiale, dal 1942 il castello fu usato di nuovo come ospedale militare, e dopo la guerra, nuovamente come casa di ritiro per l'Arcidiocesi. Dal 1947 al 1949, la facolt\u00e0 teologica dell'Universit\u00e0 Ludwig Maximilian e il Seminario Georgianum usarono il castello come alloggio alternativo. Durante questo periodo, anche il futuro cardinale e papa Joseph Ratzinger studi\u00f2 a F\u00fcrstenried.\nUso e aspetto attuali del castello di F\u00fcrstenried.\nIl castello continua a fungere da casa per ritiri spiriturali, oltre che come centro pastorale e centro conferenze. Tra il 1972 e il 1976 si esegu\u00ec una modernizzazione dell'impianto.\nDal 1 ottobre 2013, F\u00fcrstenried \u00e8 gestito dal padre gesuita Christoph Kentrup. \nAncor oggi, il castello \u00e8 costituito dall'edificio cubico principale, con adiacenti due padiglioni pi\u00f9 piccoli e diversi altri edifici secondari annessi attorno a una corte d'onore. Dei ricchi interni che un tempo adornavano il castello, \u00e8 rimasto solamente il fregio del \"Gabinetto blu\" al secondo piano dell'edificio principale, che oggi \u00e8 una sala riunioni.\nIl giardino del castello F\u00fcrstenried.\nL'orto.\nGi\u00e0 nel XVIII secolo nell'orto del castello di F\u00fcrstenried venivano prodotti ortaggi e frutta da tavola di alta qualit\u00e0. I giardinieri di corte erano dei veri propri artisti nell'utilizzare, oltre a frutta e verdura di uso quotidiano, anche ortaggi pi\u00f9 rari come asparagi, carciofi, mele cotogne e pesche. I fagioli e piselli, a quel tempo molto amati, erano coltivati in serra quasi tutto l'anno. \nQuesta tradizione fu ripresa ai tempi del re Otto. Il giardino delle coltivazioni, protetto sul lato sud dalla cosiddetta \"rimessa\" rendeva possibili raccolti anticipati. Il frutteto, che era ospitato nell'ex \"Schimmelgarten\" (letteralmente: \"giardino della muffa\"), aveva uno stock di alberi a traliccio, cespugli e alberi semi-alti. \nLo \"Schwaig\".\nLo \"Schwaig\", vale a dire l'uso dei terreni agricoli di propriet\u00e0 del castello, portava solo profitti moderati. Al fine di poter meglio sfruttare i terreni poveri, si fece ricorso all'allevamento di pecore. A partire dal 1829 questi campi e prati vennero trasferiti a diversi mezzadri. \nIl giardino reale.\nAllorch\u00e9 nel 1881 F\u00fcrstenried entr\u00f2 in possesso del principe Otto, il giardino barocco dietro il castello fu ricostruito dall'allora sovrintendente ai giardini di corte Carl von Effner,secondo i piani del suo antenato Joseph Effner. Le condizioni desolanti in cui il giardino versava all'inizio del 1880 furono cos\u00ec descritte da, Wilhelm Zimmermann, suo pi\u00f9 stretto collaboratore: \"Le vecchie siepi erano state in gran parte eliminate, le aiole abilmente intrecciate insieme ai vialetti scomparse. Sull'intero parterre si era formato un prato e tra i pregevoli, a volte enormi, tigli si era sviluppato un tappeto selvatico di sempreverdi, felci, edera, anemoni, bucaneve, ecc. \". \nIl grande merito di Carl von Effner fu la conservazione dei 110 tigli nel parco e dei molti altri situati lungo i due viali a doppia fila che fiancheggiavano l'asse visivo verso Monaco. A tal fine, si effettu\u00f2 un'attenta potatura e una sostituzione del terreno attorno alle radici. \nCome concessione allo spirito dell'epoca, si realizzarono una alcuni porticati in ferro provvisti di piante tiglio. Al fine di offrire distrazione al malato residente, Effner cre\u00f2 aiuole piene di rose, un giardino d'inverno, un rosario e un giardino sempreverde. Le raffigurazioni delle quattro stagioni, opere dello scultore Bruno Fischer che oggi fiancheggiano la monumentale fontana di Pan, ai tempi del re Ottone erano distribuite nelle diverse aree del giardino. L'ornamentale vaso in pietra del cortile centrale si trova ancora nello stesso posto di allora. \nA sud del vecchio giardino barocco, una parte dell'orto giudicata non indispensabile fu trasformato in un \"giardino all'inglese\". Resti della ricca piantagione di questo giardino risalente ai tempi del re Otto sono visibili ancor'oggi. La modellazione del recinto in legno fu una richiesta particolare di Carl von Effner: fu cos\u00ec che, il limite del bosco fu fiancheggiato da \"cespugli forti come, ad esempio, alcune variet\u00e0 di biancospino, o le piante di sambuco a foglia piccola, da preferire per via del loro carico pittorescamente lasco\".\n\"Per ovvie ragioni, l'intera propriet\u00e0 era circondata da un alto muro. Tuttavia, l'esigenza di ottenere anche un panorama, richiedette di pensare di aprire, mediante un'elevazione artificiale del terreno, un colpo d'occhio libero, indisturbato dalla recinzione, verso i villaggi della foresta e verso la bella corona di montagne lontane\" L'elevazione fu originariamente incoronata con una \"Casetta svizzera \" una piccola casa di legno; oggi, vi si trova invece una cappella. L'ex \"vasca del cervo\", nella parte orientale del giardino, \u00e8 oggi adornata da una figura del frate Corrado da Parzham . \nIl giardino paesaggistico, che era grande quasi due giorni di cammino, avrebbe dovuto invitare a passeggiate. Resti della vasta piantagione descritto da Wilhelm Zimmermann esistono ancora oggi: ad esempio, ci sono ancora due vecchi faggi dalle foglie fessurate che, come le magnolie dell'albero di cetriolo alla porta d'ingresso, rappresentano rari tesori dendrologici . \n\"Dopo la morte del re Otto, furono elencati tutti i suoi beni. Cos\u00ec, al 7 febbraio 1918, nell'eredit\u00e0, oltre ai 14 558 marchi - una somma considerevole, se si includono quasi 40 anni di svalutazione - furono citate anche le installazioni del giardino di corte, le sculture a fontana, le panchine, la casetta svizzera e le piante\"."}
{"id": "8189833", "revid": "1522738", "url": "https://it.wikipedia.org/wiki?curid=8189833", "title": "Repubblica Popolare del Bangladesh", "text": ""}
{"id": "8189834", "revid": "726373", "url": "https://it.wikipedia.org/wiki?curid=8189834", "title": "Alex Weisman", "text": "Egli \u00e8 ben noto per la sua interpretazione di Posner nella commedia \"Gli studenti di storia\", di Alan Bennett, con la compagnia TimeLine Theatre Company.\n\u00c8 fratello minore di Robin Weisman.\nBiografia.\nWeisman inizi\u00f2 a recitare da piccolo come bambino modello. Cresciuto a Davie, in Florida, egli ha ivi avuto numerosi \"precedenti\" come attore tra cui \"Madame Melville\", \"The Legacy\" (New Theatre) e \"The Chronicles of Narnia: The Lion, The Witch, and the Wardrobe\" (Actor's Playhouse).\nAlex si \u00e8 laureato presso la Northwestern University con un baccalaureato in teatro nel maggio 2010. Ha recitato in numerosi spettacoli tra i quali \"In the Bubble\", nella parte di Joey, \"Peter Pan\" nella parte di Michael, \"Amadeus\", nella parte di Mozart, e in altri. Il 22 aprile 2009 inizi\u00f2 a recitare nel ruolo di Posner in \"The History Boys\". Lo spettacolo dur\u00f2 sei mesi, terminando il 18 ottobre 2009 e vinse tutti gli Jeff Award cui fu candidato. Il 20 novembre 2009 Weisman cominci\u00f2 a recitare come Spirito del Natale Passato e Stefano nella 31\u00aa produzione annuale di \"Canto di Natale\", di Charles Dickens. Ha inoltre recitato come Charlie Brown nella commedia musicale \"You're a Good Man, Charlie Brown\" al Teatro e Centro di recitazione (TIC) alla Northwestern University. I \"precedenti\" di Chicago comprendono Michael Darling in \"Peter Pan\", nel Lookingglass Theatre, David, in \"Mary\" di Thomas Bradshaw, prodotto dal Goodman Theatre, il Duca di York in \"La pazzia di Re Giorgio III\" al Chicago Shakespeare Theater, l'Osservatore in \"Putting It Together\" al Porchlight Music Theatre, Victor nel primo adattamento di Brian Selznick di \"The Houdini Box\", presso il Chicago Children's Theater, nel primo adattamento musicale, Richard Miller in \"Ah! Wilderness\", all'Eclipse Theater Company, Phillip Clandon in \"You Never Can Tell\" al Remy Bummpo, e Lucio in \"Julius Caesar\" al Chicago Shakespeare Theater.\nWeisman ebbe il ruolo di Asher Lev nella produzione del 2014 di \"My Name is Asher Lev\", presso il Timeline Theater. Nel 2015, Weisman ebbe il ruolo preminente di Quentin nel dramma musicale \"October Sky\", presso il Marriott Theatre, Lincolnshire, Illinois. Recit\u00f2 anche nel ruolo di Horst in \"Bent\", con la compagnia teatrale The Other Theater.\nNei film, Weisman partecip\u00f2 nel 2013 al film drammatico di Stephen Cone \"Black Box\" e nel 2019 al \"thriller\" politico \"An Acceptable Loss - Decisione estrema\". In televisione comparve nelle serie \"Chicago P.D.\", \"Chicago Fire\" e \"Chicago Med\".\nRiconoscimenti.\nWeisman ha vinto due Chicago Jeff Equity Award per la sua interpretazione come Posner in \"The History Boys\" al TimeLine Theatre, compreso il \"Best Supporting Actor\" in una recitazione, e come parte di \"Best Ensemble\". Egli ha avuto recentemente la nomina a Miglior Attore in ruolo da protagonista al Non-Equity Jeff Awards del 2013 per \"Ah! Wilderness\", con la Compagnia Eclipse Theater.\nAlex ha anche ricevuto nella sua carriera numerose critiche positive dai critici teatrali di Chicago e dai giornali. \nNella rubrica \"On the Town\" del \"Chicago Tribune\" \u00e8 stato definito come una delle sei figure pi\u00f9 richieste nel teatro di Chicago. \nDurante un'intervista con Raquel Mendoza, dal TimeLine Theatre Company, ha affermato:"}
{"id": "8189839", "revid": "108522699", "url": "https://it.wikipedia.org/wiki?curid=8189839", "title": "Parkesina", "text": ""}
{"id": "8189840", "revid": "726373", "url": "https://it.wikipedia.org/wiki?curid=8189840", "title": "Imperator (serie di romanzi)", "text": "Imperator \"(in inglese Emperor)\" \u00e8 una serie storica composta da cinque romanzi dell'autore britannico Conn Iggulden, avente come protagonista Caio Giulio Cesare, console e dittatore della Repubblica romana.\nCronologia delle pubblicazioni.\nI cinque romanzi sono stati pubblicati tra il 2003 e il 2013:\nLa serie \u00e8 stata ben accolta da molti critici, ma ha anche ricevuto commenti negativi in quanto Iggulden ha talvolta cambiato alcuni eventi storici al fine di creare una narrazione pi\u00f9 entusiasmante. Ci\u00f2 \u00e8 in parte riconosciuto dall'autore, e annotato alla fine di ogni romanzo.\nAdattamento cinematografico.\nNel 2010 fu annunciata una trilogia cinematografica basata sui romanzi di Iggulden, con il primo film diretto da Burr Steers. Del progetto non si seppe pi\u00f9 nulla fino al 2015, anno in cui venne annunciato che il progetto aveva finalmente trovato casa alla Lionsgate. Da allora nessuna informazione \u00e8 stata pi\u00f9 resa nota."}
{"id": "8189841", "revid": "183694", "url": "https://it.wikipedia.org/wiki?curid=8189841", "title": "Richard Kilvington", "text": "Frate francescano ed esponente della Scolastica, fu \"magister artium\" e dottore in teologia nella Universit\u00e0 di Oxford. Le sue opere che ci sono arrivate sono delle note delle sue classi, che appartengono al decennio degli anni 1320 e 1330. Fu membro dell'Oriel College, di Oxford. Prese parte nella controversia sulla natura dell'infinito, con Richard FitzRalph, del Balliol College.\nNella decada di 1340 lavor\u00f2 per Richard de Bury, vescovo di Durham."}
{"id": "8189842", "revid": "1310927", "url": "https://it.wikipedia.org/wiki?curid=8189842", "title": "Ra\u00fal Tarragona", "text": "Carriera.\nHa giocato nella massima serie dei campionati uruguaiano e libanese."}
{"id": "8189845", "revid": "834", "url": "https://it.wikipedia.org/wiki?curid=8189845", "title": "I See Seaweed", "text": "I See Seaweed \u00e8 il quinto album in studio della band australiana The Drones, pubblicato a marzo 2013. L'album ha segnato la prima apparizione di Steve Hesketh sulle tastiere (rendendo quindi la band un quintetto) e l'ultima apparizione del batterista Mike Noga. Registrato in una \"classe smontabile degli anni '60\", la musica dell'album \u00e8 pi\u00f9 dinamica, pi\u00f9 scura ed \"espansiva\" rispetto agli album precedenti, mentre i testi poetici di Liddiard erano considerati pi\u00f9 \"universale\" nella sua esplorazione di argomenti come il cambiamento climatico, il libero arbitrio, la politica conservatrice, le questioni socioeconomiche, l'esistenzialismo e la condizione umana in generale. La canzone \"How to See Through Fog\" \u00e8 stata pubblicata come unico singolo dell'album all'inizio del 2013.\nRegistrato dalla band in modo indipendente, l'album \u00e8 stato co-distribuito attraverso Waterfront Records. \u00c8 stato rilasciato con grande successo di critica dalla stampa australiana , superando un centinaio di elenchi di fine anno dei critici musicali. Divenne anche il loro primo album a entrare nella top 20 della classifica australiana ARIA. La sua accoglienza fuori dall'Australia, nonostante fosse scarsa, era di natura molto positiva ed \u00e8 stata elogiata da scrittori e critici negli anni successivi alla sua uscita. L'album ha ricevuto numerose nomination, e le sue tracce sono state coperte da artisti del calibro di Kirin J. Callinan.\nNel 2013, l'album \u00e8 stato nominato per un \"J Award\" determinato dalla stazione radio alternativa nazionale Triple J. \"I See Seaweed\" \u00e8 stato anche nominato ai premi ARIA del 2013 per il Rock Album of the Year.\nL'album ha ricevuto il plauso di una variet\u00e0 di fonti sia all'interno che fuori del suo paese natale. Oltre 100 scrittori del sito Web The Music hanno classificato l'album al primo posto nella loro lista dei \"20 migliori album australiani del 2013\". La rivista Stereo Embers lo ha incluso nella loro lista dei 100 migliori album pubblicati tra il 2010 e il 2014."}
{"id": "8189851", "revid": "891212", "url": "https://it.wikipedia.org/wiki?curid=8189851", "title": "EYE, Istituto Olandese per il Film", "text": ""}
{"id": "8189854", "revid": "1310927", "url": "https://it.wikipedia.org/wiki?curid=8189854", "title": "Jonathan dos Santos (calciatore 1992)", "text": "Carriera.\nHa giocato nella massima serie uruguaiana e in quella messicana."}
{"id": "8189856", "revid": "640277", "url": "https://it.wikipedia.org/wiki?curid=8189856", "title": "SPHERE", "text": "SPHERE \"(Spectro-Polarimetric High-contrast Exoplanet REsearch)\" \u00e8 un sistema ottico spettrografico ad alto contrasto installato sull'unit\u00e0 3 (UT3) del Very Large Telescope, presso l'osservatorio del Paranal, gestito dall'ESO. Lo strumento, dotato di ottica adattiva avanzata e coronografia, opera congiuntamente a tre sottosistemi ottimizzati per fornire la un'alta qualit\u00e0 dell'immagine e prestazioni di contrasto in un campo visivo ristretto:"}
{"id": "8189865", "revid": "1008732", "url": "https://it.wikipedia.org/wiki?curid=8189865", "title": "Spectro-Polarimetric High-Contrast Exoplanet Research", "text": ""}
{"id": "8189866", "revid": "599013", "url": "https://it.wikipedia.org/wiki?curid=8189866", "title": "Bettina Sabatini", "text": "Biografia.\nNata nel 1966 ad Aalborg, in Danimarca, nel 1988 \u00e8 approdata in nazionale, arrivando 20\u00aa nella Coppa Europa di maratona di quell'anno a Huy, in 2h40'33\".\nA 26 anni ha partecipato ai Giochi olimpici di , nella maratona, chiudendo 23\u00aa con il tempo di 2h50'09\".\nL'anno successivo non ha terminato la maratona ai Mondiali di .\nNel 1994 ha preso parte agli Europei di Helsinki, nella maratona, arrivando 21\u00aa in 2h40'32\", vincendo contestualmente la medaglia d'oro della Coppa Europa di maratona insieme alla squadra italiana formata da Maria Curatolo, medaglia d'argento, Ornella Ferrara, 4\u00aa, Rosanna Munerotto, 8\u00aa, Anna Villani, 9\u00aa e Laura Fogli, non giunta al traguardo.\n2 anni dopo, nel 1996, ha vinto la Maratona di Firenze con il tempo di 2h33'51\"."}
{"id": "8189867", "revid": "2189905", "url": "https://it.wikipedia.org/wiki?curid=8189867", "title": "Torta de aceite", "text": "La torta de aceite (letteralmente \"torta all'olio\") \u00e8 un dolce di pasticceria fine, croccante e multistrato che viene da una lunga tradizione espresse in diverse ricette della pasticceria spagnola. I suoi ingredienti principali sono: farina di grano, olio di oliva, zucchero, anice verde, sesamo e sale. Ogni torta di solito pesa circa 30 grammi e la sua fabbricazione suole essere artigianale.\nLe torte de aceite di Castilleja della Costa (Siviglia) sono protette dalla denominazione Specialit\u00e0 Tradizionale Garantita.\nOrigine.\nSi ignora l'origine delle torte de aceite. In Spagna, gli studi di pasticceria puntano su ricette arabe, ebree o mozarabe della met\u00e0 meridionale della penisola iberica. Nella narrazione che Mateo Alem\u00e1n ha fatto sulla vita del p\u00edcaro \"Guzm\u00e1n di Alfarache\", alla fine del secolo XVI e inizio del XVII, si parla gi\u00e0 delle torte de aceite:\nE sono citate anche nel \"Don Chisciotte.\"\nIn America latina.\nIn Per\u00f9, una torta simile in aspetto riceve il nome di \u00ab\"cachanga\"\u00bb, e i suoi ingredienti sono farina, sale, zucchero, uovo e uno spruzzo di olio o strutto. sono consumate pi\u00f9 comunemente a pranzo che per colazione, e alcuni le accompagnano con sciroppo o burro"}
{"id": "8189872", "revid": "1310927", "url": "https://it.wikipedia.org/wiki?curid=8189872", "title": "Willian Popp", "text": "Carriera.\nHa giocato nella massima serie brasiliana con e , dove ha collezionato, in totale, 26 presenze e una rete."}
{"id": "8189878", "revid": "81195", "url": "https://it.wikipedia.org/wiki?curid=8189878", "title": "Nuoto di fondo ai Giochi mondiali sulla spiaggia", "text": "Il nuoto di fondo \u00e8 inserito nel programma dei Giochi mondiali sulla spiaggia sin dall'edizione inaugurale che si \u00e8 svolta nel 2019, comprendendo una gara maschile e una gara femminile sulla distanza dei 5 km."}
{"id": "8189889", "revid": "106908", "url": "https://it.wikipedia.org/wiki?curid=8189889", "title": "Barscalco", "text": "Con il termine barscalco (dal tedesco: \"Barschalk,\" ma anche \"Parscalk\") ci si riferisce a una persona che, durante il periodo carolingio e nei secoli X e XI, nelle aree della Germania settentrionale, godeva di un regime di parziale libert\u00e0 o semilibert\u00e0.\nSebbene personalmente libero (sia legalmente sia da un punto di vista di possibilit\u00e0 di avere un proprio patrimonio) un barscalco era soggetto obblighi di servizio e al pagamento di interessi, era legato alla gleba e non godeva di alcun diritto politico; da un punto di vista sociale, un barscalco era dunque una via di mezzo tra un uomo libero e un uomo non libero.\nLa qualifica di barscalco veniva utilizzata in Alta Baviera, in Bassa Baviera, in Oberpfalz e nelle aree adiacenti dell'Austria. I barscalchi assunsero una posizione simile a quella dei coloni o dei costruttori edili romani. \nIl nome deriva probabilmente dal antico altotedesco \"scalch\" (= servo, schiavo) e di \"Bar\" (= libero, semplice) . Tale denominazione ha influenzato alcuni toponimi, come il quartiere Parschallen di Nu\u00dfdorf am Attersee. Anche l'odierna circoscrizione monacense di Freimann prende il nome da questa tipologia di persone."}
{"id": "8189894", "revid": "729019", "url": "https://it.wikipedia.org/wiki?curid=8189894", "title": "Pallacanestro 3x3 ai Giochi mondiali sulla spiaggia", "text": "La pallacanestro 3x3 \u00e8 stata inserita nel programma dei Giochi mondiali sulla spiaggia sin dalla prima edizione che si \u00e8 svolta nel 2019. Sono previsti due tornei, uno maschile e uno femminile, destinati a squadre under-23."}
{"id": "8189904", "revid": "729019", "url": "https://it.wikipedia.org/wiki?curid=8189904", "title": "Skitskij", "text": "Skitskij o \u0116rakkosaari (in russo \u0421\u043a\u0438\u0442\u0441\u043a\u0438\u0439, \u042d\u0440\u0430\u043a\u043a\u043e\u0441\u0430\u0430\u0440\u0438; in finlandese \"Erakkosaari\" \"isola degli eremiti\") \u00e8 la seconda isola per grandezza dell'arcipelago di Valaam, situato nella parte settentrionale del lago Ladoga. Amministrativamente fa parte del Sortaval'skij rajon della Repubblica di Carelia, nel Circondario federale nordoccidentale, in Russia.\nGeografia.\nSkitskij si trova direttamente sulla costa nord-occidentale dell'isola di Valaam di cui geograficamente sembra fa parte. \u00c8 separata da essa a sud-ovest dallo stretto Moskovskij (\u041c\u043e\u0441\u043a\u043e\u0432\u0441\u043a\u0438\u0439 \u043f\u0440\u043e\u043b\u0438\u0432), a sud-est dallo stretto Srednij (\u0421\u0440\u0435\u0434\u043d\u0438\u0439 \u043f\u0440\u043e\u043b\u0438\u0432) e a nord-est dalla baia Monastyrskaja (\u0431\u0443\u0445\u0442\u0430 \u041c\u043e\u043d\u0430\u0441\u0442\u044b\u0440\u0441\u043a\u0430\u044f).\nL'isola \u00e8 collinosa, coperta da una foresta di conifere. Nella parte settentrionale dell'isola l'altezza arriva a 51,8 metri. La costa \u00e8 prevalentemente rocciosa, frastagliata, con numerose baie. Un ponte e una strada la collegano all'isola di Valaam.\nStoria.\nIl suo nome deriva dal Monastero di Tutti i Santi (\u0421\u043a\u0438\u0442 \u0412\u0441\u0435\u0445 \u0421\u0432\u044f\u0442\u044b\u0445) o Monastero Bianco (\u0411\u0435\u043b\u044b\u0439 \u0441\u043a\u0438\u0442) che sorge sull'isola. Il monastero fu costruito sull'isola (nel 1789-1793) sul presunto sito di una cella del monaco Aleksandr Svirsky.\nNel XVIII secolo fu costruita una chiesa di legno dedicata a Sant'Aleksandr Svirskij. A met\u00e0 del XIX secolo il monastero fu ricostruito dal famoso architetto russo Aleksej Maksimovi\u010d Gornostaev. Gli edifici, il recinto e le torri del monastero erano dipinti di bianco, da cui il secondo nome (Bianco)."}
{"id": "8189907", "revid": "1543377", "url": "https://it.wikipedia.org/wiki?curid=8189907", "title": "Sci nautico ai Giochi mondiali sulla spiaggia", "text": "Lo sci nautico \u00e8 inserito nel programma dei Giochi mondiali sulla spiaggia sin dall'edizione inaugurale che si \u00e8 svolta nel 2019, comprendendo un torneo maschile e uno femminile nella specialit\u00e0 del salto."}
{"id": "8189912", "revid": "123248458", "url": "https://it.wikipedia.org/wiki?curid=8189912", "title": "William Stukeley", "text": "Ebbe un'influenza significativa sul successivo sviluppo dell'archeologia, aprendo la strada all'indagine accademica dei monumenti preistorici di Stonehenge e Avebury nel Wiltshire.\nIl 6 gennaio 1721 fu elevato al grado massonico di Maestro nella Loggia che si riuniva presso la Salutation Tavern a Londra."}
{"id": "8189915", "revid": "1700659", "url": "https://it.wikipedia.org/wiki?curid=8189915", "title": "Skateboarding ai Giochi mondiali sulla spiaggia", "text": "Lo skateboard \u00e8 inserito nel programma dei Giochi mondiali sulla spiaggia sin dall'edizione inaugurale che si \u00e8 svolta nel 2019, comprendendo un torneo maschile e uno femminile di park skateboarding."}
{"id": "8189919", "revid": "1543377", "url": "https://it.wikipedia.org/wiki?curid=8189919", "title": "Tennis da spiaggia ai Giochi mondiali sulla spiaggia", "text": "Il tennis da spiaggia \u00e8 inserito nel programma dei Giochi mondiali sulla spiaggia sin dall'edizione inaugurale che si \u00e8 svolta nel 2019. Vengono disputati tre tornei di doppio maschile, femminile e misto."}
{"id": "8189920", "revid": "599013", "url": "https://it.wikipedia.org/wiki?curid=8189920", "title": "Antonella Bizioli", "text": "Biografia.\nNata nel 1957 a Villa d'Ogna, in provincia di Bergamo, nel 1987 ha preso parte ai Mondiali di Roma, arrivando 12\u00aa nella maratona in 2h38'52\".\nA 31 anni ha partecipato ai Giochi olimpici di , nella maratona, terminando 23\u00aa con il tempo di 2h34'38\".\n3 anni dopo, nel 1991, ha vinto la Maratona di Venezia in 2h36'56\". Nello stesso anno ha chiuso 12\u00aa con il tempo di 2h32'30\" in Coppa del mondo a Londra, vincendo contestualmente la medaglia d'argento insieme alla squadra italiana formata da lei, Anna Villani, 10\u00aa e Laura Fogli, 13\u00aa.\nNel 1995 ha conquistato la medaglia di bronzo in Coppa del mondo ad Atene, arrivando 16\u00aa in 2h39'28\", con Ornella Ferrara, 4\u00aa e Maura Viceconte, 15\u00aa."}
{"id": "8189922", "revid": "486946", "url": "https://it.wikipedia.org/wiki?curid=8189922", "title": "Backslash", "text": ""}
{"id": "8189924", "revid": "1632387", "url": "https://it.wikipedia.org/wiki?curid=8189924", "title": "The Grudge", "text": ""}
{"id": "8189927", "revid": "1543377", "url": "https://it.wikipedia.org/wiki?curid=8189927", "title": "Wakeboard ai Giochi mondiali sulla spiaggia", "text": "Il wakeboard \u00e8 inserito nel programma dei Giochi mondiali sulla spiaggia sin dall'edizione inaugurale che si \u00e8 svolta nel 2019, comprendendo un torneo maschile e uno femminile."}
{"id": "8189933", "revid": "486946", "url": "https://it.wikipedia.org/wiki?curid=8189933", "title": "Stella della Senna", "text": ""}
{"id": "8189935", "revid": "712828", "url": "https://it.wikipedia.org/wiki?curid=8189935", "title": "Tulipano Nero", "text": ""}
{"id": "8189936", "revid": "101175", "url": "https://it.wikipedia.org/wiki?curid=8189936", "title": "Gran Premio motociclistico d'Australia 2019", "text": "Il Gran Premio motociclistico d'Australia 2019 \u00e8 stata la diciassettesima prova su diciannove del motomondiale 2019 ed \u00e8 stato disputato il 27 ottobre sul circuito di Phillip Island. Le vittorie nelle tre classi sono andate rispettivamente a Marc M\u00e1rquez in MotoGP, a Brad Binder in Moto2 e a Lorenzo Dalla Porta in Moto3.\nIn virt\u00f9 dei risultati della gara, il pilota italiano Lorenzo Dalla Porta ha avuto la certezza matematica del titolo iridato della Moto3.\nMotoGP.\nA causa del forte vento e dopo una riunione con i piloti, le prove ufficiali del sabato sono state annullate e spostate al mattino della domenica."}
{"id": "8189949", "revid": "72396", "url": "https://it.wikipedia.org/wiki?curid=8189949", "title": "Francesco Boccheciampe", "text": " \u00c8 noto soprattutto perch\u00e9 fu nominato, insieme a Giambattista De Cesari, commissario regio durante i fatti della Repubblica Napoletana (1799), con il fine di riportare al trono i Borbone.\nBiografia.\nFrancesco Boccheciampe nacque a Oletta, in Corsica, nel 1773. Si arruol\u00f2 da giovanissimo nell'esercito del principe di Cond\u00e8 Luigi Giuseppe di Borbone-Cond\u00e9 perch\u00e9 mal tollerava la Rivoluzione francese e i giacobini. Nel 1798 sbarc\u00f2 nel Regno di Napoli, successivamente fu a Barletta e a Bari, da cui forse sperava di raggiungere Trieste via mare, ma all'arrivo a Bari, con la proclamazione della Repubblica Napoletana (1799), la citt\u00e0 era gi\u00e0 caduta nelle mani dei giacobini. Si diresse allora verso Taranto, fermandosi per\u00f2 a Brindisi.\nIn seguito, Boccheciampe e Giambattista De Cesari furono nominati commissari regi del Regno di Napoli. Boccheciampe si rec\u00f2 a Lecce, dove restaur\u00f2 il governo borbonico, mentre De Cesari si rec\u00f2 a Bari. In seguito, De Cesari e Boccheciampe attaccarono la citt\u00e0 di Martina Franca, restaurando il governo borbonico anche in questa citt\u00e0. Il 5 aprile 1799 attaccarono insieme la citt\u00e0 di Casamassima, dove non ebbero successo, essendosi scontrati con un esercito vero e proprio. Boccheciampe ripar\u00f2 allora verso Brindisi, mentre De Cesari si rec\u00f2 a Gallipoli. Mentre Boccheciampe era a Brindisi, la citt\u00e0 fu attaccata via mare da una truppa francese e capitol\u00f2, mentre Boccheciampe fu forse catturato.\nDalla presa di Brindisi in poi, si perde ogni traccia di Boccheciampe. La testimonianza pi\u00f9 attendibile \u00e8 forse quella di un barone francese di nome Paul Thi\u00e9bault, il quale afferma nelle sue memorie che il generale francese Jean Sarrazin fece arrestare e fucilare coloro che avrebbero potuto fungere da capi per un'insurrezione borbonica. Il numero delle persone fucilate sarebbe, secondo la fonte, 130 e tra questi, probabilmente c'era proprio Francesco Boccheciampe; i suoi contemporanei non sapevano che Boccheciampe era probabilmente morto."}
{"id": "8189951", "revid": "71433", "url": "https://it.wikipedia.org/wiki?curid=8189951", "title": "Sitges - Catalonian International Film Festival", "text": ""}
{"id": "8189952", "revid": "1310927", "url": "https://it.wikipedia.org/wiki?curid=8189952", "title": "Arsenio Valpoort", "text": "Carriera.\nHa giocato nella massima serie olandese con e , dove ha collezionato, in totale, 18 presenze e due reti."}
{"id": "8189953", "revid": "108524310", "url": "https://it.wikipedia.org/wiki?curid=8189953", "title": "Giovanni Francesco Boccheciampe", "text": ""}
{"id": "8189954", "revid": "729019", "url": "https://it.wikipedia.org/wiki?curid=8189954", "title": "Idarat al-Mukhabarat al-Amma", "text": "l'Idarat al-Mukhabarat al-Amma in (arabo:\u0625\u062f\u0627\u0631\u0629 \u0627\u0644\u0645\u062e\u0627\u0628\u0631\u0627\u062a \u0627\u0644\u0639\u0627\u0645\u0629, tradotto Direttorato generale d'Intelligence) \u00e8 il pi\u00f9 importante servizio d'intelligence civile della Siria, che ha un importante ruolo nella repressione del dissenso all'interno del paese arabo medio-orientale.\nOrganizzazione.\nil direttorato generale d'intelligence \u00e8 sotto la giurisdizione del ministero dell'interno siriano. Ed \u00e8 diviso in tre branche:\nla divisione di sicurezza interna \u00e8 responsabile della sorveglianza interna della popolazione. La divisione di sicurezza esterna \u00e8 responsabile delle operazione d'intelligence all'estero. Mentre la divisione palestinese \u00e8 responsabile della coordinazione delle attivit\u00e0 dei gruppi palestinesi in Siria ed in Libano.\nHisham Ikhtiyar divenne direttore del direttorato di sicurezza generale nel 2001, sostituendo Ali Hammoud, che era divenuto ministro dell'interno. Il generale Bakhtiar era molto vicino al fratello deceduto di Bashar al-Assad Assef Shawkat. Negli ultimi anni del XX secolo il maggior generale Ali Houri era direttorato del direttorato di sicurezza generale. Il servizio era in competizione con l'Idarat al-Amn al-Siyasi nei tardi anni del XX secolo. Il generale Ghazi Kanaan aveva possibilmente diretto la sicurezza esterna del direttorato di sicurezza generale nei tardi anni del XX secolo.\nil presidente Bashar al-Assad nel giugno del 2005 ha nominato il generale Ali Mamluk comandante del direttorato di sicurezza generale. Sei anni pi\u00f9 tardi nell'aprile del 2011 , il governo statunitense ha imposto delle sanzioni contro Ali Mamluk, affermando che era responsabile di abusi dei diritti umani, incluso l'utilizzo della violenza contro i civili. La sua agenzia aveva represso duramente il dissenso interno, monitorando i cittadini siriani, ed era coinvolta nelle azioni del regime siriano a Dar'a, dove dei protestanti erano stati uccisi dalle forze di sicurezza siriane. Il mese seguente, l'Unione europea ha imposto a sua volta delle sanzioni contro Mamluk, affermando che era coinvolto negli sforzi di reprimeri i motti di protesta contro il regime siriano."}
{"id": "8189955", "revid": "767487", "url": "https://it.wikipedia.org/wiki?curid=8189955", "title": "Tiran Porter", "text": "Biografia.\n\u00c8 particolarmente conosciuto per essere stato un membro fondatore dei Doobie Brothers dal 1972 al 1980, e dal 1987 al 1992, contribuendo in maniera sostanziale al sound della band. Fu uno dei primi chitarristi ad utilizzare il fingerstyle."}
{"id": "8189956", "revid": "767487", "url": "https://it.wikipedia.org/wiki?curid=8189956", "title": "Michael Sachs", "text": "Biografia.\nSachs fu uno dei primi ebrei nella storia moderna a conseguire un PhD nel 1836. Nello stesso anno fu nominato rabbino a Praga e, nel 1844, a Berlino.\nSpos\u00f2 il lato conservatore dell'Ebraismo riformato, opponendosi all'introduzione dell'organo nelle sinagoghe al punto da rinunciare al ministero di rabbino, pur di non contraddire i propri convincimenti personali.\nAttivit\u00e0 letteraria.\nStimato predicatore, nel 1896 e nel 1891 pubblic\u00f2 a Predigten la raccolta intitolata \"Sermons\", in due volumi. Inoltre, collabor\u00f2 ad una nuova traduzione della Bibbia insieme a Leopold Zunz.\n\u00c8 ricordato in particolare per il libro \"Die Religiose Poesie Der Juden in Spanien\", originale ricerca sulla poesia ebraica, e per \"Beitr\u00e4ge zur Sprach und Alterthum Forschung\", in due volumi pubblicati nel 1852 e nel 1854.\nLa traduzione del \"Machzor\", libro delle preghiere festive (9 volumi, 1855) per la prima volta riprodusse fedelmente la metrica degli inni ebraici medievali.\nUn'altra opera popolare di Sachs fu \"Stimmen von Jordan und Euprat\", parafrasi poetica di leggende rabbiniche, pubblicata nel 1853.\nNote.\nLa voce contiene una traduzione parziale dell'articolo \"\" dell'Encyclop\u00e6dia Britannica, edita da Hugh Chisholm. L'opera citata, pubblicata nel 1911, appartiene al pubblico dominio ed \u00e8 consultabile nel progetto Wikisource in lingua inglese."}
{"id": "8189959", "revid": "287204", "url": "https://it.wikipedia.org/wiki?curid=8189959", "title": "Boccheciampe", "text": ""}
{"id": "8189960", "revid": "123345859", "url": "https://it.wikipedia.org/wiki?curid=8189960", "title": "Jorge Fernando", "text": "Biografia.\nMosse i suoi primi passi artistici in teatro, entrando nella compagnia Dzi Croquettes, che rappresent\u00f2 spettacoli anche in Francia.\nPer pi\u00f9 di trent'anni fu regista presso Rede Globo, dirigendo un gran numero di telenovelas prodotte dal network, tra cui \"Doppio imbroglio\", \"Adamo contro Eva\" e il suo rifacimento \"Guerra dos sexos\". Come attore sostenne perlopi\u00f9 ruoli secondari, sia in tv sia sul grande schermo.\nNel 2004 diresse il suo primo e unico lungometraggio, \"Sexo, amor e trai\u00e7\u00e3o\".\nNel 2016 sopravvisse prima a una pancreatite e poi a un ictus.\nJorge Fernando mor\u00ec improvvisamente nell'ottobre del 2019 per un infarto. Aveva 64 anni, l'et\u00e0 in cui invece la madre Hilda Rebello esord\u00ec come attrice, convinta proprio da lui a intraprendere la carriera artistica. Divenuta anche decana della tv brasiliana, la Rebello venne a mancare all'et\u00e0 di 95 anni, sul finire di quello stesso 2019, ovvero due mesi dopo aver perso suo figlio; il 28 novembre era invece deceduto il compagno del regista, Pedro Paulo, da mesi ammalato di tumore polmonare.\nVita privata.\nSi spos\u00f2 appena diciannovenne con Lucia, una ragazza di Ipanema. I due si separarono dopo un anno, rimanendo per\u00f2 buoni amici. Solo in seguito Jorge Fernando dichiar\u00f2 la propria omosessualit\u00e0. Col compagno Pedro Paulo trascorse gli ultimi vent'anni della sua vita, dopo alcune relazioni di breve durata."}
{"id": "8189961", "revid": "1064007", "url": "https://it.wikipedia.org/wiki?curid=8189961", "title": "Ogerta Manastirliu", "text": "Biografia.\nNata a Tirana da genitori albanesi ha studiato scienze naturali presso l'Universit\u00e0 di Tirana, ottenendo un master universitario in scienze.\nCarriera politica.\nNel 2004 ha iniziato a lavorare in diversi dipartimenti del comune di Tirana, presiedendo tra il 2005 e il 2011 il direttorato delle politiche abitative e dei servizi sociali.\nAlle elezioni parlamentari del 2017 \u00e8 stata eletta all'Assemblea d'Albania con il Partito Socialista (PSSH) per la prefettura di Tirana, venendo poi nominata ministro della salute e dell'assistenza sociale nel secondo governo Rama.\nVita privata.\n\u00c8 sposata con Ermal Gjinaj, dal quale ha avuto due figli. Parla correttamente e fluentemente, inglese e italiano.\nControversie.\nNell'ottobre 2018 le tesi universitarie di diversi ministri e politici albanesi sono state accusate di essere plagi, tra cui la tesi di dottorato di Manastirliu. Il ministro ha rigettato le accuse."}
{"id": "8189969", "revid": "481666", "url": "https://it.wikipedia.org/wiki?curid=8189969", "title": "The Man Who Woke Up", "text": ""}
{"id": "8189980", "revid": "729019", "url": "https://it.wikipedia.org/wiki?curid=8189980", "title": "Leonhard von M\u00f6llendorf", "text": "\u00c8 noto per aver favorito la fuga del colonnello Claus Schenk von Stauffenberg durante l'attentato a Hitler del 20 luglio 1944.\nBiografia.\nI primi anni.\nLeonhard von M\u00f6llendorf nacque a Potsdam, in Germania, il 28 settembre 1918. Era il fratello di Ilse von M\u00f6llendorf e per un anno, dal 1932 al 1933, studi\u00f2 al liceo di Heiligengrabe.\nIl complotto del 20 luglio 1944.\nDurante la cospirazione del 20 luglio 1944 era il capitano di cavalleria della riserva al quartier generale della Tana del Lupo a Rastenburg, nella Prussia Orientale, e quindi il vice comandante del campo in qualit\u00e0 di assistente del tenente colonnello Gustav von Streve.\nAlle 10.30, nella mensa degli ufficiali, fece una colazione tardiva con il colonnello Claus Schenk von Stauffenberg, un conoscente, e altri ufficiali: il capitano Heinz Pieper, gli ufficiali medici Wilhelm Tobias Wagner ed Erich Walker, e il tenente generale Henning von Thadden. Alle 12.44, due minuti dopo lo scoppio della bomba, Stauffenberg gli telefon\u00f2 per convincere il sottufficiale di guardia, il sergente Kolbe della F\u00fchrer-Begleit-Division, a lasciarlo passare al posto di controllo esterno.\nDopo il tentativo di assassinio di Hitler avanz\u00f2 ingiustificate accuse, secondo cui aveva fallito come ufficiale di guardia nel circuito di blocco I del F\u00fchrerhauptquartiere, ma il maggiore Otto Ernst Remer conserv\u00f2 sempre un ricordo speciale per questo valoroso e comprovato ufficiale. In realt\u00e0, era anche lui un membro della cospirazione.\nLa carriera militare.\nPremiato per le sue azioni durante l'offensiva delle Ardenne, fu nominato comandante del battaglione granatiere 928 della III F\u00fchrer-Begleit-Division dopo la morte del precedente capo in battaglia e si distinse particolarmente durante i combattimenti intorno a Hubermont, in Belgio. Qui fu un modello di coraggio e fermezza, sempre pronto a impegnarsi in combattimenti ravvicinati contro carri armati Sherman sfondati con Panzerfaust o altre armi di fanteria AT.\nIl 19 dicembre 1944, con la principale minaccia della linea di difesa del generale di brigata Hasbrouck Davis, era apparentemente isterico e un disastro nervoso: piangeva ogni volta che veniva citato il nome di Hitler.\nLa morte.\nIl 2 gennaio 1945, a Houffalize, fu ferito a morte durante un combattimento ravvicinato con le truppe statunitensi che, da capodanno, avevano sfondato nelle loro posizioni vicino a Hubermont. Tuttavia, il suo coraggioso comando del battaglione in questa battaglia cre\u00f2 i presupposti per il gruppo corazzato del FBB per riportare le truppe statunitensi alle loro posizioni iniziali in un contrattacco.\nL'8 gennaio 1945 ricevette postumo la Croce di Cavaliere della Croce di Ferro sulla base dei suoi successi in queste due azioni e per aver pagato l'ultimo sacrificio nel processo."}
{"id": "8189982", "revid": "1534511", "url": "https://it.wikipedia.org/wiki?curid=8189982", "title": "Dibarione", "text": ""}
{"id": "8189984", "revid": "446353", "url": "https://it.wikipedia.org/wiki?curid=8189984", "title": "Scotty Wandell", "text": ""}
{"id": "8189988", "revid": "76963", "url": "https://it.wikipedia.org/wiki?curid=8189988", "title": "Claudia Shear", "text": "\u00c8 nota soprattutto per aver scritto la pi\u00e8ce \"Dirty Blonde\", sulla vita di Mae West, che valse alla Shear una candidatura al Tony Award alla migliore opera teatrale e al Tony Award alla miglior attrice protagonista in un'opera teatrale quando l'opera debutt\u00f2 a Broadway nel 2000.\n\u00c8 sposata con Harry More Gordon dal 2004."}
{"id": "8189989", "revid": "1310927", "url": "https://it.wikipedia.org/wiki?curid=8189989", "title": "Givanilton Martins Ferreira", "text": "Carriera.\nHa giocato oltre 50 partite nella seconda divisione brasiliana."}
{"id": "8189994", "revid": "287204", "url": "https://it.wikipedia.org/wiki?curid=8189994", "title": "Sophie Wilm\u00e8s", "text": "Biografia.\nInizi e carriera politica.\nSophie Wilm\u00e8s nasce a Ixelles il 15 gennaio 1975. Il padre, Philippe Wilm\u00e8s, era professore di economia all'Universit\u00e0 cattolica di Louvain, oltrech\u00e9 reggente della banca nazionale del Belgio e direttore di molte societ\u00e0 pubbliche e private. La madre invece ha lavorato per diverse aziende. \nDopo essersi laureata in comunicazioni applicate, lavora per un'agenzia pubblicitaria per poi essere assunta come assistente amministrativa al controllo del bilancio e della gestione finanziaria presso la Commissione europea. In seguito continuer\u00e0 la sua carriera di consulente economico in uno studio legale commerciale.\nNel 2014 viene eletta consigliere provinciale per la provincia del Brabante Fiammingo. Candidata nel comune di Halle nella lista \"Union des francophones\", ottiene pi\u00f9 di 3 000 voti.\nIl 9 dicembre 2018 viene nominata ministro della funzione pubblica nel governo guidato da Charles Michel.\nPrimo ministro del Belgio.\nIl 26 ottobre 2019 viene incaricata dal re Filippo come nuovo primo ministro belga ad interim in sostituzione di Charles Michel, eletto presidente del Consiglio europeo. Giura nelle mani del re il giorno dopo. Resta in carica fino al 1\u00ba ottobre 2020.\nMinistro degli esteri.\nNel governo formato da Alexander De Croo, la Wilm\u00e9s \u00e8 vicepremier e ministro degli Esteri."}
{"id": "8189995", "revid": "1310927", "url": "https://it.wikipedia.org/wiki?curid=8189995", "title": "Minori Sat\u014d", "text": "Carriera.\nHa giocato nella massima serie dei campionati lituano, bielorusso, uzbeko e qatariota."}
{"id": "8189997", "revid": "767487", "url": "https://it.wikipedia.org/wiki?curid=8189997", "title": "The Man Who Woke Up (film 1918)", "text": "The Man Who Woke Up \u00e8 un film muto del 1918 diretto da James McLaughlin.\nTrama.\nWilliam Oglesby, direttore dell'Oglesburg Clarion, \u00e8 un uomo di vecchio stampo che cerca di mantenere vive le tradizioni del Sud e di rinverdire e conservare lo spirito del paese di prima della guerra. Le nuove mode e le nuove idee che arrivano da Nord lo irritano profondamente, cos\u00ec da prendersela con i propri concittadini che accolgono calorosamente l'arrivo in citt\u00e0 di Thomas Foster, uomo di affari e filantropo di New York. Oglesby si oppone strenuamente all'influenza del nordista ma, quando sua figlia Edith di innamora del figlio del nuovo arrivato e sua moglie Sylvia sposa entusiasta le idee progressiste di Foster, anche Oglesby deve arrendersi e cedere al nuovo ordine.\nProduzione.\nIl film fu prodotto dalla Triangle Film Corporation.\nDistribuzione.\nDistribuito dalla Triangle Distributing, il film usc\u00ec nelle sale cinematografiche statunitensi il 2 giugno 1918.\nNon si conoscono copie ancora esistenti della pellicola che viene considerata presumibilmente perduta."}
{"id": "8190012", "revid": "767487", "url": "https://it.wikipedia.org/wiki?curid=8190012", "title": "J\u00e1nos Eilingsfeld", "text": ""}
{"id": "8190014", "revid": "1354500", "url": "https://it.wikipedia.org/wiki?curid=8190014", "title": "Transports Publics Genevois", "text": ""}
{"id": "8190018", "revid": "73843", "url": "https://it.wikipedia.org/wiki?curid=8190018", "title": "Twisted Metal (videogioco 1995)", "text": "Twisted Metal \u00e8 un videogioco di combattimenti tra veicoli sviluppato dalla casa videoludica SingleTrac, prodotto dalla Sony Interactive Studios America (ora 989 Studios) e pubblicato dalla Sony Computer Entertainment per la prima PlayStation il 5 novembre 1995 in Nord America, il 13 gennaio 1996 in Europa e il 15 novembre 1996 in Giappone. \u00c8 il primo titolo della serie Twisted Metal, e la trama del gioco \u00e8 incentrata in una competizione dove vari contendenti guidano veicoli modificati per distruggersi l'un l'altro nel tentativo di sopravvivere. Il vincitore avr\u00e0 l'opportunit\u00e0 di esprimere il suo desiderio all'organizzatore della competizione, il misterioso Calypso, a prescindere dal costo, dalla grandezza, o persino dalla realt\u00e0.\nTrama.\nIl gioco \u00e8 ambientato a Los Angeles, alla vigilia di natale del 2005, e il torneo nel quale si svolge il gioco \u00e8 il decimo. Ogni anno, dodici contendenti si sfidano nelle sue strade con veicoli modificati per distruggersi l'un l'altro. Il concorrente che sopravvive alla competizione avr\u00e0 l'onore di affrontare Minion, il boss finale, per poter esprimere il suo desiderio di fronte al misterioso Calypso, a prescindere dal prezzo, dalla grandezza o persino della realt\u00e0 del desiderio.\nModalit\u00e0 di gioco.\n\"Twisted Metal\" \u00e8 un videogioco di combattimento tra veicoli dove il giocatore controlla tra dodici veicoli in totale. Durante il gioco, il giocatore pu\u00f2 accelerare, sterzare, frenare, andare in retromarcia, attivare il turno, fare derapate e scambiare e attivare armi usando i tasti direzionali e d'azione del controller. Due sono le modalit\u00e0 di gioco: Torneo (la modalit\u00e0 a giocatore singolo equivalente alla modalit\u00e0 Storia) e Duello (dove due giocatori selezionano l'ambiente di gioco e i personaggi e si sfidano l'un l'altro). Nella modalit\u00e0 Torneo, il giocatore deve completare sei livelli, uno pi\u00f9 grande e con pi\u00f9 avversari rispetto al precedente. Il gioco termina quando il giocatore esaurisce tutte le vite (tre, inizialmente) o completa tutti i sei livelli di gioco. Tutti i veicoli nel livello, compreso quello del giocatore, possiedono una barra di salute, recuperabile attraverso delle \"Stazioni di Cura\" disseminate nel livello. Una volta usata una Stazione di Cura, non potr\u00e0 essere usata per un determinato periodo di tempo, durante il quale dovr\u00e0 ricaricarsi prima di essere usata di nuovo. Il livello di difficolt\u00e0 determina quanto in fretta si ricarica la Stazione di Cura e quanta salute del veicolo interessato essa ripristina.\nLe armi giocano un ruolo fondamentale nella vittoria, in quanto tutti i veicoli sono armati di mitragliatrici, deboli in potenza, ma con munizioni infinite. Sono per\u00f2 anche surriscaldabili se usate troppo a lungo, e prima di essere riutilizzate, nel caso si surriscaldino, il giocatore dovr\u00e0 attendere che si raffreddino. Il giocatore pu\u00f2 anche accumulare fino a trenta armi diverse, che variano tra missili, mine, spine e chiazze d'olio.\nVeicoli e guidatori.\nIl gioco conta un totale di 13 veicoli, di cui dodici selezionabili (il tredicesimo \u00e8 Minion, il boss finale e vincitore del precedente torneo). Ogni veicolo possiede le proprie statistiche, come armatura/resistenza, velocit\u00e0/manovrabilit\u00e0 e potenza, oltre che a un unico attacco speciale.\nV: Velocit\u00e0\nM: Manovrabilit\u00e0\nA: Armatura\nS: Speciale\nLivelli.\nLa modalit\u00e0 Torneo comprende una serie di sei livelli, in quest'ordine:\nAccoglienza.\n\"Twisted Metal\" ha ricevuto un'accoglienza positiva dalla critica, e ha ricevuto un punteggio aggregato di 66.88% su GameRankings. Game Revolution ne ha notato l'azione e la variet\u00e0 dei veicoli, ma anche che le grafiche erano \"un po' sciatte\". IGN ha criticato la modalit\u00e0 a giocatore singolo piuttosto breve, in quanto durava \"solo un paio d'ore\", ma ha notato come la modalit\u00e0 a due giocatori \"compensa pi\u00f9 del previsto la breve durata del singleplayer\". \"Twisted Metal\" ha anche ricevuto un premio di Gioco dell'Anno del 1995 dagli editori di \"Electronic Gaming Monthly\". La Vedova Nera di \"GamePro\" ne ha criticato la grafica per la folla statica, il radar complicato e alcuni altri problemi, e descritto la musica come \"generalmente debole\". Ha concluso per\u00f2 che \"nonostante i suoi problemi, questo folle gioco \u00e8 divertente\". \"Maximum\" ha applaudito i vari punti deboli e forti dei veicoli e soprattutto i livelli innovativi free-roaming, ma ha anche criticato come il gioco fosse troppo breve, e ha concluso: \"un gioco giocabile, ma probabilmente destinato all'oscurit\u00e0\" Un recensore di \"Next Generation\" lo ha chiamato \"un altro gioco da vetrina per la PlayStation\", dichiarando che nonostante la semplicit\u00e0 delle texture, ci\u00f2 permette un'azione abbastanza facile perch\u00e9 raramente i giocatori notino la carenza di dettagli. In accordo con \"Maximum\" il gioco \u00e8 stato troppo breve, e persino giocatori con poche abilit\u00e0 raggiungeranno l'ultimo livello in almeno due ore, e tuttavia la modalit\u00e0 a due giocatori compensa ci\u00f2 \"quasi\" completamente.\n\"Twisted Metal\" \u00e8 stato anche un successo commerciale. Nel 1996, \"Twisted Metal\" e \"Warhawk\" vendettero oltre mezzo milione di copie nel loro insieme, per un totale di 28 milioni di dollari a favore della Sony. Ad oggi, \"Twisted Metal\" ha venduto pi\u00f9 di un milione di copie nel solo continente nordamericano. Come risultato, la Sony ha annunciato il 3 marzo 1997 che il gioco sarebbe stato ripubblicato come parte della sua collana Greatest Hits."}
{"id": "8190019", "revid": "1305772", "url": "https://it.wikipedia.org/wiki?curid=8190019", "title": "Vivaldo Fornaciari", "text": ""}
{"id": "8190020", "revid": "1305772", "url": "https://it.wikipedia.org/wiki?curid=8190020", "title": "Laid Back (Gregg Allman)", "text": "Laid Back \u00e8 il primo album discografico come solista di Gregg Allman, pubblicato dalla casa discografica Capricorn Records nel novembre del 1973.\nMusicisti.\nNote aggiuntive\nClassifica.\nAlbum"}
{"id": "8190029", "revid": "124123", "url": "https://it.wikipedia.org/wiki?curid=8190029", "title": "Giuseppe Belli (cantante)", "text": "Biografia.\nEvirato prima della pubert\u00e0, Belli sal\u00ec alla ribalta nel 1752, quando rimpiazz\u00f2 il castrato Giovanni Bindi come \"secundo uomo\" a Dresda, dove raggiunse un grande successo. Belli si afferm\u00f2 soprattutto come apprezzato interprete dell'opera di Johann Adolph Hasse, di cui interpret\u00f2 i ruoli di Segimiro nell\"'Arminio\" (1753), Acomate in \"Solimano\" (1753), Minteo ne \"L'eroe cinese\" (1753), Idaspe nell\"Artemisia\" (1754), Varo nell\"Ezio\" (1755), Agenore ne \"Il re pastore\" (Hubertusburg, 1755) e Licida ne \"L'olimpiade\" (Dresda e Torino, 1756).\nGiuseppe Belli fu molto apprezzato per la voce che, come riporta Ernst Ludwig Gerber, fu capace di commuovere fino alle lacrime tutto il pubblico con la sua interpretazione di \"Consola il genitore\" nella \"Licida\", un'aria scritta appositamente per lui da Hesse. Gottlieb Wilhelm Rabener defin\u00ec Belli \"divino\" e tra i suoi molti ammiratori c'era anche Johann Joachim Winckelmann, che lod\u00f2 il castrato per la voce e per la sua avvenenza fisica, piangendone amaramente la morte nel 1760. Belli infatti era noto non solo per la sua voce, ma anche per il suo viso d'angelo, che lo rese un favorito del pubblico femminile di Dresda.\nCon lo scoppiare della guerra dei sette anni Belli torn\u00f2 in Italia, recandosi a Napoli per cantare nella prima dell'opera di Hasse \"Artaserse\". Il castrato fu pugnalato a morte il giorno prima della prima da un veneziano invidioso, come riporta Winckelmann. Il suo funerale si tenne il 28 gennaio 1760 alla Chiesa di San Giovanni Battista dei Fiorentini, con la direzione musicale di Giuseppe de Majo e un folto pubblico a lutto che comprendeva i \"Signori Virtuosi di Musica Napoletani\"."}
{"id": "8190033", "revid": "111433", "url": "https://it.wikipedia.org/wiki?curid=8190033", "title": "Huglek", "text": ""}
{"id": "8190040", "revid": "287204", "url": "https://it.wikipedia.org/wiki?curid=8190040", "title": "Quartetto Boemo", "text": "Il Quartetto Boemo (, noto come il \"Quartetto ceco\" dopo il 1918) era un quartetto d'archi ceco di fama internazionale che fu fondato nel 1891 e sciolto nel 1934.\nOrigini.\nIl Quartetto fu fondato a Praga da tre allievi di Anton\u00edn Bennewitz (Karel Hoffmann, Josef Suk e Oskar Nedbal) e un allievo di Hanu\u0161 Wihan (Otakar Berger); Bennewitz e Wihan erano entrambi insegnanti al Conservatorio di Praga. Wihan stesso aveva studiato a Praga ed era violoncellista nel quartetto da camera di Ludovico II a Monaco, diventando professore a Praga nel 1888. Sostitu\u00ec il suo studente Otakar Berger come violoncellista nel quartetto quando Berger mor\u00ec prematuramente. Wihan diresse quindi il Quartetto fino al 1913, quando lo sforzo delle tourn\u00e9e lo obblig\u00f2 a ritirarsi da esso e riprendere il suo insegnamento. Il suo posto fu poi preso da Ladislav Zelenka (nato nel 1881), che dal 1911 suonava con il Quartetto \u0160ev\u010d\u00edk-Lhotsk\u00fd. Nel 1906 il violista Nedbal era fuggito con la moglie di Hoffmann; durante il tour in Inghilterra, il suo posto fu presto preso da Lionel Tertis e successivamente ufficialmente da Je\u0159\u00ed Herold. Il gruppo fece ripetute tourn\u00e9e in Europa, in particolare suonando i quartetti di Dvo\u0159\u00e1k e Smetana ed erano noti per il loro tono caldo ed i ritmi infuocati. Nel 1922 i quattro membri furono nominati professori al Conservatorio di Praga.\nMolte opere chiave contemporanee furono scritte e/o eseguite per la prima volta dal Quartetto Boemo. In particolare questo comprendeva opere di Anton\u00edn Dvo\u0159\u00e1k e Leo\u0161 Jan\u00e1\u010dek, come il secondo quartetto per archi di Jan\u00e1\u010dek, sottotitolato \"Intimate Letters\".\nComponenti.\n1\u00ba violino\n2\u00ba violino\nviola\nvioloncello"}
{"id": "8190044", "revid": "115255494", "url": "https://it.wikipedia.org/wiki?curid=8190044", "title": "Ay\u015fe Kulin", "text": "Biografia.\nAy\u015fe Kulin \u00e8 nata ad Istanbul nel 1941. Il padre, Muhittin Kulin, di origini bosniache, \u00e8 stato uno degli ingegneri civili che fondarono la State Hydraulic Works (DS\u0130), e ne divenne il primo direttore. Sua madre, Sitare Han\u0131m, di origini circasse, era la nipote di uno dei ministri dell'economia ottomani.\nSi \u00e8 laureata all'American College for Girls di Arnavutk\u00f6y, Istanbul. Nel 1984 ha pubblicato una raccolta di racconti intitolata \"G\u00fcne\u015fe D\u00f6n Y\u00fcz\u00fcn\u00fc\" (Volgi il tuo viso al sole). Due anni dopo, da uno dei racconti, \"G\u00fclizar\", venne tratto un film, intitolato \"K\u0131r\u0131k Bebek\" (Bambino rotto), che le valse un premio per la sceneggiatura del Ministero della Cultura e del Turismo. La Kulin continu\u00f2 a lavorare come sceneggiatrice, direttore della fotografia e produttore di film, serie televisive e spot pubblicitari. Nel 1986 vinse il \"Best Cinematographer Award\" della Theatre Writers Association per il suo impegno nella serie televisiva \"Aya\u015fl\u0131 ve Kirac\u0131lar\u0131\".\nNel 1996 scrisse una biografia su M\u00fcnir Nurettin Sel\u00e7uk, intitolata \"Bir Tatl\u0131 Huzur\" (Una dolce pace). Nello stesso anno, con il racconto \"Foto Sabah Resimleri\" (Foto Sabah) vinse lo \"Haldun Taner Short Story Award\", e il \"Sait Faik Short Story Award\" l'anno successivo. Nel 1997 riceve il riconoscimento di \"Writer of the Year\" dalla \u0130stanbul Communication Faculty per il romanzo biografico \"Ad\u0131 Aylin\" (Il suo nome \u00e8 Aylin). Lo stesso premio le venne assegnato l'anno successivo per il racconto \"Geni\u015f Zamanlar\" (Tempi presenti). Nel novembre 1999 scrisse il romanzo \"Sevdalinka\", sulla guerra di Bosnia, e nel 2000 il romanzo biografico \"F\u00fcreyya\". A giugno 2001 pubblic\u00f2 il romanzo \"K\u00f6pr\u00fc\" (Il ponte), sulla drammatica situazione delle province orientali della Turchia e su come esse dettero forma ai primi passi della repubblica.\nNel maggio del 2002, la Kulin scrisse il romanzo \"Nefes Nefes'e\" (Senza respiro), sui diplomatici turchi che salvarono vite ebree al tempo dell'Olocausto.\nDal 2007 \u00e8 Ambasciatrice per l'UNICEF.\nVita privata.\n\u00c8 stata sposata due volte ed altrettante ha divorziato. Due suoi recenti romanzi, \"Hayat\" e \"H\u00fcz\u00fcn\", entrambi del 2011, contengono riferimenti alle sue vicende coniugali, da cui sono nati quattro figli.\nBibliografia italiana.\nAlcuni libri della Kulin sono stati tradotti in lingua italiana.\n\"L'ultimo treno per Istanbul\" (titolo originale: \"Nefes Nefese,\" 2002), Newton Compton, 2015, traduzione di Luca Di Maio.\n\"L'ultima famiglia di Istanbul\" (titolo originale: \"Ad\u0131 Aylin, 1997\") , Newton Compton, 2016, traduzione di Luca Di Maio.\n\"Le quattro donne di Istanbul\" (titolo originale\u02d0 \"Kanad\u0131 K\u0131r\u0131k Ku\u015flar\", 2016), Newton Compton, 2018, traduzione di Adriana Cicalese."}
{"id": "8190045", "revid": "198277", "url": "https://it.wikipedia.org/wiki?curid=8190045", "title": "Sindrome di Chuck Cunningham", "text": "Con il termine sindrome di Chuck Cunningham si intende, in un'opera televisiva, la scomparsa di un personaggio inizialmente presente, senza che venga fornita alcuna spiegazione. \nSe gli autori intendono rimuovere un personaggio, elaborano in genere delle situazioni per spiegare la sua assenza nel prosieguo della serie, ad esempio la sua morte o la partenza per un viaggio. Nella \"sindrome\", un personaggio si limita a sparire senza che venga spiegato agli spettatori il motivo. Questi personaggi vengono rimossi dalla storia, mentre tutti gli altri continuano ad andare avanti come se il personaggio non fosse mai esistito.\nOrigine del termine.\nNell'ideazione di una serie televisiva, si prevedono tutta una serie di personaggi, sia protagonisti che comprimari. Alcuni avranno grande successo, arrivando fino alla conclusione, mentre altri saranno cancellati con qualche espediente; altri ancora saranno longevi, ma nel corso degli anni possono allontanarsi dalle scene temporaneamente e poi ritornare, spesso su richiesta degli spettatori o per motivi personali degli stessi attori.\nCi sono infine personaggi inizialmente inseriti nel cast principale, ma poi cancellati dopo un certo numero di episodi e senza alcuna spiegazione, al punto che, nel prosieguo della serie, il resto del cast si comporta come se quel determinato personaggio non fosse mai esistito.\nLa definizione nasce con \"Happy Days\", telefilm trasmesso dal 1974 e andato in onda per svariate stagioni. Nei primi episodi, la famiglia Cunningham \u00e8 composta dai genitori, Howard e Marion, e da tre figli, Richie, Joanie e Chuck. Quest'ultimo, interpretato da Gavan O'Herlihy, \u00e8 il fratello maggiore e dovrebbe avere il ruolo di mentore verso il protagonista Richie. Tuttavia, con il passare delle settimane di programmazione, il personaggio diventa sempre meno interessante per il pubblico che gli preferisce il \"ribelle\" Fonzie, nato come figura marginale e che invece pian piano assumer\u00e0 un ruolo sempre pi\u00f9 rilevante nelle vicende della serie, prendendo idealmente il posto che doveva essere di Chuck nei confronti del fratello minore.\nLe cose non cambiano neppure con la seconda stagione, in cui il personaggio viene interpretato da un nuovo attore, Randolph Roberts. Gli sceneggiatori decidono dunque di eliminare il personaggio facendolo semplicemente sparire dalla scena, e da quel giorno Howard e Marion parleranno sempre e solo dei loro \"due\" figli. \nEsempi.\nLa \"sindrome\", gi\u00e0 presente nelle produzioni precedenti, si \u00e8 diffusa nel tempo soprattutto nelle situation comedy e nelle soap opera, visto che la lunghezza della loro programmazione consentiva di far dimenticare facilmente personaggi ritenuti indifferenti per il pubblico. Tra i personaggi cancellati senza spiegazione possiamo citare, a mero titolo di esempio:"}
{"id": "8190046", "revid": "1860791", "url": "https://it.wikipedia.org/wiki?curid=8190046", "title": "Robert Folk", "text": "Biografia.\nRobert Folk \u00e8 laureato ed ex membro della facolt\u00e0 della Juilliard School di New York City. Da quando ha completato il suo dottorato, Mr. Folk ha composto e diretto le colonne sonore di oltre 70 film. Tra i suoi numerosi titoli ricordiamo \"Ace Ventura - Missione Africa\" , \"Nothing to Lose\" , \"Tremors\" (non accreditato), L\"a storia infinita 2\", \"Toy Soldiers\" , \"Scuola di polizia\" , \"Kung Pow! Enter the Fist\" , \"Boat Trip\" , \"Back in the Day\" , \"\" e, pi\u00f9 recentemente, \"Van Wilder 2\" e \"Vivaldi\".\nFolk ha lavorato con molti grandi cineasti tra cui Steve Oedekerk, George Gallo, Dan Petrie Jr., Gary Sinise, Hugh Wilson, Jonathan Betuel, Don Bluth, Jon Davison, Gary Goldman, Steve Rash, David Permut, Andy Hurst, Gene Quintano, Roger Birnbaum, Ron Underwood, Mark Burg, Thom Mount, Paul Maslansky, Michael Caleo, George Miller, Fred Zollo, Marty Bregman, Gale Anne Hurd, Marco Weber, Ringo Lam, James Robinson, Richard Williams, Jake Eberts e Gary Barber, per nominare alcune.\nFolk ha anche composto e diretto numerose opere concertistiche tra cui composizioni di musica sinfonica, vocale e da camera. Il suo balletto \u201cTo Dream Of Roses\u201d, composto per la Osaka Worlds Fair, \u00e8 stato registrato dalla London Symphony Orchestra. Folk \u00e8 membro dell'Accademia delle Arti e delle scienze cinematografiche e dell'American Society of Composers, Autori ed editori.\n\u00c8 un prolifico cantautore e produttore e ha diretto molte importanti orchestre internazionali tra cui: The London Symphony Orchestra , The Royal Philharmonic Orchestra, The Berlin Radio Orchestra, The Munich Symphony, The Dublin Symphony Orchestra, The Moscow Symphony Orchestra e London Sinfonia."}
{"id": "8190062", "revid": "1100311", "url": "https://it.wikipedia.org/wiki?curid=8190062", "title": "Noah Katterbach", "text": "Caratteristiche tecniche.\n\u00c8 un terzino sinistro molto rapido e propositivo,partecipa molto alla manovra offensiva dove si dimostra abile sia in fase di assistenza con una buona abilit\u00e0 soprattutto nei cross che in fase realizzativa con buone capacit\u00e0 di inserimento e un discreto tiro dalla distanza\nCarriera.\nCresciuto nel settore giovanile del , ha esordito in prima squadra il 5 ottobre 2019 disputando l'incontro di Bundesliga pareggiato 1-1 contro lo .\nStatistiche.\n\"Statistiche aggiornate al 28 ottobre 2019\"."}
{"id": "8190064", "revid": "33689", "url": "https://it.wikipedia.org/wiki?curid=8190064", "title": "Girolamo Bacchini", "text": "Biografo.\nGiovanni Maria Bacchini fu un monaco carmelitano castrato prima della pubert\u00e0 e molto attivo nel panorama musicale mantovano come cantante, compositore e teorico della musica. Viene oggi ricordato soprattutto come \"Girolamo Bacchini\" a causa dell'errore di trascrizione commesso da Pietro Canal nel suo autorevole \"Della musica in Mantova\" (1881).\nBacchini fu molto attivo nei circoli musicali mantovani a partire dalla fine degli anni 1580 all'inizio del diciassettesimo secolo. La sua carriera cominci\u00f2 componendo diverse messe in musica per la Basilica Palatina del Palazzo Ducale di Mantova, mantenendo la posizione di musico anche dopo la morte del duca Guglielmo Gonzaga. In questi anni scrisse un trattato di teoria musicale, il \"De musica\", ora andato perduto, oltre a comporre e pubblicare il madrigale \"Pi\u00f9 che Diana\". Le sue messe vennero pubblicate a Venezia nel 1589, nella raccolta \"Missarum quinque et sex vocum, liber primus\".\nDa una lettera datata 26 novembre 1594 da Vincenzo I Gonzaga al vicario generale dell'ordine dei carmelitani si evince non solo che Bacchini fosse membro dell'ordine religioso, ma anche che fosse un castrato, dato che il duca di Mantova si riferisce a lui come al \"musico castrato\". Nello stesso anno Bacchini accompagn\u00f2 il Duca alla Dieta di Ratisbona, mentre l'anno seguente segu\u00ec Vincenzo Gonzaga in una spedizione militare nell'Ungheria meridionale insieme a Monteverdi, Marinone, Serafino Terzi e altri musicisti di corte.\nBacchini \u00e8 noto soprattutto per la teoria che lo vorrebbe primo interprete del ruolo di Euridice ne \"L'Orfeo\" di Monteverdi, andato in scena per la prima volta alla corte di Francesco Gonzaga a Mantova nel 1607. L'ipotesi si basa sul fatto che Vincenzo Gonzaga accenni per lettera a un \"pretino che fece da Euridice\". Alcune critiche a questa teoria sono state mosse nell'ambiente degli studi musicologici e, in particolare, Tim Carter ha fatto notare che nel 1607 Bacchini avesse gi\u00e0 terminato il suo servizio alla corte di Mantova, anche se lo studioso americano non nega la possibilit\u00e0 che Bacchini abbia potuto fare un raro ritorno a corte per l'occasione."}
{"id": "8190067", "revid": "767487", "url": "https://it.wikipedia.org/wiki?curid=8190067", "title": "Vivaldo Fornaciari (calciatore 1912)", "text": "Per via della sua carnagione scura e dei capelli neri e crespi era soprannominato \"Zanz\u00f9\". Questo nomignolo altro non era che la corruzione dialettale reggiana del nome del pugile francese Jean Joup, nativo dell'Africa Occidentale Francese.\nBiografia.\nNell'ottobre 1943 inizi\u00f2 a collaborare con la Resistenza fornendo ai Partigiani medicinali e medicamenti ai quali aveva facile accesso lavorando come farmacista. Fu inquadrato nella 37\u00aa brigata GAP.\nCarriera.\nCresciuto nella Scandianese, debutt\u00f2 in maglia granata nella stagione 1931-32. Il 22 aprile 1938, al termine dell'incontro di campionato tra Reggiana e Lecco, durante il quale era stato espulso, Fornaciari colpi con un pugno l'arbitro Zanchi di Bergamo. Per questa sua intemperanza fu squalificato a vita. Amnistiato due anni dopo, riprese l'attivit\u00e0 calcistica militando nella stagione 1940-1941 in Serie C nel Carpi. Torn\u00f2 a vestire la casacca della Reggiana nel campionato Alta Italia 1944."}
{"id": "8190069", "revid": "62004", "url": "https://it.wikipedia.org/wiki?curid=8190069", "title": "Tre Coppe Parabiago 1911", "text": "La Tre Coppe Parabiago 1911, quarta ed ultima edizione della corsa, si svolse il 6 agosto 1911 su un percorso di 274\u00a0km. La vittoria fu appannaggio dell'italiano Carlo Galetti, che complet\u00f2 il percorso in 10h04'00\", precedendo i connazionali Giovanni Cocchi e Pietro Aymo."}
{"id": "8190070", "revid": "31886", "url": "https://it.wikipedia.org/wiki?curid=8190070", "title": "Episodi di Squadra Speciale Cobra 11 (ventiquattresima stagione)", "text": "La ventiquattresima stagione della serie televisiva Squadra Speciale Cobra 11 viene trasmessa in prima visione assoluta in Germania sul canale RTL dal 12 settembre al 14 novembre 2019 (stagione 46 di RTL). La serie torner\u00e0 in onda solo l'autunno seguente, con un cast quasi completamente rinnovato. \nIn Italia gli episodi sono andati in onda su Rai 2 dal 12 agosto al 1\u00ba settembre 2020.\nL'ultimo episodio della stagione, nel quale il commissario Kr\u00fcger (Katja Woywood) muore e Paul Renner si dimette, \u00e8 a durata doppia, ma \u00e8 stato prodotto in due parti distinte (sinilmente a quanto avvenuto per gli episodi \"La vita appesa a un filo\" e \"Il professionista\").\nBuon compleanno.\nTrama.\nSemir non dimentica la morte del padre, avvenuta anni prima, e per la quale la famiglia lo ha sempre incolpato. Ben consegna al migliore amico nonch\u00e9 suo ex collega (Semir) dei documenti sul padre che lo conducono fino in una clinica, dove un uomo gli fa perdere i sensi. Al suo risveglio, Semir e Paul seguono una pista che porta fino alle pompe funebri in cui si \u00e8 celebrata la morte del padre di Gerkhan. Qualcosa non torna. Infatti qualcuno cerca di rubare le ossa di suo padre. Loro scoprono che il padre di Semir \u00e8 stato avvelenato dal cognato. \nAffari interni.\nTrama.\nSemir, Paul e la squadra al completo si occupano di fermare un\u2019esplosione, ma le cose vanno storte. Gli Affari Interni iniziano ad indagare sull\u2019accaduto per trovare il responsabile della morte di un giovane agente. Semir e Paul sono a rischio sospensione. Seguendo una pista, Semir e Paul vengono raggiunti dal resto della squadra e i due criminali vengono uccisi dai colleghi. Lennart si d\u00e0 poi alla fuga con Elias con la seconda bomba. I due ispettori scoprono che Lennart e i suoi uomini hanno intenzione di far saltare un ospedale e impongono al Questore di consegnare loro un forte quantitativo di denaro. Quest\u2019ultimo rivela solo dopo aver ricevuto i soldi di aver organizzato un bluff. Elias in realt\u00e0 ha rubato l\u2019esplosivo e lo ha piazzato nella questura. Dopo una violenta sparatoria, Paul uccide Elias prima che possa far saltare in aria l\u2019edificio.\nZoe.\nTrama.\nDana conosce una sua coetanea, Hannah, in un locale, e poco dopo la ragazza viene rapita. Dana si lancia subito nell\u2019inseguimento del furgone e riesca a salvarla. Dopo averla portata in Centrale, Dana si offre di ospitare la ragazza nel suo appartamento. Intanto, Semir e Paul scoprono dai genitori di Hannah che un certo Baumann si \u00e8 convinto che la ragazza possa essere coinvolta nella sparizione di sua figlia Claudia. Secondo Hannah, quest\u2019ultima potrebbe aver avuto dei problemi con una certa Zoe, una ragazza che le faceva molta paura. Dana decide di mettersi sulle tracce di Zoe e si imbatte in una nuova scena del crimine. Andr\u00e9 H\u00e4berle, un amico delle ragazze, \u00e8 stato ucciso a breve distanza dal luogo in cui \u00e8 stata sepolta Claudia. Nel frattempo, Semir e Paul scoprono che Zoe \u00e8 la doppia personalit\u00e0 di Hannah. Anche Dana realizza di avere di fronte l\u2019assassina e le due lottano in un corpo a corpo, finch\u00e9 Baumann non si scaglia contro la ragazza per vendicare Claudia. L\u2019arrivo di Semir e Paul evita il peggio.\nUna notte criminale.\nTrama.\nAl risveglio, Paul realizza si trovarsi di fronte al cadavere di una ragazza e decide di fuggire. Quando Semir viene incaricato di indagare sul caso, Paul ritorna sulla scena del crimine senza dire nulla al collega. Poi riceve la telefonata dell\u2019assassino, che gli d\u00e0 appuntamento un appuntamento. Prima di presentarsi sul posto, Paul consegna ad Hartmut un campione del proprio sangue per scoprire quale sostanza sia stata usata per stordirlo.Pi\u00f9 tardi, Paul confessa tutto a Semir: a causa della droghe assunte, potrebbe aver ucciso la ragazza. Paul segue quindi delle tracce che lo portano in una fabbrica. Viene per\u00f2 sorpreso e rinchiuso in una stanza. Dopo essere stato salvato da Semir, scopre che \u00e8 stata la vittima a dargli della droga perch\u00e9 non si ricordasse nulla di quella notte. Paul cerca di catturare il criminale mentre Semir trova le prove della sua innocenza.\nCorse clandestine.\nTrama.\nDurante una corsa clandestina tra due auto sportive in autostrada, un'auto guidata da una ragazza viene coinvolta in un grave incidente che le provoca un trauma cranico. Semir e Paul fermano uno dei due ragazzi coinvolti nella corsa. Questo, figlio di un avvocato, afferma di non conoscere il secondo guidatore. Nel frattempo Moritz, un paramedico giunto sul luogo dell'incidente, aggredisce il ragazzo. I due agenti, tornati al comando, hanno una pista sul secondo guidatore e si recano alla sua officina. Dopo aver tentato una fuga, i poliziotti raggiungono il ragazzo, ma viene investito di proposito da un'auto e viene portato in ospedale, dove verr\u00e1 poi ucciso. Il principale sospettato \u00e8 il paramedico. Dopo una ricostruzione pi\u00f9 approfondita della dinamica dell'incidente, Hartmut scopre che esso \u00e8 stato provocato da un proiettile, e che quindi i mandanti miravano ad uccidere Oz, il ragazzo investito e poi ucciso in ospedale. \nLibert\u00e0 vigilata.\nTrama.\nLa baby-sitter del figlio di Susanne, Friedrich, viene attaccata da persone sconosciute insieme a quest'ultimo. Mentre Semir e Paul seguono le tracce dei presunti delinquenti, incontrano l'ex marito di Susanne, Tommy Gernhardt, che \u00e8 stato appena rilasciato dal carcere in libert\u00e0 condizionale. Il padre forse sta cercando cos\u00ec un contatto con suo figlio, che Susanne gli ha finora negato. Susanne deve prendere una decisione che cambier\u00e0 il suo futuro, ma anche quello della polizia autostradale.\nCarnivors.\nTrama.\nSemir e Paul partecipano per caso all'intervento di un'unit\u00e0 speciale che combatte il crimine organizzato. Durante l'inseguimento, l'indagato, membro di una banda di motociclisti, viene ucciso a colpi di arma da fuoco da uno degli investigatori dell'unit\u00e0 speciale. Semir pensa che non si tratti di autodifesa, ma piuttosto di omicidio. Ma gli uomini di questa unit\u00e0 speciale ricevono il pieno sostegno del questore Dernhoff e del commissario Kruger, che non crede alle accuse lanciate da Semir. Semir \u00e8 furioso e deluso dal fatto che il capo non si fidi di lui. La tensione aumenta quando i membri della banda di motociclisti giurano di vendicare la morte del loro compagno e il questore Dernhoff viene improvvisamente assassinata poco dopo. Semir torna sulla pista della banda, trova le prove a conferma delle sue affermazioni e dimostra che gli investigatori dell'unit\u00e0 speciale erano corrotti. \nProtezione sposa.\nTrama.\nIl commissario Kr\u00fcger ha lasciato il suo incarico e presumibilmente verr\u00e0 proposta come nuovo questore della polizia di Colonia. Paul sta lottando per far fronte alla malattia del padre, in peggioramento. Andando a casa, scopre le vecchie foto della giovinezza e dei piani di viaggio di suo padre. Il sogno di suo padre \u00e8 sempre stato quello di andare su una barca a vela in Nuova Zelanda, ma ha sacrificato questo sogno quando \u00e8 diventato padre. Paul ora vorrebbe realizzare questo sogno con suo padre, ma per questo dovr\u00e0 lasciare la polizia. Jenny intanto \u00e8 responsabile della protezione di Maja, ideatrice di un'applicazione per appuntamenti, che si ritrova il bersaglio di uno stalker poco prima del suo matrimonio.\nIl questore.\nTrama.\nSembra che Semir e la dottoressa Kr\u00fcger siano ad un passo dalla riconciliazione dopo la violenta lite. La Kr\u00fcger \u00e8 invitata in un grande hotel per un'intervista con una giornalista poich\u00e9 \u00e8 diventata questore della polizia di Colonia. Nella sala dell'hotel i due poliziotti vedono degli operai sospetti che sembrano nascondere delle armi. Gli operai tirano fuori le armi e prendono in ostaggio il questore. Successivamente due dei rapitori vengono uccisi mentre un terzo riesce a scappare con la Kr\u00fcger. Poi mentre Kim prova a liberarsi dal criminale, parte un colpo dalla pistola di quest'ultimo ferendola gravemente. Dopo aver ucciso il criminale Paul e Semir tornano indietro e scoprono con orrore che Kim \u00e8 sul punto di morire. Paul la prende tra le sue braccia mentre Semir cerca di rianimarla. I medici arrivano, ma purtroppo non c'\u00e8 pi\u00f9 nulla da fare. Alla fine dell'episodio, Paul si dimette; saluta Semir prima di salire a bordo della sua barca e poi parte con suo padre verso la Nuova Zelanda. Semir ritorna al comando, da solo. Dana entra nel suo ufficio e annuncia di aver appena saputo al telefono che la madre di Semir \u00e8 scomparsa senza lasciare traccia. Quattro mesi dopo si scopre che Semir \u00e8 stato rapito e torturato da uno sconosciuto. "}
{"id": "8190082", "revid": "287204", "url": "https://it.wikipedia.org/wiki?curid=8190082", "title": "Atletica leggera ai XII Giochi panafricani - 1500 metri piani maschili", "text": "La specialit\u00e0 dei 1500 metri piani maschili ai XII Giochi panafricani si \u00e8 svolta il 28 e 29 agosto 2019 allo Stadio Moulay Abdallah di Rabat, in Marocco.\nLa competizione \u00e8 stata vinta dal keniano George Meitamei Manangoi, che ha preceduto il gibutiano Ayanleh Souleiman (argento) e il connazionale Charles Cheboi Simotwo (bronzo).\nRisultati.\nBatterie.\nQualificazione: i primi 4 di ogni batteria (Q) e i 4 migliori tempi degli esclusi (q) si qualificano in finale."}
{"id": "8190084", "revid": "599013", "url": "https://it.wikipedia.org/wiki?curid=8190084", "title": "Jules Van Cleemput", "text": "Caratteristiche tecniche.\n\u00c8 un terzino destro.\nCarriera.\nCresciuto nel settore giovanile del , ha esordito in prima squadra il 16 gennaio 2016 disputando con l' l'incontro di Division 1B pareggiato 4-4 contro il .\nStatistiche.\n\"Statistiche aggiornate al 28 ottobre 2019\"."}
{"id": "8190089", "revid": "91792", "url": "https://it.wikipedia.org/wiki?curid=8190089", "title": "Chiesa di Santa Maria Maggiore (Dorno)", "text": "La chiesa di Santa Maria Maggiore \u00e8 la parrocchiale di Dorno, in provincia di Pavia e diocesi di Vigevano; fa parte del vicariato di Cava Manara.\nStoria.\nSembra che a Dorno fosse esistente una chiesa dotata di fonte battesimale gi\u00e0 nel V secolo. Tuttavia, la prima citazione che ne attesta la presenza \u00e8 in un documento datato 9 giugno 1187. Un'ulteriore menzione \u00e8 del 1322 e dalla relazione di una visita pastorale del 1460 si desume che fosse una collegiata e che il numero dei chierici fosse intanto arrivato a nove.\nDalla pieve di Dorno,che faceva parte della diocesi di Pavia, si originarono poi le parrocchie di Alagna, Gropello, Parasacco, Sannazzaro de' Burgondi, Scaldasole, di Zinasco, di Zerbol\u00f2, e di San Martino de Laveno. Quest'ultima fu soppressa nel XV secolo in seguito alla distruzione del paese, dovuta ad un'esondazione del Po.\nSecondo registri del 1576, nella pieve foraniale di Dorno erano comprese le parrocchie di Alagna, Scaldasole, Ferrera, Sabbione, San Nazzaro, Pieve Albignola, Borgo San Siro, Gambol\u00f2, Zinasco, Sairano, Sommo, Torre de' Torti, Carbonara, Gropello, Garlasco, Zerbol\u00f2, Parasacco, Tromello, Ottobiano e Valeggio.\nNel 1635 furono realizzati l'altare maggiore e quelli laterali di San Francesco e del Sepolcro in stile barocco.\nNel 1810 la collegiata venne soppressa; nel 1817 Papa Pio VII separ\u00f2 il vicariato di Dorno dalla diocesi di Pavia, lo assegn\u00f2 alla diocesi di Vigevano e lo ridusse territorialmente, istituendo i nuovi vicariati di Sannazzaro e di Garlasco.\nAttorno alla met\u00e0 del XIX secolo inizi\u00f2 la demolizione del precedente edificio e venne posta la prima pietra della nuova parrocchiale. I lavori terminarono intorno al 1880 e fu consacrata dal vescovo Pietro Giuseppe de Gaudenzi il 1\u00ba settembre 1889.\nNel 1971 il vicariato di Dorno venne soppresso e aggregato alla zona pastorale III e poco dopo entr\u00f2 a far parte del vicariato di Sannazzaro.\nDescrizione.\nEsterno.\nLa pieve venne edificata in stile romanico e nel XVI secolo fu ristrutturata. In tale occasione una torre del castello a fianco del quale sorgeva la chiesa venne adattata a campanile.\nInterno.\nL'interno conserva opere di pregio come una tela raffigurante la \"Mater amabilis\", l'altare del Compianto, realizzato in una scuola lombarda del XVIII secolo, un affresco del Cristo Re, l'altare del Sacro Cuore di Ges\u00f9 oltre ad una statua ottocentesca della Madonna del Rosario posta sull'omonimo altare ed una pala con le \"Tentazioni di Sant'Antonio Abate\", olio sul tela della fine del XIX secolo."}
{"id": "8190107", "revid": "1053213", "url": "https://it.wikipedia.org/wiki?curid=8190107", "title": "Ministero della transizione ecologica (Francia)", "text": "Il Ministero della transizione ecologica (in francese: \"Minist\u00e8re de la Transition \u00e9cologique\") \u00e8 un ministero del governo francese, creato all'inizio degli anni settanta come Ministero della protezione della natura e dell'ambiente (\"Minist\u00e8re de la Protection de la nature et de l'Environnement\"). Il ministero \u00e8 guidato da un membro del gabinetto che viene spesso definito \"Ministro dell'Ecologia\" o \"Ministro dell'Ambiente\", e talvolta \"Ministro dell'Energia\". Da luglio 2020 \u00e8 presieduto da Barbara Pompili. \nIl ministero ha sede a l'Arco de La D\u00e9fense e anche, a Tour Sequoia, a Puteaux/La D\u00e9fense, vicino a Parigi, e all'Hotel de Roquelaure, boulevard Saint Germain, dove siede il gabinetto politico dei Ministri.\nL'8 gennaio 1971, sotto il presidente francese Georges Pompidou, il ministro della Protezione della natura e dell'Ambiente fu creato come ministro subordinato al primo ministro Jacques Chaban-Delmas. Il primo ministro della Protezione della natura e dell'Ambiente fu Robert Poujade.\nDal 1974 al 1977 il dicastero fu rinominato \"Ministero della qualit\u00e0 della vita\"; nel 1978 divenne \"Ministero dell'ambiente e del modo di vivere\". Il nome dal 2007 al 2016 \u00e8 stato caratterizzato dall'espressione \"sviluppo sostenibile\", in parte a causa dell'influenza dei Verdi e del movimento a favore dell'ambiente nella politica francese: \"Ministero dell'ecologia, dello sviluppo sostenibile, dei trasporti e dell'edlizia abitativa\" (2010-2012); \"Ministero dell'ecologia, dello sviluppo sostenibile e dell'energia\" (2012-2016). Nel 2016 \u00e8 diventato \"Ministero dell'ambiente, dell'energia e del mare\" e infine, dal 2017 al 2020, \"Ministero della transizione ecologica e solidale\".\nNel 2004 \u00e8 stata inclusa una Carta ambientale nella Costituzione francese.\nQuesto ministero \u00e8 responsabile per la politica ambientale statale (conservazione della biodiversit\u00e0, applicazione del protocollo climatico di Kyoto, controllo ambientale delle industrie, ecc.), Trasporti (dipartimenti di regolamentazione aerea, stradale, ferroviaria e marittima), politica marittima e abitativa. Il ministero distribuisce fondi alle agenzie di ricerca o ai consigli. A partire dal 2017, il Ministero \u00e8 anche responsabile della politica energetica.\nAnche l'Italia dal 2021 ha un Ministero della Transizione Ecologica a seguito della trasformazione del Ministero dell'Ambiente"}
{"id": "8190131", "revid": "287204", "url": "https://it.wikipedia.org/wiki?curid=8190131", "title": "Atletica leggera ai XII Giochi panafricani - 5000 metri piani maschili", "text": "La specialit\u00e0 dei 5000 metri piani maschili ai XII Giochi panafricani si \u00e8 svolta il 30 agosto 2019 allo Stadio Moulay Abdallah di Rabat, in Marocco.\nLa competizione \u00e8 stata vinta dal keniano Robert Kiprop, che ha preceduto i coonnazionali Edward Zakayo (argento) e Richard Yator (bronzo)."}
{"id": "8190140", "revid": "122046999", "url": "https://it.wikipedia.org/wiki?curid=8190140", "title": "Yang Lian", "text": "Biografia.\nNato in Svizzera, nel 1955, si \u00e8 trasferito gi\u00e0 da bambino a Pechino, dove ha frequentato la scuola fino allo scoppio della grande rivoluzione culturale del 1966. Inviato nella contea di Changping per sottoporsi a un ciclo di rieducazione attraverso il lavoro, si avvicina al mondo della scrittura e della poesia. Al rientro nella capitale, avvenuto solamente nel 1977, dopo la morte di Mao Zedong, comincia a lavorare nell'emittente radiotelevisiva nazionale.\nAllo scoppio della protesta di piazza Tienanmen si trova ad Auckland per partecipare a una conferenza alla locale universit\u00e0, decidendo poi di rimanere in esilio in Nuova Zelanda. Dal 1997 risiede stabilmente a Londra e nel 2008 ha ottenuto la cittadinanza britannica.\nNel 1999 ha vinto il Premio Flaiano per la poesia internazionale, nel 2012 ha ottenuto il premio Nonino e nel 2018 \u00e8 stato ospite d'onore al premio letterario internazionale Laudomia Bonanni."}
{"id": "8190143", "revid": "486946", "url": "https://it.wikipedia.org/wiki?curid=8190143", "title": "Ministero della coesione territoriale", "text": ""}
{"id": "8190147", "revid": "287204", "url": "https://it.wikipedia.org/wiki?curid=8190147", "title": "Atletica leggera ai XII Giochi panafricani - 10000 metri piani maschili", "text": "La specialit\u00e0 dei 5000 metri piani maschili ai XII Giochi panafricani si \u00e8 svolta il 27 agosto 2019 allo Stadio Moulay Abdallah di Rabat, in Marocco.\nLa competizione \u00e8 stata vinta dall'etiope Berehanu Tsegu, che ha preceduto l'eritreo Aron Kifle (argento) e il connazionale Jemal Yimer (bronzo)."}
{"id": "8190148", "revid": "1647538", "url": "https://it.wikipedia.org/wiki?curid=8190148", "title": "Teresa Migliasso", "text": "Biografia.\nEletta alla Camera dei deputati nelle file del PCI nel 1983. Viene poi confermata a Montecitorio anche dopo le elezioni politiche del 1987. In seguito alla svolta della Bolognina, ader\u00ec al Partito Democratico della Sinistra.\nDal 2005 al 2010 \u00e8 stata, in quota DS, assessore regionale in Piemonte con deleghe a Welfare, Lavoro, Immigrazione, Emigrazione e Politiche per la casa, nella giunta guidata da Mercedes Bresso."}
{"id": "8190149", "revid": "113811861", "url": "https://it.wikipedia.org/wiki?curid=8190149", "title": "Attrazione pericolosa (film 1995)", "text": "Attrazione pericolosa (\"A Dangerous Affair\") \u00e8 un film per la televisione del 1995 diretto da Alan Metzger.\nTrama.\nSharon Blake \u00e8 una donna d'affari che incontra l'agente immobiliare Robert Kenzer mentre partecipa ad una festa e presto avranno una relazione appassionata. Ma, dopo aver terminato la relazione, Sharon si ritrova perseguitata e molestata da Robert che diventa violento."}
{"id": "8190150", "revid": "762947", "url": "https://it.wikipedia.org/wiki?curid=8190150", "title": "Francesco Ceccarelli", "text": " \nBiografia.\nNato a Foligno nel 1752, Francesco Ceccarelli fece il suo debutto al Teatro del Leone d'oro di Perugia durante il carnevale del 1770, interpretando i ruoli femminili di Angelica e Fiorina nelle opere comiche \"Le astuzie di Rosina e Burlotto\" di Carlo Franchi e \"Le contadine bizzarre\" di Niccol\u00f2 Piccinni. Castrato prima della pubert\u00e0, Ceccarelli si perfezion\u00f2 sotto la supervisione del contralto Florido Baldigara a Citt\u00e0 di Castello, dove fu impiegato come cantore della cattedrale fino al 1774. In questi anni torn\u00f2 a dedicarsi all'opera, cantando, ad esempio, il ruolo di Roccolina ne \"Gli uccellatori\" di Pietro Guglielmi al Teatro degli Illuminati nel 1772. Nel 1774 torn\u00f2 nella natia Foligno per cantare il \"Demetrio\" di Carlo Monza al Teatro dell'Aquila, per poi affermarsi sulle scene italiane cantando a Venezia e Verona tra il 1775 e il 1776.\nDopo la parentesi veneta cantante della cappella di corte dell'arcivescovo di Salisburgo e in questi anni strinse una profonda amicizia con Wolfgang Amadeus Mozart. La vicinanza tra i due \u00e8 confermata dal fitto scambio epistolare e dal fatto che, come ha dimostrato Biancamaria Brumana, Ceccarelli sia stato ritratto da Johann Nepomuk Della Croce, ritrattista di tutta la famiglia Mozart. L'amicizia con Mozart segn\u00f2 anche un proficuo sodalizio artistico tra il castrato e il compositore, che scrisse appositamente per lui il recitativo e rond\u00f2 \"A questo seno deh vieni\" - \"Or che il cielo a me ti rende\" (K. 374, per soprano, due oboi, due corni e archi). Ceccarelli cant\u00f2 anche i lavori K275 (Messa in sib em.) e K272b (Missa brevis numero 9), ottenendo grandi apprezzamenti in particolare per la seconda. Il musicologo Cliff Eisen ha ipotizzato che intorno al 1780 Mozart abbia revisionato l\"'Exsultate, jubilate\" apposta per la voce di Ceccarelli, noto per l'ottima tecnica e la bellezza dei suoi passaggi e dei suoi trilli.\nDurante gli anni salisburghesi Ceccarelli fece anche una rara apparizione operistica, cantando il ruolo di Poseidone nella favola pastorale di Antonio Pio \"Nettuno ed Egle\" (1783). Dal 1788 al 1792 fu assunto alla corte di Magonza, dove riceveva 800 fiorini l'anno sotto la supervisione musicale del maestro di cappella Vincenzo Righini. Come stabilito da contratto, durante i quattro anni a Magonza Ceccarelli si concesse due periodi di pausa per organizzare concerti a Monaco e Francoforte. Dal 1793 al 1799 segu\u00ec un'intensa attivit\u00e0 operistica in Italia, che lo vide calcare le scene di Napoli (1793-1795), Venezia (1795 e 1797), Firenze (1795), Mantova (1796), Ferrara (1796, 1798), Livorno (1798), Padova (1798) e Trieste (1799).\nNel 1800, quando il declino vocale gli imped\u00ec di proseguire con la carriera operistica, Ceccarelli fu assunto alla corte di Dresda come Kammers\u00e4nger e mantenne la posizione fino alla morte, avvenuta il 21 settembre 1814."}
{"id": "8190152", "revid": "6923", "url": "https://it.wikipedia.org/wiki?curid=8190152", "title": "Giovanola", "text": "Giovanola Freres SA era un'azienda svizzera specializzata nella costruzione e realizzazione di attrazioni per parchi divertimento. Sebbene fosse nota maggiormente per quello, costruiva anche centrali elettriche, serbatoi di stoccaggio dell'acqua, condutture, ponti autostradali e molti altri prodotti in acciaio. Inoltre, Giovanola costru\u00ec alcuni sottomarini, tra cui l'\"Auguste Piccard\", il \"Ben Franklin\" e il \"F.-A. Forel.\"\nLo stile dei binari che Giovanola utilizzava per le sue montagne russe \u00e8 molto somigliante a quello che tuttora adopera l'azienda svizzera Bolliger &amp; Mabillard. Questo \u00e8 dovuto principalmente al fatto che Giovanola era strettamente correlata con quest'ultima societ\u00e0, a cui forniva i pezzi d'acciaio modellati, utilizzati da essa in seguito per la realizzazione dei circuiti delle sue montagne russe.\nStoria.\nLa societ\u00e0 nacque come piccolo negozio di forgiatura di metalli, fondato da Joseph Giovanola nel 1888. Entrati nel settore dei parchi divertimento, cominci\u00f2 a servire come subappaltatrice di Intamin, fornendo a quest'ultima giostre e montagne russe. Nel 1998 Giovanola inizi\u00f2 a commercializzare direttamente sotto il nome di Giovanola Amusement Rides Worldwide. La societ\u00e0 aveva sede a Monthey, in Svizzera. Durante gli ultimi anni di attivit\u00e0, Giovanola ha modellato l'acciaio per conto di aziende come Intamin e Bolliger &amp; Mabillard. Dal 1998 al 2001, la societ\u00e0 cominci\u00f2 a costruire le sue vere e proprie attrazioni e montagne russe.\nNel 2001 Giovanola present\u00f2 domanda di tutela giudiziaria dopo il completamento di \"Titan\" a Six Flags Over Texas, che sarebbe stata la sua ultima creazione, lasciando cos\u00ec l'attivit\u00e0 di costruzione di montagne russe. La societ\u00e0 \u00e8 fallita completamente nel 2004.\nInstallazioni.\nGiovanola, nel corso della sua attivit\u00e0, ha costruito un totale di 3 montagne russe in tutto il mondo. Giovanola \u00e8 stata anche subappaltatrice di altre 22 montagne russe."}
{"id": "8190167", "revid": "1647538", "url": "https://it.wikipedia.org/wiki?curid=8190167", "title": "Giovanni Motetta", "text": "Biografia.\nFunzionario del Partito Comunista Italiano in Piemonte. Viene eletto alla Camera dei deputati nelle file del PCI nel 1979, \u00e8 riconfermato a Montecitorio anche dopo le elezioni del 1983 e infine in quelle del 1987, per un totale di tre Legislature. In seguito alla svolta della Bolognina, aderisce al Partito Democratico della Sinistra.\nSposato con Zinaida; la coppia ebbe una figlia, Patrizia, pittrice scomparsa nel 2018 a 52 anni."}
{"id": "8190168", "revid": "991694", "url": "https://it.wikipedia.org/wiki?curid=8190168", "title": "Produzione dell'aglio in Cina", "text": ""}
{"id": "8190174", "revid": "271907", "url": "https://it.wikipedia.org/wiki?curid=8190174", "title": "Tatiana Stepanova", "text": ""}
{"id": "8190177", "revid": "767487", "url": "https://it.wikipedia.org/wiki?curid=8190177", "title": "Ippodromo del trotto di San Siro", "text": "L'ippodromo del trotto di San Siro era un ippodromo della citt\u00e0 di Milano, situato nell'omonimo quartiere.\nStoria.\nInaugurato nel 1925, l'impianto ha cessato l'attivit\u00e0 il 9 maggio del 2015 quando \u00e8 stato inaugurato il nuovo ippodromo del trotto La Maura."}
{"id": "8190200", "revid": "287204", "url": "https://it.wikipedia.org/wiki?curid=8190200", "title": "Coimbra (disambigua)", "text": ""}
{"id": "8190206", "revid": "124341906", "url": "https://it.wikipedia.org/wiki?curid=8190206", "title": "Hercai", "text": "Hercai \u00e8 una serie televisiva turca prodotta da Mia Yap\u0131m e trasmessa in prima visione dall'emittente ATV a partire dal 15 marzo 2019.\nTra gli interpreti principali figurano Ak\u0131n Ak\u0131n\u00f6z\u00fc, Ebru \u015eahin, G\u00fcl\u00e7in Sant\u0131rc\u0131o\u011flu e Serhat Tutumluer."}
{"id": "8190211", "revid": "1782831", "url": "https://it.wikipedia.org/wiki?curid=8190211", "title": "Puppy Dog Pals", "text": "Puppy Dog Pals \u00e8 una serie TV animata statunitense per bambini, creata da Harland Williams e prodotta da Wild Canary Animation e Disney Television Animation e distribuita da Disney Junior. Negli Stati Uniti il cartone animato va in onda dal 14 aprile 2017 su Disney Junior e in Italia su Disney Junior e Rai Yoyo.\nTrama.\nI due cagnolini Bingo e Rolly, la gattina Hissy e il cane robot A.R.F. vivono divertenti avventure."}
{"id": "8190212", "revid": "149485", "url": "https://it.wikipedia.org/wiki?curid=8190212", "title": "Abraham de Jesus Conyedo Ruano", "text": ""}
{"id": "8190213", "revid": "18379", "url": "https://it.wikipedia.org/wiki?curid=8190213", "title": "Tavola (pittura)", "text": ""}
{"id": "8190214", "revid": "287204", "url": "https://it.wikipedia.org/wiki?curid=8190214", "title": "Desbois", "text": ""}
{"id": "8190216", "revid": "1776051", "url": "https://it.wikipedia.org/wiki?curid=8190216", "title": "Mario Cavagna", "text": "Biografia.\nOperaio bergamasco, viene candidato alla Camera dei deputati dal PCI nel 1983 senza essere eletto, subentra per\u00f2 a Montecitorio (dopo le dimissioni di Luciana Castellina) il 24 maggio 1984 e rimane in carica per il resto della IX Legislatura.\nViene poi eletto alla Camera dopo le elezioni politiche del 1987. In seguito alla svolta della Bolognina, aderisce al Partito Democratico della Sinistra."}
{"id": "8190217", "revid": "767487", "url": "https://it.wikipedia.org/wiki?curid=8190217", "title": "The Phantom Melody", "text": "The Phantom Melody \u00e8 un film muto del 1920 diretto da Douglas Gerrard. Prodotto e distribuito dall'Universal Film Manufacturing Company, aveva come interpreti Monroe Salisbury, Henry A. Barrows, Ray Gallagher, Charles West, Jean Calhoun.\nTrama.\nIn Italia, il conte Camello vive nella sua bella tenuta e ha come vicini di casa sir James Drake e la sua famiglia. Innamorato di Mary, la figlia di sir James, si tira da parte quando si accorge che suo cugino Gregory fa la corte alla ragazza. Scoppia la guerra e il conte parte come volontario. Gregory, invece, dopo un duello, convince Oliver, il figlio maschio di sir James, di essere responsabile della morte del suo avversario e che l'unico modo per lui di sfuggire a un'accusa di omicidio \u00e8 quella di arruolarsi sotto falso nome e partire per la guerra. Assunto il nome di Gregory, Oliver parte. Ferito, Camello ritorna a casa. Quando giunge la notizia che Gregory \u00e8 morto, ha finalmente il coraggio di dichiararsi alla donna che ama. Ma, alla vigilia delle nozze, riappare Gregory: in una ricerca disperata di denaro, chiude vivo il cugino nella cripta di famiglia. Il conte riesce a fuggire e si traveste per potere vegliare su Mary. Nel frattempo, ritorna anche Oliver: avendo scoperto la doppiezza di Gregory, ingaggia con lui una lotta feroce durante la quale Gregory rimane ucciso. Ora Mary \u00e8 libera e il conte pu\u00f2 tornare da lei..\nProduzione.\nIl film fu prodotto dall'Universal Film Manufacturing Company.\nDistribuzione.\nIl copyright del film, richiesto dalla Universal, fu registrato il 5 gennaio 1920 con il numero LP14631.\nDistribuito dalla Universal Film Manufacturing Company e presentato da Carl Laemmle, il film usc\u00ec nelle sale cinematografiche statunitensi il 27 gennaio 1920.\nNon si conoscono copie ancora esistenti della pellicola che viene considerata presumibilmente perduta."}
{"id": "8190218", "revid": "2057720", "url": "https://it.wikipedia.org/wiki?curid=8190218", "title": "Carmelo Bongiorno", "text": "Biografia.\nNato e cresciuto a Catania, comincia a interessarsi di fotografia nel 1978, quando inizia a realizzare i primi scatti in bianco e nero di alcune zone della sua isola natale. Dopo gli studi universitari, fonda nel 1982, insieme agli amici e colleghi Carmelo Nicosia e Carmelo Mangione, il gruppo di sperimentazione artistica \"Gruppo Fase\", allo scopo di condurre un esperimento artistico sulla base di un uso non convenzionale della tecnica fotografica. \nNel 1989 vince l'European Kodak Award for Photography, premio riconosciutogli dal festival Rencontres d'Arles, e nel 1992 pubblica la sua prima monografia dal titolo \"Luoghi privati\", pubblicato dal museo di fotografia Ken Damy di Brescia. Nel 1993 \u00e8 protagonista insieme ad altri fotografi, tra cui Raymond Depardon e Jeanloup Sieff, di un progetto collettivo dal titolo \"Les Routes du Lait\", esposto alla Biblioth\u00e8que Nationale de France e pubblicato da \u00c9ditions Contrejour.\nNel 1997 pubblica il suo secondo libro dal titolo \"L'isola intima\", con una prefazione di Franco Battiato, che racconta di un viaggio nei luoghi pi\u00f9 particolari della Sicilia attraverso una serie di fotografie scattate nell'arco di sette anni.\nNel 2001 pubblica \"Bagliori\" e nel 2002 gli viene dedicata una mostra dei suoi lavori fotografici dalla Galerie du Ch\u00e2teau d'eau di Tolosa. Nel 2003 inoltre viene invitato ad una mostra dedicata a Italo Calvino presso la Triennale di Milano dal titolo \"Le citt\u00e0 invisibili\".\nNel 2008 realizza \"Note di luce\", una mostra fotografica dedicata al mondo della musica colta esposta al Teatro Bellini di Catania.\nNel 2010 per la Biennale di Brescia realizza l\u2019antologica \u201cCarmelo Bongiorno 1985-2010\u201c e il relativo catalogo, nello stesso anno pubblica il volume \u201cVoci\u201d.\nNel 2011 la Fondazione Alinari per la Storia della Fotografia gli commissiona \"Synthesis\", una ricerca sul tema dei trapianti d\u2019organo che diverr\u00e0 un libro e una mostra, e nello stesso anno viene invitato da Italo Zannier ad esporre al Padiglione Italia della 54\u00b0 Biennale Internazionale d\u2019Arte di Venezia.\nSempre nel 2011 \u00e8 protagonista de \"La nuova Scuola di Fotografia Siciliana\", mostra e volume presentati ad Acireale e quindi alla Fondazione Stelline di Milano che, insieme agli autori della\ngenerazione precedente segna un punto sulle nuove direzioni della fotografia siciliana ed europea.\nDal 2014, parallelamente a Catania, \u00e8 docente di 1\u00b0 fascia di Fotografia all'Accademia di Belle Arti di Palermo.\nNel 2018 \u00e8 presente con alcune pagine nel volume \u201c\"Storia essenziale della Fotografia\"\u201d (Postcart), ed \u00e8 uno degli autori della mostra \"\u201cTerre des \u00eeles\"\u201d alla Polka Galerie di Parigi, con Sebastiao Salgado, William Klein e Daido Moriyama.\nNel 2020 presenta il suo nuovo e travagliato lavoro, \"\"Tagli\", un percorso intimo e universale sul tema del dolore e del distacco, 36 dittici di grandi dimensioni in mostra al Centro Internazionale di Fotografia a Palermo diretto da Letizia Battaglia e un nuovo libro con prefazione di Mario Cresci e di Franco Battiato.\nNel 2021 pubblica \"Aria, l'emozione di un respiro\"\", ricerca sul tema del Covid e della riabilitazione al respiro, la sua nona monografia."}
{"id": "8190220", "revid": "1048993", "url": "https://it.wikipedia.org/wiki?curid=8190220", "title": "Joseph Zedner", "text": "Biografia.\nCompletati gli studi, inizi\u00f2 a insegnare nella scuola ebraica di Strelitz, dove il lessicografo Daniel Sanders fu uno dei suoi allievi. Nel 1832 divenne tutore nella famiglia del libraio A. Asher di Berlino, che successivamente lo coinvolse nell'attivit\u00e0 bibliofila, nella quale non ebbe successo.\nNel 1845, accett\u00f2 la posizione di bibliotecario della sezione di ebraistica del British Museum di Londra, occupandosi di catalogare la collezione di libri di Heimann J. Michael, che l'istituto inglese aveva acquisito ad Amburgo poco tempo prima.\nRicopr\u00ec tale carica fino al 1869, quando le precarie condizioni di salute lo obbligarono a rassegnare le dimissioni. Trascorse gli ultimi due anni della sua vita a Berlino, dove mor\u00ec il 10 ottobre 1871.\nContribu\u00ec all'edizione di Asher dei \"Travels of Benjamin of Tudela\", pubblicato a Londra nel 1840. Inoltre, scrisse poemi inerenti due collezioni di ritratti (\"Ehret die Frauen\" e \"Eldsteine und Perlen\", pubblicati rispettivamente nel 1836 e nel 1845. Durante il periodo londinese, diede alle stampe il commentario del rabbino Ibn Ezra riguardo al Libro di Ester, per il quale scrisse una prefazione intitolata in ebraico \"Wa-Yosef Abraham\"."}
{"id": "8190221", "revid": "247222", "url": "https://it.wikipedia.org/wiki?curid=8190221", "title": "I Feel for You (album Chaka Khan)", "text": "I Feel for You \u00e8 un album della cantante statunitense Chaka Khan, pubblicato dall'etichetta discografica Warner il 1\u00ba ottobre 1984.\nL'album, prodotto da Arif Mardin, viene anticipato dal singolo con lo stesso titolo, a cui fanno seguito, l'anno dopo, \"This Is My Night\", \"Through the Fire\" ed \"Eye to Eye\"."}
{"id": "8190222", "revid": "775372", "url": "https://it.wikipedia.org/wiki?curid=8190222", "title": "Centenary Stadium", "text": "Il Centenary Stadium (in maltese \"il-Grawnd ta\u010b-\u010aentinarju\") \u00e8 uno stadio situato nella localit\u00e0 di Ta' Qali, nella parte centrale dell'isola di Malta.\nL'impianto ha una capienza di 3.000 spettatori ed \u00e8 situato a fianco al \"National Stadium\". Ospita le partite interne della nazionale under-21 maltese e della nazionale maltese di calcio femminile, e viene utilizzato regolarmente per alcune partite di campionato e di coppa nazionale.\nAl suo interno ha sede la Malta Youth Football Association. \nStoria.\nLa prima idea della Federazione calcistica di Malta (MFA) per lo sviluppo di un nuovo stadio di piccole dimensioni pu\u00f2 farsi risalire fino al 1985. Il progetto si concretizz\u00f2 nel 1998 quando l'allora presidente della repubblica Ugo Mifsud Bonnici pose la prima pietra del nuovo impianto. La costruzione dur\u00f2 meno di un anno, e lo stadio fu inaugurato il 13 agosto 1999 e nominato \"Centenary Stadium\", in onore del centesimo anniversario della MFA, fondata nel 1899.\nIl 4 settembre dello stesso anno lo stadio ospit\u00f2 la prima partita ufficiale.\nNel 2007 il terreno di gioco originale venne, dopo anni di utilizzo, sostituito da un nuovo campo in erba sintetica. Nel maggio 2017 la MFA ha annunciato che il terreno di gioco sar\u00e0 nuovamente sostituito da uno all'avanguardia. Il progetto, dal costo stimato di 400.000 Euro, render\u00e0 l'impianto capace di ospitare partite FIFA e UEFA ufficiali.\nTrasporti.\nLo stadio \u00e8 attualmente servito da una fermata del trasporto pubblico maltese (\"Stadium\"), utilizzata da tre linee di autobus di superficie."}
{"id": "8190225", "revid": "1768939", "url": "https://it.wikipedia.org/wiki?curid=8190225", "title": "Abraham Ibn 'Ezra", "text": ""}
{"id": "8190227", "revid": "1543377", "url": "https://it.wikipedia.org/wiki?curid=8190227", "title": "Paola Moro", "text": "Biografia.\nNata nel 1952 a Bassano del Grappa, in provincia di Vicenza, a 31 anni ha partecipato ai Giochi olimpici di , nella maratona, terminando 20\u00aa con il tempo di 2h37'06\".\nL'anno successivo ha vinto la medaglia d'argento in Coppa Europa a Roma, chiudendo 20\u00aa in 2h43'59\", insieme alla squadra italiana formata da lei, Laura Fogli, 6\u00aa, Emma Scaunich, 7\u00aa, Rita Marchisio, 9\u00aa e Stefania Colombo, 22\u00aa.\nNel 1986 ha preso parte agli Europei di Stoccarda, arrivando 8\u00aa con il tempo di 2h39'19\". Nello stesso anno ha vinto la prima edizione della Maratona di Venezia in 2h38'10\".\nPer 3 anni consecutivi, dal 1984 al 1986, \u00e8 stata campionessa italiana di maratona, facendo segnare nella prima delle tre occasioni il suo record personale, 2h33'03\"."}
{"id": "8190231", "revid": "287204", "url": "https://it.wikipedia.org/wiki?curid=8190231", "title": "Delcourt", "text": ""}
{"id": "8190232", "revid": "793215", "url": "https://it.wikipedia.org/wiki?curid=8190232", "title": "Edificio Saldanha Marinho", "text": "L'Edificio Saldanha Marinho \u00e8 un palazzo storico della citt\u00e0 di San Paolo del Brasile. Progettato dall'architetto carioca ma radicato a San Paolo Eliz\u00e1rio da Cunha Bahiana e realizzato dall'architetto D\u00e1cio Aguiar de Moraes, l'edificio, inaugurato nel 1933, fu il primo esempio di stile Art d\u00e9co in Brasile."}
{"id": "8190239", "revid": "1974457", "url": "https://it.wikipedia.org/wiki?curid=8190239", "title": "Danubio (gastronomia)", "text": "Il danubio (originariamente \"brioscina del Danubio\") \u00e8 una torta salata (sebbene ne esistano anche versioni dolci) composta da palline di pasta lievitata tipicamente ripiene di salumi e formaggi, tipica della cucina napoletana.\nDeriva da un dolce della boemia, ma diffuso in Austria, i \"Buchteln\".\nStoria.\nL'invenzione si deve al pasticcere Giovanni Scaturchio, calabrese trapiantato a Napoli, il quale era tornato dopo aver combattuto la prima guerra mondiale, portando con s\u00e9 la moglie di Salisburgo.\nScaturchio apr\u00ec la propria pasticceria nel 1920, nella quale ai dolci della tradizione partenopea si affiancarono quelli della pasticceria austriaca, tra cui i Buchteln ripieni di marmellata, che vennero ribattezzati Brioscine del Danubio, e poi semplicemente Danubio.\nData la versatilit\u00e0 delle brioscine, alla versione dolce si affianc\u00f2 presto quella salata, ripiena di provola e salame."}
{"id": "8190240", "revid": "287204", "url": "https://it.wikipedia.org/wiki?curid=8190240", "title": "Baillet", "text": ""}
{"id": "8190241", "revid": "287204", "url": "https://it.wikipedia.org/wiki?curid=8190241", "title": "De Baillet-Latour", "text": ""}
{"id": "8190244", "revid": "697352", "url": "https://it.wikipedia.org/wiki?curid=8190244", "title": "Giovanni Cantoni", "text": ""}
{"id": "8190245", "revid": "124123", "url": "https://it.wikipedia.org/wiki?curid=8190245", "title": "Ogbonna John", "text": "Biografia.\nHa vinto la medaglia d'oro ai Giochi panafricani di Rabat 2019, nel torneo della lotta libera, categoria fino a 74 chilogrammi, battendo in finale l'egiziano Sami Hamdi Amin Rabi."}
{"id": "8190248", "revid": "287204", "url": "https://it.wikipedia.org/wiki?curid=8190248", "title": "Bonnot", "text": ""}
{"id": "8190250", "revid": "287204", "url": "https://it.wikipedia.org/wiki?curid=8190250", "title": "Delamare", "text": ""}
{"id": "8190260", "revid": "287204", "url": "https://it.wikipedia.org/wiki?curid=8190260", "title": "Campionati del mondo di atletica leggera 2005 - Staffetta 4\u00d7100 metri maschile", "text": "La gara della staffetta 4\u00d7100 metri maschile dei Campionati del mondo di atletica leggera di si \u00e8 disputata nelle giornate del 12 agosto (batterie) e 13 agosto (finale)."}
{"id": "8190268", "revid": "1543377", "url": "https://it.wikipedia.org/wiki?curid=8190268", "title": "Speculazione bellica", "text": "Uno speculatore bellico \u00e8 qualunque persona o organizzazione che trae spropositati profitti dalla guerra o vendendo armi ed altri beni alle parti in guerra. L'espressione \u00e8 tipicamente pregna di connotazioni negative. La speculazione generica, da cui si trae un profitto esagerato, si verifica anche in tempo di pace. Un esempio di speculazione bellica sono gli \"shoddy millionaires\" che asseritamente vendevano lana riciclata e scarpe di cartone durante la Guerra di secessione americana. per esempio nel 2010 l'industria militare ha speso 144 milioni di dollari in lobbying e ha donato pi\u00f9 di 22,6 milioni di dollari a candidati al Congresso, e ha prodotto grandi profitti per gli azionisti del settore nel periodo post-11 settembre.\nStoria.\nRivoluzione americana.\nNel corso della Guerra d'indipendenza americana a causa del cibo scoppiarono numerosi tumulti contro i commercianti approfittatori: pi\u00f9 di trenta nel periodo 1776\u20141779. Nel 1777 una folla di donne di Boston aggred\u00ec il commerciante Thomas Boylston, accusato di aver fatto incetta di caff\u00e8 e zucchero per farne lievitare artificiosamente il prezzo, e ne saccheggi\u00f2 le scorte. Ad East Hartford un gruppo di venti donne e tre uomini depred\u00f2 un certo Mr. Pitkin di 218 libbre di zucchero. A Beverly (Massachusetts) una folla di 60 donne pi\u00f9 qualche uomo obblig\u00f2 i commercianti locali a vendere lo zucchero allo stesso prezzo, sia che si pagasse in banconote americane sia in monete d'oro.\nRivoluzione industriale.\nNel 1798, l'inventore americano Eli Whitney si aggiudic\u00f2 un appalto del governo per costruire moschetti in meno di due anni. Poich\u00e9 non aveva prodotto nemmeno un moschetto, fu chiamato a Washington per giustificare come avesse speso fondi del Tesoro di fronte ad una commissione che comprendeva John Adams e Thomas Jefferson. Convinto di poter dimostrare che le parti intercambiabili erano una buona idea, Whitney ottenne ampio consenso e gli venne erroneamente attribuita l'invenzione di quella soluzione industriale. Per\u00f2 Merritt Roe Smith concluse che questa dimostrazione era stata inscenata fittiziamente marcando i pezzi in anticipo, sicch\u00e9 non erano intercambiabili come li si voleva mostrare. Alla fine Whitney riusc\u00ec a raggiungere l'obiettivo dei moschetti con parti intercambiabili ad un costo relativamente basso negli otto anni seguenti, e raggiunse i nei quattro anni successivi.\nComplesso militare-industriale e politico.\nUn esempio eccellente dell'impatto che le industrie produttrici di armi esercitano sulla politica americana \u00e8 dato dal caso della Lockheed Martin che don\u00f2 $ al presidente dello House Armed Services Committee, rappresentante Mac Thornberry (repubblicano-Texas). Il rappresentante Thornberry fece in seguito approvare una legge attraverso la Camera dei rappresentanti che avrebbe recato vantaggio alla Lockheed Martin. La decisione era il risultato diretto dell'influenza di Lockheed Martin. Politico ha affermato che il rappresentante Thornberry \u00e8 \"il pi\u00f9 elevato beneficiario complessivo di contributi di appaltatori fra tutti gli 89 membri degli House and Senate Armed Services Committees.\"\nProduzione contemporanea.\nAttualmente, gli Stati Uniti sono i pi\u00f9 grandi produttori ed esportatori di armi del mondo, seguiti da Russia, Germania, Francia, Regno Unito e Cina, nell'ordine.\nCommercianti internazionali di armi.\nCollaborare con le autorit\u00e0 talvolta fa arricchire. La societ\u00e0 Vickers di Basil Zaharoff vendeva armi a tutte le parti in conflitto nella Guerra del Chaco. Imprese come Opel e IBM sono state stigmatizzate per i loro rapporti con il Terzo Reich. Nel caso dell'IBM, svilupp\u00f2 tecnologie utilizzate per contare, catalogare, e selezionare gli ebrei per poi sottoporli a confisca di beni, concentrazione in ghetti, deportazione, lavoro coatto, e, alla fine, annientamento.\nCommercianti di commodity.\nLa guerra di solito provoca una ridotta disponibilit\u00e0 di commodity, da cui conseguono prezzi pi\u00f9 alti e maggiori ricavi. Quando si tratta di domanda e offerta in termini economici, il profitto \u00e8 il fine pi\u00f9 importante. Durante i conflitti la \"roba da guerra\" \u00e8 oggetto di grande domanda, ed essa va soddisfatta. Prima dell'invasione dell'Iraq nel 2003, la produzione petrolifera era controllata dal governo iracheno, ed era preclusa alle compagnie occidentali. Nel 2014 la produzione irachena di petrolio era in mano a societ\u00e0 private straniere.\nAppaltatori privati.\nLe compagnie militari private, che comprendono gli appaltatori privati, sono imprese che forniscono armi e addestramento alle forze armate, e si occupano di logistica e gestione delle basi. Bench\u00e9 le compagnie militari private possano assomigliare ai mercenari, la differenza \u00e8 che questi ultimi agiscono illegalmente. Pi\u00f9 di recente, le compagnie impegnate ad affiancare le forze della coalizione nella Guerra d'Iraq come Bechtel, KBR, Academi, gi\u00e0 nota come Blackwater e Halliburton, sono state oggetto di aspre critiche perch\u00e9 accusate di farsi strapagare per i loro servigi. L'odierna compagnia militare privata \u00e8 spesso additata come esempio conclamato di speculazione bellica. Sul versante opposto, societ\u00e0 come Huawei, che aggiorn\u00f2 i sistemi di difesa aerea di Saddam tra le due guerre del Golfo, sono esposte ad accuse analoghe.\nOperatori del mercato nero.\nSi pu\u00f2 fare una distinzione tra approfittatori che guadagnano sfruttando la forza militare e quelli che guadagnano e quelli che guadagnano contribuendo alla guerra. Per esempio, durante la Seconda guerra mondiale si potevano fare enormi profitti vendendo merci razionate come sigarette, cioccolata, caff\u00e8 e burro sul mercato nero. Militari disonesti cui spettava la sorveglianza su beni di valore talvolta dirottavano merci razionate sul mercato nero. Questa accusa si pu\u00f2 muovere ai professionisti medici e legali che accettano danaro per favorire i ragazzi che vogliono sfuggire al servizio di leva.\nLo Stato.\nBench\u00e9 la guerra inizialmente abbia l'obiettivo dell'espansione territoriale e di acquisire risorse, il Paese pu\u00f2 anche trarne profitto politicamente e strategicamente, sostituendo i governi che non soddisfano i suoi interessi con governi di importanti alleati. Un esempio del genere \u00e8 stato dato dalla CIA che sosteneva i contras fornendo loro le armi per compiere attacchi terroristici contro il governo nicaraguense tra la fine degli anni 1970 e i primi anni 1990.\nPolitici.\nI personaggi politici che lucravano mazzette e favori da imprese interessate alla produzione bellica sono stati chiamati profittatori di guerra. Il primo Segretario alla Guerra di Abraham Lincoln, Simon Cameron, fu costretto a dimettersi nel 1862 dopo le accuse di corruzione legate ad appalti di guerra. Nel 1947 il parlamentare Andrew J. May, presidente del potente United States House Committee on Armed Services, si convinse ad accettare mazzette in cambio di commesse di guerra. Nel 1953 gli Stati Uniti iniziarono una missione clandestina per spodestare il governo del Guatemala guidato da Jacobo Arbenz Guzm\u00e1n. Il processo inizi\u00f2 con gli Stati Uniti che etichettavano il governo del Guatemala come governo comunista. Secondo William Blum la motivazione dell'intervento statunitense in Guatemala \u00e8 che vi era stato spinto da lobbisti della United Fruit Company. La United Fruit Company aveva rilevanti propriet\u00e0 in Guatemala, e quando il governo decise di competere con quella societ\u00e0 il fatto non fu accettato. Numerosi esponenti politici di spicco erano in conflitto di interessi, come il Sottosegretario di Stato del presidente Eisenhower (gi\u00e0 direttore CIA) Walter Bedell Smith che aspirava ad una posizione apicale nella societ\u00e0 nel momento in cui organizzava l'intervento. Il colpo di Stato riusc\u00ec e la United Fruit Company mantenne i propri possedimenti in Guatemala, in tal modo mettendo al sicuro i suoi profitti. Questo \u00e8 tipico delle imprese che videro protagonisti gli Stati Uniti ai tempi della Guerra Fredda generando speculazione bellica.\nLa speculazione bellica contemporanea tra i politici si \u00e8 amplificata con le recenti guerre in Iraq e Afghanistan. Stando ad un articolo comparso su \"USA Today\" nel 2011, i principali 100 fornitori vendettero armi e servizi per un valore di 10 miliardi di dollari. Nell'ambito di questa colossale spesa per servizi si svilupp\u00f2 il fenomeno chiamato \"porta girevole\". Ne \u00e8 esempio il caso di William J. Lynn III. Nel 2010 fu individuato per fungere da \"numero due\" al Pentagono dopo essere stato un lobbista al servizio di Raytheon. Questo fatto esemplifica il processo per cui una persona entra a far parte del governo, poi viene ingaggiato come lobbista, e poi torna al governo. La \"porta girevole\" si manifesta ancor oggi.\nRicerca scientifica.\nLa guerra \u00e8 un eccellente catalizzatore per la modernizzazione della tecnologia militare. Le tecnologie originariamente concepite per le forze armate hanno spesso anche un uso \"civile\". Stato e imprese beneficiano parimenti della ricerca scientifica. Un esempio famoso \u00e8 Siri, l'assistente virtuale incorporato nei dispositivi Apple dal 4 ottobre 2011. Siri derivava da CALO, un progetto finanziato dal gruppo di sviluppo militare governativo, DARPA. CALO \u00e8 un acronimo che sta per \"Cognitive Assistant that Learns and Organizes\" (assistente cognitivo che impara e organizza).\nStati Uniti.\nSociet\u00e0 come Halliburton sono state criticate nel contesto della Guerra d'Iraq per aver dato l'impressione di approfittare della guerra.\nSteven Clemons, importante analista della think tank New America Foundation, ha accusato l'ex Direttore della CIA James Woolsey di aver tratto profitto della Guerra d'Iraq, e di averla promossa.\nIl Center for Public Integrity ha riferito che la senatrice USA Dianne Feinstein, che vot\u00f2 a favore della \"Authorization for Use of Military Force Against Iraq Resolution of 2002\", e suo marito Richard Blum, stanno incassando milioni di dollari da appalti in Iraq e Afghanistan attraverso la di lui societ\u00e0, Tutor Perini Corporation.\nL'appaltatore di guerra condannato Brent R. Wilkes si dice abbia esultato sentendo che gli Stati Uniti stavano entrando in guerra con l'Iraq. \"Lui ed alcuni dei suoi dirigenti erano proprio al settimo cielo per la guerra,\" disse un ex dipendente. \"Brent diceva che questo avrebbe creato nuove opportunit\u00e0 per la ditta. Era proprio impaziente di fare affari in Medio Oriente.\"\nLo \"War Profiteering Prevention Act of 2007\" aveva lo scopo di stabilire sanzioni penali per gli speculatori bellici ed altri che sfruttavano le attivit\u00e0 finanziate dal denaro dei contribuenti in Iraq ed ovunque nel mondo. Questa legge fu introdotta per la prima volta il 25 aprile 2007, ma non entr\u00f2 mai in vigore. I casi di speculazione bellica sono trattati spesso ai sensi del False Claims Act (civile), promulgato nel 1863 per contrastare la speculazione bellica durante la Guerra di secessione (americana).\nIl maggior generale USMC Smedley Butler critic\u00f2 la speculazione bellica attuata dalle societ\u00e0 americane durante la Prima guerra mondiale con il suo \"War Is a Racket\". Raccont\u00f2 in che modo alcune imprese piccole e grandi aumentarono i loro profitti fino al per cento, e quante societ\u00e0 consapevolmente vendettero agli USA attrezzature e dotazioni che non avevano alcun uso rilevante nell'azione bellica. In questo libro Butler affermava che \"statistici, economisti e ricercatori hanno stimato che la guerra cost\u00f2 allo Zio Sam 52 miliardi di dollari. Di questa somma, 39 miliardi furono spesi nell'effettivo periodo di guerra. Questa spesa gener\u00f2 16 miliardi di profitti.\"\nNella Guerra civile americana, i sospetti di speculazione bellica non erano limitati alle attivit\u00e0 di pochi \"shoddy\" milionari del Nord. Nella Confederazione, dove le risorse esano assai scarse, e le ristrettezze erano comuni, la mera insinuazione di fare profitto era considerata un'accusa infamante. Il \"Quartermaster General\" della Georgia Ira Roe Foster tent\u00f2 di aumentare la disponibilit\u00e0 di materiale per le truppe invitando le donne del suo Stato a confezionare paia di calzini. La campagna dei calzini di Foster stimol\u00f2 la fornitura dell'articolo molto richiesto, ma fu pure accolta da una certa dose di sospetto e reazioni negative. Fosse l'effetto di una campagna unionista di disinformazione, o l'opera di menti sospettose, rumor, che Foster sment\u00ec come \"falsit\u00e0 maliziosa\", fatto sta che inizi\u00f2 a diffondersi la voce che Foster ed altri speculavano sui calzini. Si afferm\u00f2 che i calzini procurati fossero stati oggetto di compravendita, e non regalati alle truppe. L'accusa non era priva di precedenti. La storica Jeanie Attie nota che nel 1861, una \"maldicenza particolarmente dannosa\" (successivamente risultata veritiera) era circolata nel Nord, insinuando che l'esercito dell'Unione aveva acquistato paia di calzini che erano stati donati, con l'intento di destinarli alle truppe, da un ente umanitario privato, la United States Sanitary Commission. Come la Sanitary Commission aveva fatto al Nord, Foster avvi\u00f2 una campagna propagandistica sui giornali della Georgia per combattere le deleterie calunnie e far s\u00ec che le donazioni di calzini continuassero. Offr\u00ec un milione di dollari a qualunque \"cittadino o soldato che si presenter\u00e0 a dimostrare di aver comprato da questo Dipartimento un calzino confezionato dalle signore o acquistato per distribuirlo a dette truppe.\"\nSpeculazioni sulla guerra d'Iraq.\nUno dei principali speculatori sulla Guerra d'Iraq fu la societ\u00e0 di servizi per giacimenti petroliferi Halliburton. Halliburton guadagn\u00f2 39,5 miliardi di dollari in \"appalti federali collegati alla guerra d'Iraq\". Da pi\u00f9 parti si \u00e8 affermato che l'amministrazione Bush-Cheney avesse motivi di profitto per invadere l'Iraq nel 2003. Dick Cheney era stato amministratore delegato di Halliburton dal 1995 al 2000. Cheney sostenne di non aver pi\u00f9 legami con quell'impresa anche se, stando ad un servizio della CNN, \"Cheney\nstava ancora ricevendo circa dollari annui per pagamenti posticipati.\" Cheney si profess\u00f2 esente da conflitti d'interesse. Per\u00f2 il \"Congressional Research Office\" scopr\u00ec che Cheney deteneva 433 stock option di Halliburton mentre rivestiva la carica di vicepresidente USA.\nIl candidato alle presidenziali 2016 Rand Paul cit\u00f2 l'intervista di Cheney con l'American Enterprise Institute in cui Cheney disse che invadere l'Iraq \"sarebbe un disastro, costerebbe una follia, sarebbe una guerra civile, non avremmo via d'uscita\u2026 sarebbe una cattiva idea\". Rand continua concludendo \"ecco perch\u00e9 il primo Bush non entr\u00f2 a Baghdad. Dick Cheney poi va a lavorare da Halliburton. Fa centinaia di migliaia di dollari \u2014 diventa amministratore delegato. In men che non si dica, ritorna al governo, andare in Iraq \u00e8 una buona idea.\" Un'altra importante critica \u00e8 la co-fondatrice di Huffington Post, Arianna Huffington. Disse Huffington, \"Abbiamo il ragazzo immagine del capitalismo clientelare Bush-Cheney, Halliburton, coinvolto in questo. Dopotutto, sono quelli che hanno consolidato il pozzo.\"\nCultura di massa.\nL'espressione \"speculatore di guerra\" evoca due stereotipi nella cultura di massa: il ricco uomo d'affari che vende armi ai governi, e il semi-criminale partecipante al mercato nero che vende merci ai cittadini comuni. Nei Paesi di lingua inglese, questo \u00e8 particolarmente accostato alla Gran Bretagna nella Seconda guerra mondiale. L'immagine del'\"uomo d'affari speculatore\" implica l'influenza e il potere usato per provocare guerre per interesse personale, piuttosto che limitarsi a sfruttarle passivamente. All'indomani della Prima guerra mondiale, sia la sinistra sia la destra sostennero l'esistenza di tali speculatori.\nIl personaggio di fantasia Milo Minderbinder del romanzo \"Catch-22\" \u00e8 stato definito \"forse il pi\u00f9 noto di tutti gli speculatori di fantasia\" nella letteratura americana.\nIl fumetto \"L'orecchio spezzato\" della serie \"Le avventure di Tintin\" presenta un trafficante di armi chiamato Basil Bazarov che vende la sua merce ad entrambe le parti in conflitto. \u00c8 un esempio riconoscibile di questo \"tipo\" umano, ed \u00e8 deliberatamente ricalcato sul personaggio storico Basil Zaharoff.\nBertolt Brecht scrisse la commedia \"Madre Coraggio e i suoi figli\" come una condanna didattica della speculazione bellica.\nNel film del 1985 \"Signori, il delitto \u00e8 servito\", il colonnello Mustard \u00e8 uno speculatore bellico che vende componenti radio rubate sul mercato nero.\nNel film \"Il terzo uomo\" c'\u00e8 uno speculatore bellico chiamato Harry Lime, che ruba la penicillina dagli ospedali militari e la rivende sul mercato nero.\nIl film \"Lord of War\" \u00e8 una storia di fantasia ispirata allo speculatore bellico Viktor Bout, che vendeva illegalmente armi post-sovietiche a Liberia ed altre nazioni in conflitto.\nIl gruppo The Suicide Machines nel 2005 pubblic\u00f2 l'album \"War Profiteering Is Killing Us All\".\nNel film del 2011 \"Sherlock Holmes - Gioco di ombre\", il Professor Moriarty acquista quote di molte societ\u00e0 che producono materiale bellico e trama per provocare una guerra mondiale allo scopo di arricchirsi.\nNell'anime \"Yu-Gi-Oh!\" Gozaburo Kaiba non viene veramente descritto come speculatore bellico (bench\u00e9 considerato un \"cattivo\", per quanto si sa tutte le sue azioni come venditore di armi sono legittime) ma il \"cattivo\" Dartz si camuffa da Gozaburo e vende armi all'esercito nemico di quello finanziato dal vero Gozaburo, inducendo alcune vittime del conflitto a credere che quest'ultimo sia uno speculatore bellico.\nLa canzone \"Masters of War\" di Bob Dylan tratta di speculazione bellica e complesso militare-industriale.\nNel film \"\", Finn, Rose Tico e BB-8 si recano a Canto Bight, una citt\u00e0 costiera paradiso dei ricchi e dell'\u00e9lite della galassia. In principio Finn \u00e8 affascinato dallo sfarzo e dalla mondanit\u00e0 della citt\u00e0, finch\u00e9 Rose non lo informa che la maggior parte degli abitanti della citt\u00e0 sono speculatori di guerra, che hanno fatto fortuna vendendo armi e navi al Primo Ordine e alla Resistenza. Inoltre, il personaggio DJ mostra a Finn ch il proprietario della nave su cui si trovano si \u00e8 arricchito vendendo armi a \"buoni\" (la Resistenza) e \"cattivi\" (il Primo Ordine). DJ allora dice a Finn che \"\u00e8 tutto un meccanismo\" e che deve \"vivere libero, non abboccare.\""}
{"id": "8190269", "revid": "640277", "url": "https://it.wikipedia.org/wiki?curid=8190269", "title": "Stipe Mio\u010di\u0107", "text": ""}
{"id": "8190271", "revid": "46291", "url": "https://it.wikipedia.org/wiki?curid=8190271", "title": "Disperis wealei", "text": "Disperis wealei \u00e8 una pianta appartenente alla famiglia delle Orchidacee, diffusa nell'Africa meridionale.\nBiologia.\nCome la maggior parte delle specie sudafricane del genere \"Disperis\", questa specie si riproduce per impollinazione entomogama ad opera di insetti apoidei del genere \"Rediviva\" (Melittidae), specializzati nella raccolta degli oli florali secreti dalle appendici del labello."}
{"id": "8190273", "revid": "12109", "url": "https://it.wikipedia.org/wiki?curid=8190273", "title": "Profitti", "text": ""}
{"id": "8190274", "revid": "149485", "url": "https://it.wikipedia.org/wiki?curid=8190274", "title": "Aron Isomi Mbo", "text": "Biografia.\nAi Giochi panafricani di Rabat 2019 ha vinto la medaglia di bronzo nei tornei della lotta libera e greco-romona, categoria fino a 97 chilogrammi."}
{"id": "8190275", "revid": "287204", "url": "https://it.wikipedia.org/wiki?curid=8190275", "title": "Lahaye", "text": ""}
{"id": "8190276", "revid": "306856", "url": "https://it.wikipedia.org/wiki?curid=8190276", "title": "Daniel Sanders", "text": "\u00c8 noto in particolare per il dizionario bilingue inglese-tedesco intitolato \"Der Gro\u00dfe Muret Sanders\".\nBiografia.\nDopo aver frequentato le elementari nella scuola ebraica locale, si iscrisse al \"Gymnasium Carolinum\" nella vicina citt\u00e0 di Neustrelitz. Successivamente, si iscrisse all'Universit\u00e0 di Berlino e di Halle, dove studi\u00f2 lingue e letterature classiche, matematica e storia naturale, conseguendo il dottorato.\nDopo essere stato docente per un decennio nella scuola elementare di Altstrelitz, nel 1852 inizi\u00f2 a lavorare al dizionario \"W\u00f6rterbuch der deutschen Sprache\", dato alle stampe fra il 1859 e il 1865, che propose come alternativo al dizionario \"Deutsches W\u00f6rterbuch\" di Grimm.\nNel 1856, espresse le sue convinzioni in merito alla riforma ortografica della lingua tedesca in \"Katechismus der Deutschen Orthographie\", opera alla quale segu\u00ec un'intensa attivit\u00e0 di relatore durante la conferenza svoltasi a Berlino nel 1876 su questo tema.\nNel 1866, pubblic\u00f2 una traduzione in versi del Cantico dei Cantici, seguito due anni pi\u00f9 tardi dalla raccolta di poesie intitolata \"Heitere Kinderwelt\". \nA partire dal 1867 fond\u00f2 la rivista \"Zeitschrift f\u00fcr Deutsche Sprache\", alla quale collabor\u00f2 fino alla morte, sopraggiunta ad Altstrelitz nella primavera del 1897.\nNote.\n La voce contiene una traduzione parziale dell'articolo intitolato \"\", consultabile nel progetto Wikisource in lingua inglese. Tale articolo dell'Encyclop\u00e6dia Britannica Eleventh Edition del 1911 appartiene al pubblico dominio."}
{"id": "8190286", "revid": "287204", "url": "https://it.wikipedia.org/wiki?curid=8190286", "title": "Campionati del mondo di atletica leggera 2005 - Staffetta 4\u00d7100 metri femminile", "text": "La gara della staffetta 4\u00d7100 metri femminile dei Campionati del mondo di atletica leggera di si \u00e8 disputata nelle giornate del 13 agosto (batterie) e 14 agosto (finale)."}
{"id": "8190294", "revid": "2028514", "url": "https://it.wikipedia.org/wiki?curid=8190294", "title": "Poppy Corby-Tuech", "text": ""}
{"id": "8190295", "revid": "1647538", "url": "https://it.wikipedia.org/wiki?curid=8190295", "title": "Viller Manfredini", "text": "Biografia.\nOperaio, viene eletto alla Camera dei deputati nelle file del PCI nel 1979.\nViene poi ricandidato alla Camera nel 1983 senza essere eletto, subentra per\u00f2 a Montecitorio il 27 febbraio 1986 (dopo le dimissioni di Ugo Spagnoli, eletto alla Corte Costituzionale) e rimane in carica per il resto della IX Legislatura.\nRicandidato alla Camera nel 1987, manca nuovamente l'elezione, subentra per\u00f2 il 21 settembre 1990 dopo la morte di Giancarlo Pajetta. In seguito alla svolta della Bolognina, aderisce al Partito Democratico della Sinistra.\nDal 2002 al 2012 \u00e8 stato consigliere comunale a Fenestrelle."}
{"id": "8190299", "revid": "298229", "url": "https://it.wikipedia.org/wiki?curid=8190299", "title": "Campionati del mondo di atletica leggera 2005 - Staffetta 4\u00d7400 metri maschile", "text": "La gara della staffetta 4\u00d7400 metri maschile dei Campionati del mondo di atletica leggera di si \u00e8 disputata nelle giornate del 13 agosto (batterie) e 14 agosto (finale)."}
{"id": "8190302", "revid": "287204", "url": "https://it.wikipedia.org/wiki?curid=8190302", "title": "Anamalech", "text": "Anamalech o Anammelech () secondo la Bibbia ebraica \u00e8 un demone assiro e mesopotamico di sesso femminile.\nStoria.\nIl demone era venerato assieme ad Adramelech. Il suo culto era particolarmente rilevante tra gli abitanti della citt\u00e0 assira di Sepharvaim; questi avrebbero bruciato i loro figli sacrificandoli in onore delle due divinit\u00e0. Era probabilmente considerata figlia di Anu perch\u00e9 il suo nome vuole dire \"An \u00e8 il re\"."}
{"id": "8190315", "revid": "287204", "url": "https://it.wikipedia.org/wiki?curid=8190315", "title": "Demay", "text": ""}
{"id": "8190319", "revid": "1442080", "url": "https://it.wikipedia.org/wiki?curid=8190319", "title": "Campionati del mondo di atletica leggera 2005 - Staffetta 4\u00d7400 metri femminile", "text": "La gara della staffetta 4\u00d7400 metri femminile dei Campionati del mondo di atletica leggera di si \u00e8 disputata nelle giornate del 13 agosto (batterie) e 14 agosto (finale)."}
{"id": "8190320", "revid": "373458", "url": "https://it.wikipedia.org/wiki?curid=8190320", "title": "Anammelech", "text": ""}
{"id": "8190322", "revid": "300067", "url": "https://it.wikipedia.org/wiki?curid=8190322", "title": "Adri\u00e1n Fuentes", "text": ""}
{"id": "8190324", "revid": "300067", "url": "https://it.wikipedia.org/wiki?curid=8190324", "title": "Adrian Fuentes", "text": ""}
{"id": "8190325", "revid": "300067", "url": "https://it.wikipedia.org/wiki?curid=8190325", "title": "Adrian Fuentes Fidalgo", "text": ""}
{"id": "8190327", "revid": "767487", "url": "https://it.wikipedia.org/wiki?curid=8190327", "title": "Sergio Penazzi", "text": "Biografia.\nPrimo fagotto dell'Orchestra del Teatro alla Scala, \u00e8 stato anche insegnante dello stesso strumento presso il Conservatorio Giuseppe Verdi di Milano.\nParticolarmente attivo come insegnante ed esecutore di musica contemporanea, ha giocato un ruolo fondamentale nello sviluppo di nuove tecniche esecutive del suo strumento.\nHa scritto, in collaborazione con il compositore Bruno Bartolozzi, \"Metodo per fagotto\", pubblicato dalla Edizioni Suvini Zerboni di Milano.\nNel 2019, Rai 5 ha trasmesso un documentario sulla sua carriera, prodotto dal figlio, Bernardino Penazzi, intitolato \"Polifonie - Ritratto di mio padre Sergio Penazzi\".\nRiconoscimenti.\nA Verona, sua citt\u00e0 natale, gli \u00e8 stata dedicata una pista ciclabile in zona San Massimo."}
{"id": "8190330", "revid": "123698189", "url": "https://it.wikipedia.org/wiki?curid=8190330", "title": "Carla Chiarelli", "text": "Biografia.\nTra la fine degli anni settanta e i primi anni ottanta esordisce sui palcoscenici di Milano col gruppo Oh Art (di cui \u00e8 cofondatrice) e interpretando testi di Luigi Pirandello e Heinrich von Kleist per la regia di Massimo Castri. Nel 1980 si diploma alla Civica scuola di arte drammatica di Milano.\nNegli anni ottanta viene diretta sul palcoscenico da Luca Coppola e Andrea Dosio al Teatro dell\u2019Arco di Cagliari (di cui lei stessa cura la direzione artistica); lavora inoltre con Massimo Navone e Mario Martone, recitando con la compagnia Teatri Uniti per un anno.\nNegli anni novanta recita in allestimenti diretti da Giampiero Solari, Cesare Lievi (con cui stringe un lungo sodalizio artistico), Sonia Antinori, Andrea Taddei.\nNel 1992 insieme col marito Fabrizio Parenti fonda il gruppo teatrale Quellicherestano presso il Teatro Vascello di Roma, che mette in scena, fra gli altri, testi di Herbert Achternbusch, Plauto, Alberto Moravia, Antonio Moresco e Natalia Ginzburg, sotto la regia di Werner Waas.\nDopo trenta anni di messe in scene teatrali del testo di Elio Pagliarani di cui Chiarelli \u00e8 promotrice e protagonista, nel 2015 \"La ragazza Carla\" viene trasportato sullo schermo cinematografico per la regia di Alberto Saibene.\nParallelamente all'attivit\u00e0 teatrale, a partire dai primi anni ottanta partecipa a lungometraggi di Silvio Soldini (la sua interpretazione nel film \"Giulia in ottobre,\" ruolo ritagliato su di lei dal regista, le fa guadagnare una segnalazione al Bellaria Film Festival), Donatello Alunni Pierucci, Giovanna Gagliardo, Dario D'Ambrosi e Francesca Archibugi."}
{"id": "8190333", "revid": "46291", "url": "https://it.wikipedia.org/wiki?curid=8190333", "title": "Tropidieae", "text": "Tropidieae \u00e8 una trib\u00f9 di orchidee della sottofamiglia Epidendroideae, con areale pantropicale.\nTassonomia.\nComprende due soli generi:\nDistribuzione e habitat.\nLa trib\u00f9 ha una distribuzione pantropicale: il genere \"Corymborkis\" \u00e8 diffuso principalmente in America, ma ha anche due specie in Africa (\"C.\u00a0corymbis\", \"C.\u00a0minima\") e una in Asia (\"C.\u00a0veratrifolia\"), mentre l'areale del genere \"Tropidia\" si estende principalmente nel sud-est asiatico, con alcune specie presenti in Australia e nelle isole del Sud Pacifico; un'unica specie (\"T.\u00a0polystachya\") \u00e8 presente in Nord America e in America centrale."}
{"id": "8190341", "revid": "1444345", "url": "https://it.wikipedia.org/wiki?curid=8190341", "title": "Give Me Something", "text": ""}
{"id": "8190353", "revid": "31886", "url": "https://it.wikipedia.org/wiki?curid=8190353", "title": "Leser Landshuth", "text": "Biografia.\nDa giovane si trasfer\u00ec a Berlino per studiare teologia ebraica, e l\u00ec conobbe Leopold Zunz e Abraham Geiger, il quale attendeva nella capitale di essere naturalizzato come cittadino prussiano. Ben presto Landshuth mise da parte il proposito iniziale di diventare rabbino, per non dover nascondere o rinnegare le priprie opinioni liberali; Moritz Veit lo aiut\u00f2 a trovare un'altra occupazione e ad affermarsi come un libraio ebreo.\nNel frattempo, Landshuth continu\u00f2 la sua attivit\u00e0 letteraria. Nel 1845 pubblic\u00f2 un saggio sull'origine delle preghiere ebraiche, in appendice al libro di preghiere curato da Hirsch Edelmann (\"Siddur Hegyon Leb\"; comunemente noto come \"Libro di preghiere di Landshuth\"). Simili dal punto di vista contenutistico sono il saggio \"Pesa\u1e25 Haggadah\" (Berlino, 1855) e l'introduzione del \"Ma'abar Yabbo\u1e33\", un manuale dei rituali funebri degli ebrei (\"Vollst\u00e4ndiges Gebet- und Andachtsbuch zum Gebrauche bei Kranken und Sterbenden\", Berlino, 1867), che contiene le iscrizioni funebri di vari uomini celebri.\nIl testo fondamentale fu \"\"'Ammude ha'Abodah (Column\u00e6 Cultus): Onomasticum Auctorum Hymnorum Hebr\u00e6orum cum Notis Biographicis et Bibliographicis\", inerente alla tradizione poetica (piyyutim) della liturgia ebraica (2 voll., 1857-1862). Non meno importanti sono le sue opere relative alla storia della comunit\u00e0 ebraica di Berlino, parti delle quali sono state integrate nel \"Geschichte der Juden a Berlino\" di Ludwig Geiger (nel 1871), mentre altre parti furono pubblicate su \"Die Gegenwart\" del 1867. Nel 1884 diede alle stampe \"Toledot Anshe ha-Shem u-Fe'ulatam\", storia dei rabbini di Berlino succedutisi dal 1671 al 1871.\nSalomon Neumann di Berlino entr\u00f2 in possesso di numerosi manoscritti di Lanshuth, mentre altro materiale fu ristampato da Simon Bernfeld, il quale si bas\u00f2 sugli appunti di Landshuth pubblicati nel 1886 dalla rivista ebraica russa \"Ha-Meli\u1e93\".\nLandshuth copi\u00f2 e organizz\u00f2 anche i primi archivi comunali di Berlino (scritti in ebraico) e le iscrizioni dell'antico cimitero della capitale tedesca, che fu chiuso nel 1827."}
{"id": "8190356", "revid": "247222", "url": "https://it.wikipedia.org/wiki?curid=8190356", "title": "Valotte", "text": "Valotte \u00e8 il primo album del cantautore britannico Julian Lennon, pubblicato dalle etichette discografiche Charisma e Atlantic il 15 ottobre 1984.\nL'album, disponibile su long playing, musicassetta e compact disc, \u00e8 prodotto da Phil Ramone. L'artista firma per intero 7 dei 10 brani e partecipa alla stesura di altri 2.\nIl disco viene anticipato dal singolo \"Too Late for Goodbyes\", a cui fanno seguito \"Valotte\" e, l'anno dopo, \"Say You're Wrong\" e \"Jesse\"."}
{"id": "8190402", "revid": "104458", "url": "https://it.wikipedia.org/wiki?curid=8190402", "title": "Suela Mehilli", "text": ""}
{"id": "8190417", "revid": "486946", "url": "https://it.wikipedia.org/wiki?curid=8190417", "title": "Cattedrale di San Pantaleo", "text": ""}
{"id": "8190424", "revid": "933835", "url": "https://it.wikipedia.org/wiki?curid=8190424", "title": "Francesco Cicerone", "text": "Biografia.\nIscritto al Partito Comunista Italiano, a seguit\u00f2 delle elezioni regionali del 1975 divent\u00f2 consigliere regionale dell'Abruzzo, venendo riconfermato anche nelle tornate elettorali del 1980 e poi del 1985.\nAlle elezioni politiche del 1987 fu eletto alla Camera dei deputati, sempre nelle file del PCI; alla Camera fu componente dapprima della commissione attivit\u00e0 produttive e poi di quella lavori pubblici. In seguito alla svolta della Bolognina del 1991, ader\u00ec al Partito Democratico della Sinistra."}
{"id": "8190425", "revid": "767487", "url": "https://it.wikipedia.org/wiki?curid=8190425", "title": "High Tide (film 1918)", "text": "High Tide \u00e8 un film muto del 1918 diretto da Gilbert P. Hamilton. Prodotto e distribuito dalla Triangle, aveva come interpreti Harry Mestayer, Marie Pavis, Jean Calhoun, Frederick Vroom.\nTrama.\nHudson Newbrook, famoso scrittore, conduce una vita disordinata che lo porta a contrarre una malattia ai polmoni. Un giorno, in un locale del Greenwich Village, conosce Barbara Edwards, un'elegante signora che aspira a diventare scrittrice. I due si innamorano, con grande dolore della fidanzata di Hudson, Polly Staire.\nRecatosi nel New England, a casa di Barbara, per chiederle la mano, Hudson rivede la propria decisione: dopo avere consultato un medico a causa della sua tosse persistente, quest'ultimo gli annuncia che, in caso di matrimonio, anche gli eventuali figli contrarrebbero la stessa malattia. Dopo avere scoperto che anche Polly soffre dei suoi stessi sintomi, risolve di ritornare da lei, per condividere con la donna che lo ama lo stesso destino.\nProduzione.\nIl film fu prodotto dalla Triangle Film Corporation.\nDistribuzione.\nDistribuito dalla Triangle Distributing, il film usc\u00ec nelle sale cinematografiche statunitensi il 18 agosto 1918.\nNon si conoscono copie ancora esistenti della pellicola che viene considerata presumibilmente perduta."}
{"id": "8190443", "revid": "985910", "url": "https://it.wikipedia.org/wiki?curid=8190443", "title": "Clara Cavalieri Archivolti", "text": ""}
{"id": "8190474", "revid": "1573940", "url": "https://it.wikipedia.org/wiki?curid=8190474", "title": "Pternistis leucoscepus", "text": "Il francolino golagialla (Pternistis leucoscepus ()) \u00e8 un uccello galliforme della famiglia dei Fasianidi originario dell'Africa orientale.\nDescrizione.\nDimensioni.\nMisura 33-36\u00a0cm di lunghezza, per un peso di 615-896\u00a0g nel maschio e di 400-615\u00a0g nella femmina.\nAspetto.\nQuesta specie ha il becco nero con la base rossa, l'iride marrone e le zampe nero-brunastre. Una zona di pelle nuda rossa orna il contorno dell'occhio. La pelle nuda gialla del mento prosegue fino alla gola, dove assume una tinta arancio con un sottile bordo scuro. I sessi sono identici, ma la femmina \u00e8 pi\u00f9 piccola ed \u00e8 priva di speroni. Il maschio, al contrario, presenta due speroni sui tarsi.\nNegli adulti, il cappuccio \u00e8 bruno-grigiastro, il sopracciglio \u00e8 bianco, le copritrici auricolari sono grigio chiaro. Il collo, il petto, le parti inferiori e la mantellina sono di colore marrone scuro con ampie striature longitudinali bianche o camoscio e una sfumatura camoscio sui fianchi. Il resto delle parti superiori \u00e8 marrone-oliva opaco. La superficie interna delle primarie, color camoscio chiaro, forma una macchia chiaramente visibile quando l'uccello \u00e8 in volo.\nI giovani hanno un piumaggio pi\u00f9 opaco e parti inferiori ricoperte da strisce pi\u00f9 grigie e pi\u00f9 strette. Le parti superiori sono inoltre maggiormente vermicolate di camoscio. Le parti nude intorno all'occhio e alla gola sono di un colore meno vistoso.\nVoce.\nI francolini golagialla emettono le loro vocalizzazioni all'alba, a partire da un piccolo monticello di terra o dal ramo inferiore di un albero. Il richiamo di avvertimento \u00e8 abbastanza simile a quello di altri francolini dal collo nudo, sebbene sia pi\u00f9 basso di quello del francolino golarossa. \u00c8 un \"ko-waaark, ko-waaark, ko-weeark\" potente, profondo e stridente. Talvolta \u00e8 possibile udire anche una serie pi\u00f9 prolungata, ma pi\u00f9 debole verso la fine, \"ko-weerrk, kweeerrk-kweerk-kwarr-karr-karr\".\nBiologia.\nI francolini golagialla vivono abitualmente in coppie o in piccole bande, ma dove le risorse sono abbondanti \u00e8 possibile osservare gruppi di maggiori dimensioni.\nQuesti uccelli preferiscono rimanere al riparo della boscaglia. Al mattino presto e la sera, tuttavia, possono avventurarsi in spazi pi\u00f9 aperti, soprattutto nelle zone coltivate ove vi siano dei cespugli. \u00c8 facile incontrarli lungo piste polverose, soprattutto quando il tempo \u00e8 piovoso, e sembrano evitare le zone di vegetazione umida. I francolini golagialla seguono spesso grandi mammiferi come gli elefanti e frugano nelle loro deiezioni alla ricerca di semi che non sono stati digeriti.\nIl pi\u00f9 delle volte, questi gallinacei cercano scampo correndo al riparo tra i cespugli, ma quando si sentono veramente minacciati si alzano volentieri in volo e trovano rifugio sugli alberi per sfuggire ai predatori. I francolini golagialla riposano su piccoli arbusti e sui rami pi\u00f9 bassi degli alberi, dove trovano anche riparo dal sole nei momenti pi\u00f9 caldi della giornata.\nAlimentazione.\nI francolini golagialla sono uccelli terricoli. Vanno in cerca di cibo da soli, ma talvolta, quando le risorse sono abbondanti, anche in gruppi plurispecifici, marciando tranquillamente sul terreno e cercando di localizzare ci\u00f2 di cui hanno bisogno. La loro dieta \u00e8 mista e comprende piccoli insetti, semi e vegetali di ogni tipo.\nRiproduzione.\nCome la maggior parte dei francolini africani, il francolino golagialla \u00e8 monogamo. In gran parte dell'areale, il periodo di nidificazione ha luogo da gennaio a giugno, in coincidenza con la fine della stagione delle piogge e l'inizio della stagione secca.\nIn Tanzania, il francolino golagialla pu\u00f2 nidificare praticamente in tutti i mesi dell'anno. Questo uccello gratta con le zampe una piccola depressione sul terreno, lasciandola pressoch\u00e9 priva di rivestimento, ad eccezione di alcuni steli d'erba e di alcune piccole piume di forma bizzarra. La femmina depone da 3 a 8 uova. Talvolta in un nido \u00e8 possibile trovare fino a 17 uova, ma questo si deve ovviamente a due femmine che hanno deposto nello stesso sito. Le uova sono di color crema o camoscio roseo con macchie pi\u00f9 scure. Non abbiamo alcuna informazione riguardo alla durata d'incubazione e alle cure parentali.\nDistribuzione e habitat.\nI francolini golagialla sono originari delle regioni orientali del continente africano, dall'Eritrea e dalla Somalia fino agli altopiani della Tanzania centro-settentrionale. Per inciso, il loro areale comprende l'Etiopia meridionale (fatta eccezione per i massicci montuosi pi\u00f9 alti), l'estremit\u00e0 sud-orientale del Sudan del Sud, l'Uganda nord-orientale e la maggior parte del Kenya (salvo le zone pi\u00f9 umide delle regioni occidentali e orientali del paese). Le popolazioni della parte orientale dell'areale presentano spesso parti inferiori color marrone chiaro che le distinguono leggermente dagli esemplari standard. Sono state anche descritte numerose varianti geografiche - \"tokora\", \"oldowai\", \"infuscatus\", \"kilimensis\", \"keniensis\", \"holtermulleri\" e \"muhamedbenabdullah\" -, ma le differenze che le contraddistinguono non sono sufficientemente pronunciate e questi taxa non sono considerati validi. Il francolino golagialla continua pertanto ad essere classificato come specie monotipica.\nI francolini golagialla frequentano le savane arbustive secche e le pianure in cui crescono boschetti sparsi di acacie e di arbusti. In generale, preferiscono le zone semi-aride, ma in certe regioni occupano le zone di vegetazione relativamente lussureggiante e i margini delle foreste, come nel caso del Kenya. Laddove questi uccelli condividono l'areale con i francolini pettogrigio (\"Pternistis rufopictus\") e i francolini golarossa (\"Pternistis afer\"), essi vengono respinti negli \"habitat\" pi\u00f9 aridi. I francolini golagialla si incontrano dal livello del mare fino a metri d'altitudine.\nConservazione.\nSecondo BirdLife International, l'areale della specie \u00e8 leggermente superiore a 2 milioni di chilometri quadrati. La popolazione complessiva non \u00e8 mai stata quantificata, ma sta diminuendo a causa della caccia intensiva in certe regioni e dell'impatto negativo delle attivit\u00e0 umane sull'\"habitat\". In alcune localit\u00e0, assistiamo a una drastica diminuzione del numero di esemplari, ma altrove questo uccello \u00e8 in grado di adattarsi alle attivit\u00e0 agricole. \u00c8 del tutto assente solamente nelle aree fortemente urbanizzate."}
{"id": "8190475", "revid": "767487", "url": "https://it.wikipedia.org/wiki?curid=8190475", "title": "Coming Up Roses", "text": "Coming Up Roses (gallese: \"Rhosyn a Rhith\") \u00e8 un film del 1986, diretto da Stephen Bayly, con Bill Paterson. Il film \u00e8 stato proiettato al Festival di Cannes 1986 nella sezione Un Certain Regard \nTrama.\nIl cinema Rex \u00e8 l'ultima delle cinque sale cinematografiche di una cittadina gallese a chiudere, poich\u00e9 il proprietario vuole vendere l'edificio. Trevor Jones, proiezionista patentato e padre di tre figli, e la giovane nonna Mona Ellis, che si occupava della vendita dei gelati all'interno della sala, rimangono senza lavoro.\nTrevor accetta come ripiego la mansione non particolarmente redditizia di custode del cinema, mentre Mona, in ritardo con le rate del mutuo e senza pi\u00f9 una fonte di entrate, con la prospettiva di essere estromessa dalla propria abitazione, gli chiede un prestito piuttosto oneroso. Trevor a sua volta chiede i soldi all'ex-direttore dell'esercizio, l'anziano Eli Davies, appassionato di cinema come i suoi dipendenti, che li attinge da quanto aveva accantonato per i propri funerali, per i quali aveva predisposto in anticipo tutta la cerimonia e la pietra tombale. Trevor \u00e8 sicuro di poterlo rifondere non appena il cinema riaprir\u00e0, nel qual caso a lui spetterebbe la prelazione come proiezionista, il che gli consentirebbe di ripagare con comodit\u00e0 il debito.\nSe non che si viene a sapere che l'edificio verr\u00e0 demolito, ed al suo posto il nuovo proprietario costruir\u00e0 un autoparcheggio. Per di pi\u00f9 Eli si ammala piuttosto seriamente, al punto che se ne teme la dipartita.\nMona scopre che un secchio pieno di terra e spore regalatole da Trevor, pubblicizzato da un negozio locale come ambiente di coltura fai-da-te di funghi, ha effettivamente dato i suoi frutti, una volta posto in ambiente sufficientemente umido: lei e Trevor decidono allora di coltivare funghi all'interno del cinema, sperando di guadagnare dalla loro vendita, e sperando anche che Eli sopravviva almeno per tre mesi, stando ai calcoli di Mona.\nTuttavia una vigilessa insospettita dall'andirivieni all'esterno del cinema chiuso, fa intervenire un'ispezione comunale. Trevor e Mona, aiutati da numerosi amici, fanno appena in tempo a trasferire le grosse quantit\u00e0 di secchi di terra dal cinema ad un grosso sotterraneo.\nNella nuova locazione tuttavia i funghi, appena spuntati, muoiono per l'eccessivo calore; e anche Eli passa a miglior vita. Trevor e Mona non riescono ad immaginare come poter pagare al defunto i funerali che gli avevano promesso.\nCon un furgoncino, a lato della strada, Trevor vende sacchi di compost, ricavato evidentemente dai secchi di funghi decomposti. Gli affari paiono andare piuttosto bene. Mona, l\u00ec accanto, vende gelati ai clienti.\nSulla lapide di Eli, secondo quanto predisposto dal defunto stesso, si legge: \"Eli Davies, impresario cinematografico e showman\". "}
{"id": "8190477", "revid": "109896", "url": "https://it.wikipedia.org/wiki?curid=8190477", "title": "Strada europea E8", "text": ""}
{"id": "8190479", "revid": "109896", "url": "https://it.wikipedia.org/wiki?curid=8190479", "title": "Strada europea E4", "text": ""}
{"id": "8190480", "revid": "599013", "url": "https://it.wikipedia.org/wiki?curid=8190480", "title": "Brett Rypien", "text": "Carriera universitaria.\nRypien al college gioc\u00f2 a football con i Boise State Broncos dal 2015 al 2018. Venne nominato quarterback titolare gi\u00e0 al suo primo anno e termin\u00f2 la sua carriera nel college football con 13.581 yard lanciate e 90 passaggi da touchdown.\nCarriera professionistica.\nRypien si present\u00f2 per il Draft NFL 2019 ma non venne scelto. Il 2 maggio firm\u00f2 con i Denver Broncos, giocando alcune partite della pre-stagione. Il 31 agosto venne spostato nella squadra di allenamento. Il 29 ottobre 2019 venne promosso nel roster attivo dopo l'infortunio del quarterback titolare Joe Flacco.\nNella settimana 3 della stagione 2020 contro i Tampa Bay Buccaneers, Rypien subentr\u00f2 nel quarto periodo a Jeff Driskel che stava faticando, completando i primi 8 passaggi prima di subire un intercetto. La settimana successiva fu schierato per la prima volta come titolare contro i New York Jets in cui pass\u00f2 242 yard, 2 touchdown e sub\u00ec 3 intercetti nella vittoria per 37-28, la prima della stagione per i Broncos.\nFamiglia.\nRypien \u00e8 il nipote dell'ex quarterback dei Washington Redskins Mark Rypien."}
{"id": "8190490", "revid": "599013", "url": "https://it.wikipedia.org/wiki?curid=8190490", "title": "Pernambuco (calciatore)", "text": "Caratteristiche tecniche.\n\u00c8 un centravanti.\nCarriera.\nCresciuto nel settore giovanile del Portuguesa, ha esordito in prima squadra il 10 febbraio 2018 disputando l'incontro di Campeonato Paulista S\u00e9rie A2 pareggiato 2-2 contro il Votuporanguense.\nA febbraio 2019, Pernambuco \u00e8 stato ingaggiato dagli ucraini del L'viv. Ha esordito in Prem\"jer-liha in data 23 febbraio, subentrando a Kau\u00ea nella sconfitta per 0-1 subita in casa contro il \u010cornomorec\u2019. Il 30 luglio 2019 ha segnato la prima rete nella massima divisione locale, nella vittoria per 1-2 sul campo del Desna \u010cernihiv.\nA febbraio 2020 \u00e8 passato in prestito ai georgiani della Dinamo Tbilisi. Il 25 giugno seguente ha debuttato in squadra, schierato titolare nella vittoria per 0-3 in casa del Saburtalo. Il 3 luglio ha siglato il primo gol, in occasione del successo per 4-0 sulla Lok\u2019omot\u2019ivi Tbilisi. Al termine della stagione, la Dinamo Tbilisi ha vinto il campionato.\nIl 27 marzo 2021, i norvegesi del Bod\u00f8/Glimt hanno ufficializzato l'ingaggio in prestito \u2013 con diritto di riscatto \u2013 di Pernambuco. L'11 agosto successivo, le parti hanno prolungato il prestito del giocatore fino al 31 dicembre 2021.\nStatistiche.\nPresenze e reti nei club.\n\"Statistiche aggiornate al 1\u00ba gennaio 2022.\""}
{"id": "8190491", "revid": "458786", "url": "https://it.wikipedia.org/wiki?curid=8190491", "title": "Jos\u00e9 Vitor Rodrigues da Silva dos Santos", "text": ""}
{"id": "8190492", "revid": "599013", "url": "https://it.wikipedia.org/wiki?curid=8190492", "title": "Alvaro Luis Tavares Vieira", "text": "Caratteristiche tecniche.\n\u00c8 un'ala destra.\nCarriera.\nCresciuto nel settore giovanile del , ha esordito in prima squadra il 17 gennaio 2018 disputando l'incontro di Campeonato Paulista S\u00e9rie A3 pareggiato 1-1 contro il .\nStatistiche.\n\"Statistiche aggiornate al 18 giugno 2020\"."}
{"id": "8190497", "revid": "1310927", "url": "https://it.wikipedia.org/wiki?curid=8190497", "title": "Pedro Vitor", "text": "Caratteristiche tecniche.\n\u00c8 un'ala sinistra.\nCarriera.\nCresciuto nel settore giovanile dello , ha esordito in prima squadra il 4 aprile 2017 disputando l'incontro di Campionato Pernambucano pareggiato 2-2 contro il .\nStatistiche.\n\"Statistiche aggiornate al 29 ottobre 2019\"."}
{"id": "8190499", "revid": "458786", "url": "https://it.wikipedia.org/wiki?curid=8190499", "title": "Pedro Vitor Ferreira da Silva", "text": ""}
{"id": "8190506", "revid": "1310927", "url": "https://it.wikipedia.org/wiki?curid=8190506", "title": "Rogerio Alves dos Santos", "text": "Caratteristiche tecniche.\n\u00c8 un centravanti.\nCarriera.\nHa esordito fra i professionisti il 21 maggio 2017 disputando l'incontro del campionato ucraino perso 1-0 contro il ."}
{"id": "8190542", "revid": "775372", "url": "https://it.wikipedia.org/wiki?curid=8190542", "title": "Funmilayo Ransome-Kuti", "text": "Biografia.\nNata come Francis Abigail Olufunmilayo Thomas, fu la prima studentessa della Abeokuta Grammar School (una scuola secondaria), che frequent\u00f2 dal 1914 al 1917. L'attivismo politico di Ransome-Kuti l'ha portata a essere descritta come la madre dei diritti civili delle donne in Nigeria, nonch\u00e9 a essere considerata \"la madre dell'Africa\". Il suo attivismo era a sostegno del diritto di voto delle donne nigeriane. Fu descritta nel 1947 dal \"West African Pilot\", come la \"Leonessa di Lisabi\" per essere sta la leder delle donne del popolo Egba durante le proteste contro la tassazione verso di loro. La protesta port\u00f2 all'abdicazione dell'alto re Oba Ademola II nel 1949.\nSuo figlio fu il musicista afrobeat ed attivista nigeriano Fela Kuti."}
{"id": "8190543", "revid": "767487", "url": "https://it.wikipedia.org/wiki?curid=8190543", "title": "Picea schrenkiana", "text": "Picea schrenkiana () \u00e8 una specie di peccio appartenente alla famiglia Pinaceae nativo del massiccio montuoso del Tian Shan, in Cina (Xinjiang), Kazakistan, e Kirghizistan (bacino del Naryn).\nEtimologia.\nIl nome generico \"Picea\", utilizzato gi\u00e0 dai latini, potrebbe, secondo un'interpretazione etimologica, derivare da \"Pix picis\" = pece, in riferimento all'abbondante produzione di resina. Il nome specifico \"schrenkiana\" fu assegnato in onore del naturalista tedesco Alexander Gustav von Schrenk.\nDescrizione.\nPortamento.\nAlbero alto 40-50 metri con tronco monopodiale diritto di diametro fino a 2 metri; i rami del primo ordine sono corti, numerosi, discendenti. I rami del secondo ordine anch'essi corti e numerosi, normalmente sviluppati orizzontalmente. La chioma \u00e8 strettamente conica o colonnare, fitta, con rami che arrivano a terra nella maggior parte degli esemplari. I virgulti sono corti, rigidi, di colore giallastro pallido o giallastro-grigio, prominentemente scanalati, variamente pubescenti o glabri; i pulvini sono assurgenti, lunghi 1,5\u20132\u00a0mm .\nFoglie.\nLe foglie sono aghiformi, lineari, ricurve e disposte a raggio, con sezione trasversale rombica, di colore verde con due bande stomatiche biancastre, lunghe 2\u20133\u00a0cm e con punte pungenti; hanno stomi su tutte e quattro le facce, disposti su due-quattro linee. Le gemme vegetative sono coniche, larghe, acute, talvolta ovoidali, lunghe 5\u201310\u00a0mm, non resinose; hanno perule triangolari, di colore marrone-giallastro lucido, persistenti per anni.\nFiori.\nSono strobili maschili rosso-giallastri, ascellari, lunghi 1,5-2,5\u00a0cm.\nFrutti.\nI coni femminili sono terminali, cilindrici-oblunghi, inizialmente eretti, poi pendenti a maturazione, lunghi 8\u201310\u00a0cm e larghi 2,5-3,5\u00a0cm, da immaturi purpurei o verdastri, poi neri-purpurei o bruni, con apice ottuso-troncato e base obliqua; sono sessili o con corti peduncoli. I macrosporofilli sono obovati, larghi, aperti a 90 gradi, lunghi 1,3-1,8\u00a0cm, con superficie abassiale striata o rugosa, glabra, con margine superiore arrotondato o troncato, lievemente ricurvo, intero o eroso. Le brattee sono rudimentali, ligulate, lunghe 2\u20133\u00a0mm, totalmente incluse. I semi, di color marrone scuro con punti biancastri, sono ovoidali, con punte acute, lunghi 4,5\u00a0mm, e con parte alata ovata, lunga 8\u201310\u00a0mm, arancione-marrone.\nCorteccia.\nLa corteccia \u00e8 a squame, con piccole placche, di colore grigio-nerastro, con parte interna arancione.\nDistribuzione e habitat.\nVegeta a quote montane comprese tra i 1300 e i 3600 m, prevalentemente nei versanti settentrionali in freschi canaloni; il clima di riferimento \u00e8 di tipo freddo continentale. Pu\u00f2 crescere su suoli montani di natura diversa, ma generalmente in zone rocciose ricche di infiltrazioni di acque provenienti dallo scioglimento della neve (alle quote pi\u00f9 elevate con nevi perenni). Normalmente forma foreste pure ma talvolta miste con \"Abies sibirica\" alle quote superiori e con specie dei generi \"Ulmus\" e \"Populus\" a quelle inferiori. \"Juniperus pseudosabina\" normalmente vegeta esternamente alle peccete, ma talvolta forma tappeti arbustivi all'interno delle stesse.\nTassonomia.\n\u00c8 accettata la seguente sottospecie:\nSinonimi.\nSono riportati quattro sinonimi:\nUsi.\nIl peccio di Schrenk fornisce un legno di buona qualit\u00e0 di grande volume e quantit\u00e0, ma il suo commercio \u00e8 stato fortemente limitato a causa della lontananza delle zone di crescita da porti e centri industriali. Pur essendo un albero dal portamento magnifico, viene assai raramente coltivato fuori dalla Russia e non cos\u00ec assiduamente anche in quest'ultima. Esistono cultivar pi\u00f9 compatte diffuse in Europa centrale e orientale.\nConservazione.\nIl peccio di Schrenk vegeta numeroso in foreste pure ubicate in un vasto areale non frammentato e largamente ecologicamente integro; per questo motivo viene classificata come specie a rischio minimo nella Lista rossa IUCN."}
{"id": "8190545", "revid": "300067", "url": "https://it.wikipedia.org/wiki?curid=8190545", "title": "Rally di Catalogna 2019", "text": "Il Rally di Catalogna 2019, ufficialmente denominato 55\u00ba Rally RACC Catalunya - Rally de Espa\u00f1a, \u00e8 stata la tredicesima prova del campionato del mondo rally 2019 nonch\u00e9 la cinquantacinquesima edizione del Rally di Catalogna e la ventisettesima con valenza mondiale. La manifestazione si \u00e8 svolta dal 25 al 27 ottobre sulle strade che attraversano le colline della Costa Daurada in Catalogna, provincia situata nel nord-est della Spagna, con sede a Salou ed \u00e8 stato l'unico rally della stagione a corrersi su un fondo misto asfalto/terra; la prima frazione si svolse infatti prevalentemente su terra mentre le successive due interamente su asfalto.\nLa gara \u00e8 stata vinta dal belga Thierry Neuville, navigato dal connazionale Nicolas Gilsoul, al volante di una Hyundai i20 Coupe WRC della scuderia Hyundai Shell Mobis WRT, davanti alla coppia estone formata da Ott T\u00e4nak e Martin J\u00e4rveoja, su Toyota Yaris WRC della scuderia Toyota Gazoo Racing WRT, e a quella spagnola composta da Dani Sordo e Carlos del Barrio, compagni di squadra dei vincitori.\nCon questo piazzamento T\u00e4nak e J\u00e4rveoja si sono laureati campioni del mondo piloti e copiloti 2019 con una gara di anticipo, iscrivendo per la prima volta nell'albo d'oro dei campioni un equipaggio estone e riportando la propria nazione sul podio finale di stagione a distanza di 15 anni, quando fu Markko M\u00e4rtin nel 2004 a chiudere l'annata iridata al terzo posto. Il titolo costruttori 2019 si sarebbe dovuto giocare nell'ultima gara, il Rally d'Australia, ma l'appuntamento venne annullato pochi giorni prima del suo inizio per via dell'emergenza incendi che ha funestato i territori settentrionali del Nuovo Galles del Sud, dove si sarebbe dovuto svolgere il rally, pertanto esso \u00e8 stato conquistato dalla scuderia sudcoreana Hyundai Motorsport, in testa dopo il termine della gara catalana, la quale iscrisse quindi per la prima volta il suo nome nell'albo d'oro costruttori del mondiale rally.\nI norvegesi Mads \u00d8stberg e Torstein Eriksen, su Citro\u00ebn C3 R5 della squadra Citro\u00ebn Total WRT, hanno invece conquistato la vittoria nella categoria WRC-2 Pro, mentre il primo titolo mondiale costruttori di categoria \u00e8 stato conquistato dalla scuderia \u0160koda Motorsport con ancora una gara da disputare. Gli allori di classe piloti e copiloti erano invece gi\u00e0 stati vinti da Kalle Rovanper\u00e4 e Jonne Halttunen nell'appuntamento precedente in Galles.\nLa classe WRC-2 \u00e8 invece stata vinta dai francesi Eric Camilli e Benjamin Veillas, anch'essi alla guida di una Citro\u00ebn C3 R5.. Anche i titoli mondiali piloti e copiloti WRC-2 si sarebbero dovuti decidere in Australia ma stante l'annullamento della gara, essi andarono ai francesi Pierre-Louis Loubet e Vincent Landais su \u0160koda Fabia R5, in testa alla classifica dopo l'appuntamento spagnolo.\nRisultati.\nClassifica.\nLegenda\nPower stage.\nPS17: \"La Mussara 2\" di 20,72\u00a0km, disputatasi domenica 27 ottobre 2019 alle ore 12:18 (UTC+2)."}
{"id": "8190548", "revid": "76963", "url": "https://it.wikipedia.org/wiki?curid=8190548", "title": "Mirrah Foulkes", "text": "Carriera.\nCresciuta sulla Sunshine Coast, nel sud-est del Queensland in Australia, ha recitato in \"Animal Kingdom\" (2010), \"Sleeping Beauty\" (2011) e \"The Turning\" (2013).\nIn Australia, Foulkes ha interpretato il ruolo di Jo Mathieson nella serie TV australiana \"All Saints\". \u00c8 apparsa in ogni episodio del 2009 prima dell'annullamento della serie nell'ottobre 2009. Nel 2013 ha lavorato in \"Top of the Lake - Il mistero del lago\", una miniserie televisiva drammatica.\nNel 2014 ha fatto parte del cast della serie televisiva \"Hawaii Five-0\" nel ruolo di Ellie Clayton.\nFoulkes ha scritto e diretto numerosi cortometraggi tra cui \"Dumpy Goes to the Big Smoke\" (2012), \"Florence Has Left the Building\" (2015) con Jacki Weaver e Trespass (2015). Nel 2013, ha scritto il cortometraggio \"Eugene\" per il concorso \"Intel e W Hotels Four Stories\". Foulkes \u00e8 l'unica donna membro del collettivo australiano Blue-Tongue Films.\nNel 2013, Foulkes \u00e8 stata candidata come miglior attrice emergente ai Logie Awards. Nello stesso anno, \u00e8 stata candidata per il premio AACTA come migliore attrice in un ruolo di \"The Turning\".\nFoulkes ha scritto e diretto vari cortometraggi tra cui \"Dumpy Goes to the Big Smoke\" (2012), che ha vinto il premio per il miglior regista al Sydney Film Festival ed \u00e8 stato nominato per due volte al AACTA Awards nel 2013; \"Florence Has Left the Building\" (2015) con Jacki Weaver presentato al Melbourne International Film Festival e vincitore del premio AACTA 2015 per il miglior cortometraggio; e \"Trespass\" che \u00e8 stato presentato in anteprima internazionale al Toronto International Film Festival nel 2016.\nNel 2019 ha vinto al Sitges - Festival internazionale del cinema fantastico della Catalogna il premio per la migliore sceneggiatura con il film \"Judy &amp; Punch\".\n\u00c8 sposata con il regista David Mich\u00f4d."}
{"id": "8190558", "revid": "92723", "url": "https://it.wikipedia.org/wiki?curid=8190558", "title": "Cattedrale di San Pietro di Sorres", "text": ""}
{"id": "8190560", "revid": "2176804", "url": "https://it.wikipedia.org/wiki?curid=8190560", "title": "Gran Premio degli Stati Uniti d'America 2019", "text": "Il Gran Premio degli Stati Uniti d'America 2019 \u00e8 stata la diciannovesima prova della stagione del campionato mondiale di Formula 1. La gara, tenutasi domenica 3 novembre 2019 sul circuito delle Americhe che sorge nella Contea di Travis, vicino a Austin, in Texas, \u00e8 stata vinta dal finlandese Valtteri Bottas su Mercedes, al suo settimo successo in carriera. Bottas ha preceduto all'arrivo il compagno di squadra, il britannico Lewis Hamilton e l'olandese Max Verstappen su Red Bull Racing-Honda.\nGrazie a questi risultati, Lewis Hamilton si aggiudica per la sesta volta il mondiale piloti, il terzo consecutivo.\nVigilia.\nSviluppi futuri.\nViene organizzata una conferenza stampa, presso il circuito di Austin, in cui i vertici del campionato e della Federazione Internazionale dell'Automobile preannunciano le novit\u00e0 regolamentari, che avranno valenza dal 2021. Il \"weekend\" di gara sar\u00e0 concentrato in soli tre giorni, abolendo la giornata del gioved\u00ec; il numero di gran premi da effettuare verr\u00e0 alzato fino a 25 corse; verr\u00e0 inoltre stabilito un \"budget cap\", tra i team pi\u00f9 competitivi e tra quelli che lottano per le posizioni pi\u00f9 basse della graduatoria.\nAnalisi per il campionato piloti.\nLewis Hamilton comanda la classifica riservata ai piloti con 74 punti di margine sul compagno di scuderia Valtteri Bottas. Per vincere il suo sesto titolo, il terzo consecutivo, il britannico deve terminare il gran premio con un margine di almeno 52 punti.\nPer laurearsi campione del mondo, quindi, nella gara di Austin, a Hamilton basta giungere davanti a Bottas, oppure arrivare nei primi otto, o anche sperare che quest'ultimo non vinca.\nIl titolo per i costruttori \u00e8 gi\u00e0 stato assegnato alla Mercedes, il sesto consecutivo, al termine del Gran Premio del Giappone.\nAspetti tecnici.\nLa Pirelli, fornitrice unica degli pneumatici, porta per questa gara le mescole C2, C3 e C4. Nelle prime due sessioni di prove libere del venerd\u00ec i piloti possono utilizzare gli pneumatici della prossima stagione. In particolare ogni pilota avr\u00e0 due set della mescola C4 della stagione successiva.\nLa FIA stabilisce due zone per l'attivazione del Drag Reduction System: la prima zona \u00e8 posta sul rettilineo tra le curve 11 e 12, con punto per la determinazione del distacco fra piloti stabilito dopo la curva 10; la seconda zona \u00e8 fissata sul rettilineo dei box, con \"detection point\" posto dopo la curva 18.\nAspetti sportivi.\nIn questa stagione, il gran premio \u00e8 sponsorizzato da Emirates.\nL'ex pilota di Formula 1, il britannico Derek Warwick, \u00e8 nominato commissario aggiunto per la gara. Ha svolto gi\u00e0 in passato tale funzione, l'ultima al Gran Premio d'Italia.\nKevin Magnussen, Carlos Sainz Jr. e Max Verstappen festeggiano il loro centesimo gran premio valido quale prova del campionato del mondo.\nNicholas Latifi ha preso il posto di George Russell alla Williams, nel corso della prima sessione di prove libere del venerd\u00ec.\nProve.\nResoconto.\nLa situazione del tracciato \u00e8 critica, per la presenza di un asfalto non in perfette condizioni. I piloti giudicano pericolosa l'uscita dalla corsia dei box, per la presenza di un avvallamento. Ci\u00f2 costringe anche i meccanici ad alzare le monoposto dal livello del suolo.\nIl pi\u00f9 veloce della prima sessione \u00e8 stato Max Verstappen su Red Bull Racing, che ha preceduto di 169 millesimi Sebastian Vettel della Ferrari. Al terzo posto si \u00e8 classificato l'altro pilota della Red Bull, Alexander Albon. Le due vetture anglo-austriache hanno affrontato la sessione con una mappatura del motore pi\u00f9 aggressiva, di quanto fatto dalla Ferrari. Al quarto posto si \u00e8 posizionato Pierre Gasly su Toro Rosso, seguito da Daniel Ricciardo e Romain Grosjean.\nCharles Leclerc ha chiuso con il settimo tempo, penalizzato da problemi prima all'acceleratore e dopo al cambio. In realt\u00e0 il monegasco aveva ottenuto il secondo tempo, tagliando per\u00f2 la pista, nel giro pi\u00f9 veloce, alla curva 19. I sensori posizionati dalla FIA nella curva in questione hanno evidenziato il taglio, cancellando cos\u00ec il tempo. Analoga sanzione \u00e8 stata prevista anche per altri diversi piloti.\nPeggio del monegasco hanno fatto le due Mercedes, con Lewis Hamilton ottavo e Valtteri Bottas diciassettesimo. Le vetture tedesche hanno utilizzato la sessione per testare le gomme di mescola C4, previste dalla Pirelli per il 2020. Bottas ha percorso ben 40 giri con questo nuovo tipo di coperture, che alla Ferrari sono state testate da Vettel. L'unico pilota che non le ha provate \u00e8 Lando Norris, della McLaren.\nNicholas Latifi, collaudatore della Williams, ha potuto, invece, compiere solo pochi giri, dopo che la sua vettura \u00e8 finita in folle, senza possibilit\u00e0 poi di farla ripartire.\nNella seconda sessione di prove libere il pi\u00f9 rapido \u00e8 stato Lewis Hamilton. Il britannico, anche sfruttando la scia di un'altra vettura, ha colto, con gomme morbide, 1'33\"232, dimostrando una certa competitivit\u00e0 anche nella simulazione del ritmo di gara, quando ha usato le gomme di altre mescole. Questa competitivit\u00e0 \u00e8 stata confermata anche dalle prestazioni di Valtteri Bottas che, per\u00f2, nel giro secco, ha chiuso solo col quinto tempo.\nAl secondo posto si \u00e8 classificato Leclerc, che ha preceduto di pochi millesimi Verstappen. Le Ferrari hanno accusato una certa difficolt\u00e0 a preservare le gomme morbide, nella simulazione di gara; Sebastian Vettel \u00e8 stato anche autore di un testacoda.\nLa sessione \u00e8 stata interrotta con bandiera rossa, a causa dell'uscita di pista di Romain Grosjean, nella sequenza di curve del primo settore.\nAl termine delle prove, Sergio P\u00e9rez salta il controllo del peso della sua vettura. A causa di ci\u00f2, il pilota messicano viene autorizzato a partire dalla \"pit lane\" da parte dei commissari.\nMax Verstappen \u00e8 il pi\u00f9 veloce della sessione del sabato. L'olandese, con gomme morbide, ha comunque ottenuto un tempo pi\u00f9 alto della migliore prestazione del venerd\u00ec. La pista \u00e8 risultata pi\u00f9 lenta, anche in presenza di temperature di asfalto e aria pi\u00f9 elevate. Il pilota della Red Bull Racing \u00e8 stato pi\u00f9 veloce, di due decimi, rispetto a Sebastian Vettel. Al terzo posto si \u00e8 classificato Lando Norris su McLaren, che \u00e8 stato capace di precedere il duo della Mercedes.\nNon ha ottenuto tempi cronometrati l'altro pilota della Ferrari, Charles Leclerc, che \u00e8 stato costretto ad abbandonare subito la sessione per un problema alla \"power unit\". Sulla sua vettura verr\u00e0 rimontata un'unit\u00e0 gi\u00e0 impiegata, al fine di evitare di incorrere in una penalit\u00e0 sulla griglia di partenza.\nRisultati.\nNella prima sessione del venerd\u00ec si \u00e8 avuta questa situazione:\nNella seconda sessione del venerd\u00ec si \u00e8 avuta questa situazione:\nNella sessione del sabato mattina si \u00e8 avuta questa situazione:\nQualifiche.\nResoconto.\nNella prima fase, il primo pilota a far segnare un tempo di riferimento \u00e8 Alexander Albon, che per\u00f2 viene battuto quasi subito da diversi piloti. Si pone in testa Lewis Hamilton (1'33\"454), seguito da Max Verstappen, a meno di un decimo. Sebastian Vettel effettua due giri di riscaldamento prima di cercare il tempo, mentre Charles Leclerc, che ha perso la terza sessione di prove libere per un problema tecnico, utilizza i primi minuti per riprendere confidenza con la pista.\nEssa migliora costantemente negli ultimi minuti della sessione, ci\u00f2 che comporta grossi cambiamenti nella classifica. Al comando si pone Lando Norris, mentre Daniel Ricciardo sale sesto, poi battuto da Kevin Magnussen. Romain Grosjean rimonta tredicesimo, come Lance Stroll, che risale al nono posto. Anche George Russell sale, fino al sedicesimo posto.\nPierre Gasly, uscito dalla zona dei qualificati, ottiene, infine, il quarto tempo. Vengono eliminati i due piloti dell'Alfa Romeo, i due della Williams e Sergio P\u00e9rez, che comunque partir\u00e0 dalla \"pit line\".\nFerrari e Mercedes utilizzano, in Q2, le gomme di mescola media, che sar\u00e0 quella da utilizzare anche al via della gara. Con una pista in via di miglioramento, ci\u00f2 non garantisce che un primo tentativo sia sufficiente per qualificarsi alla fase decisiva. Hamilton ottiene 1'33\"045, un decimo davanti a Bottas e Vettel. L'altro pilota ferrarista, Leclerc, si pone, successivamente, al terzo posto.\nVerstappen opta per gomme medie, a differenza di Carlos Sainz Jr., quarto, ma con mescola \"soft\". Gasly si ferma a sei decimi, mentre Norris si pone due decimi pi\u00f9 dietro. L'olandese della Red Bull \u00e8 a soli 75 millesimi da Hamilton, prima che il compagno di scuderia, Alexander Albon, su gomme morbide, ottenga la miglior prestazione, in 1'32\"898.\nLance Stroll \u00e8 il primo ad uscire per un nuovo tentativo, cos\u00ec come Magnussen: i due per\u00f2 non si migliorano. Fa meglio Norris, che sale al settimo posto. Anche Grosjean non si migliora, e resta fra gli eliminati. Sainz Jr. sale ottavo, ed entra nella top 10 anche Nico H\u00fclkenberg. Le Ferrari si migliorano ancora, mentre Hamilton, che tenta un giro con gomme morbide, decide di abbandonare il tentativo, anche perch\u00e9, alla penultima curva, rischia un incidente con Max Verstappen.\nA bandiera esposta Ricciardo si migliora, eliminando il compagno di team; risale tra i qualificati anche Pierre Gasly. Sono eliminate le due Haas, H\u00fclkenberg, Kvjat e Stroll.\nCarlos Sainz Jr. e Pierre Gasly sono i primi ad uscire in Q3. In testa si piazza per\u00f2 Lewis Hamilton, con 1'32\"321. Subito dopo arriva Valtteri Bottas che, con 1'32\"029, ottiene anche il record di pista. Vettel termina il giro a soli 12 millesimi dal finlandese, mentre Max Verstappen, terzo, \u00e8 staccato di 162 millesimi.\nLeclerc spinge Hamilton al quinto posto, mentre Albon chiude col sesto crono. Daniel Ricciardo opta per un solo tentativo, e chiude con l'ottavo tempo. La pista sembra migliorare in maniera non cos\u00ec evidente, come avvenuto in Q1.\nCol secondo tentativo Verstappen rovina il giro, con un errore nel primo settore, contrariamente a Vettel, che migliora nella prima parte. Lando Norris prende l'ottava posizione. Vettel migliora ancora, nel secondo settore, ma non nel terzo, e chiude secondo. Non si migliorano nemmeno Charles Leclerc e Lewis Hamilton, autore di un errore nel giro.\nBottas conquista la sua undicesima \"pole position\", interrompendo cos\u00ec una striscia di sette partenze al palo consecutive della Ferrari. La Mercedes conferma la sua imbattibilit\u00e0, in qualifica, da cinque anni, sul tracciato di Austin. Per Vettel \u00e8 la centesima partenza in prima fila.\nRisultati.\nNella sessione di qualifica si \u00e8 avuta questa situazione:\nIn grassetto sono indicate le migliori prestazioni in Q1, Q2 e Q3.\nGara.\nResoconto.\nAlla partenza Valtteri Bottas mantiene il comando della gara, mentre Sebastian Vettel, partito secondo, \u00e8 subito passato da Max Verstappen, alla prima curva. Nel corso del primo giro il pilota tedesco \u00e8 superato anche da Charles Leclerc, Lewis Hamilton e Lando Norris.\nPer un contatto con Carlos Sainz Jr., Alexander Albon \u00e8 costretto a fermarsi ai box, per sostituire gli pneumatici. Vettel sconta problemi di guidabilit\u00e0, e viene superato anche da Daniel Ricciardo. La gara del ferrarista termina al settimo giro quando, per il cedimento della sospensione posteriore destra, dopo essere passato su un cordolo, il pilota \u00e8 costretto al ritiro. Al nono passaggio Ricciardo passa Norris, per il quinto posto.\nBottas comanda la gara, con circa due secondi di vantaggio su Verstappen, tre e mezzo su Hamilton e oltre dodici e mezzo su Leclerc. Al tredicesimo giro Verstappen, ormai pressato da Hamilton, si ferma per il cambio delle gomme. L'olandese passa a mescole dure. La stessa azione viene effettuata, il giro dopo, da Bottas.\nAl comando passa cos\u00ec Lewis Hamilton, che precede ancora Leclerc, Bottas e Verstappen. Il finlandese della Mercedes passa Leclerc al quindicesimo giro, portandosi al secondo posto. Il monegasco cede, poco dopo, anche a Verstappen. Bottas cerca di ridurre il margine di distacco da Hamilton, che prosegue con le gomme della partenza. Al giro diciannove si ferma Lando Norris. Un giro dopo si ferma anche Charles Leclerc, che riparte con gomme \"hard\". Il \"pit stop\" del ferrarista dura oltre sette secondi, che costringe il monegasco a rientrare in gara sesto, alle spalle delle due Renault. Il cambio gomme di Ricciardo e il sorpasso su Nico H\u00fclkenberg permettono a Leclerc di tornare al quarto posto.\nAl ventitreesimo giro Bottas raggiunge Hamilton, che passa ai box, per montare gomme dure. Il britannico rientra in pista alle spalle anche di Verstappen. Al giro 25 Carlos Sainz Jr. passa H\u00fclkenberg, ed \u00e8 settimo, alle spalle di Norris. Dalle retrovie risale anche Alexander Albon che, al giro 31, raggiunge e supera Sainz Jr.\nTra il trentaquattresimo e trentacinquesimo passaggio si fermano sia Verstappen che Bottas, che optano per terminare la gara con gomme medie. Torna al comando Lewis Hamilton, che cerca di arrivare alla fine della gara con una sola sosta. In due giri, tra il trentacinquesimo e il trentasettesimo passaggio, Albon supera Norris e Ricciardo, piazzandosi quinto. Il thailandese effettua la seconda fermata per il cambio gomme, al giro 41. Retrocede in nona posizione.\nCharles Leclerc, che ha ampio margine sugli inseguitori, si ferma, per la seconda volta, al giro 42. Monta gomme \"soft\", andando alla ricerca del giro veloce, che ottiene al giro 44. Albon, in pochi giri, passa Gasly, Sainz Jr. e Ricciardo, e si riporta quinto.\nNegli ultimi giri Hamilton va in crisi con le gomme e viene raggiunto, e passato, da Bottas, al giro 52. Anche Max Verstappen si avvicina al britannico, ma non pu\u00f2 passarlo in quanto, alla fine del lungo rettilineo del secondo settore, sono esposte le bandiere gialle per l'uscita di pista di Kevin Magnussen.\nBottas vince la sua settima gara in carriera, mentre Lewis Hamilton conquista il suo sesto titolo mondiale piloti, il terzo consecutivo. Per il britannico \u00e8 anche il centocinquantesimo podio nella storia del mondiale.\nRisultati.\nI risultati del Gran Premio sono i seguenti:\nCharles Leclerc riceve un punto addizionale per aver segnato il giro pi\u00f9 veloce della gara."}
{"id": "8190562", "revid": "287204", "url": "https://it.wikipedia.org/wiki?curid=8190562", "title": "Stolze", "text": ""}
{"id": "8190565", "revid": "767487", "url": "https://it.wikipedia.org/wiki?curid=8190565", "title": "Lanciatore di applicazioni", "text": "Un lanciatore di applicazioni (in inglese launcher) \u00e8 un programma per computer, PC e smartphone che consente a un utente di individuare e avviare altri programmi. Esso fornisce scorciatoie per programmi e le memorizza in modo che siano pi\u00f9 facili da trovare.\nLinux.\nQuesti launcher per desktop funzionano solo con i sistemi operativi Linux.\nKDE.\nLauncher per Linux con KDE\nUbuntu.\nLauncher per Ubuntu\nmacOS.\nQuesti launcher per desktop funzionano solo con i sistemi operativi macOS di Apple.\nMultipiattaforma.\nQuesti launcher per desktop funzionano con molteplici sistemi operativi (due o pi\u00f9).\nWindows.\nQuesti launcher per desktop funzionano solo con i sistemi operativi di Microsoft Windows."}
{"id": "8190586", "revid": "446353", "url": "https://it.wikipedia.org/wiki?curid=8190586", "title": "Bruno Gregoretti", "text": ""}
{"id": "8190590", "revid": "363629", "url": "https://it.wikipedia.org/wiki?curid=8190590", "title": "Gregoretti", "text": ""}
{"id": "8190591", "revid": "121809098", "url": "https://it.wikipedia.org/wiki?curid=8190591", "title": "Giro d'Italia 2020", "text": "Il Giro d'Italia 2020, centotreesima edizione della manifestazione e valido come sedicesima prova dell'UCI World Tour 2020, si \u00e8 svolto in ventuno tappe dal 3 al 25 ottobre 2020 per un totale di 3\u00a0352,4 km, con partenza da Monreale e arrivo a Milano. Inizialmente prevista dal 9 al 31 maggio 2020, con partenza da Budapest, in Ungheria, la corsa \u00e8 stata posticipata dal 3 al 25 ottobre a causa della pandemia di COVID-19. La vittoria fu appannaggio del britannico Tao Geoghegan Hart, il quale complet\u00f2 il percorso in 85h40'21\", precedendo l'australiano Jai Hindley e l'olandese Wilco Kelderman.\nSul traguardo di Milano 133 ciclisti, su 176 partiti da Monreale, portarono a termine la competizione.\nL'evento \u00e8 stato trasmesso in tv su Rai 2, Rai Sport ed Eurosport e in radio su Rai Radio 1.\nSquadre e corridori partecipanti.\nAl Giro partecipano 22 squadre composte da otto corridori per un totale di 176 ciclisti, le diciannove iscritte all'UCI World Tour 2020 e le tre squadre invitate (la Androni Giocattoli-Sidermec, la Bardiani-CSF-Faizan\u00e8 e la Vini Zab\u00f9 KTM, tutte di categoria UCI Professional Continental).\nDettagli delle tappe.\n1\u00aa tappa.\nRisultati\nDescrizione e riassunto\nLa prima tappa di quello che sar\u00e0 ricordato come l'unico Giro d'Italia ottobrino viene conquistata da Filippo Ganna, fresco vincitore del titolo iridato a cronometro ad Imola, che ne \u00e8 anche la prima maglia rosa, con una prestazione record di 58,8 km/h stacca di molto gli altri favoriti di giornata, i compagni Rohan Dennis e Geraint Thomas. Il 24enne precede sul podio Jo\u00e3o Almeida e Mikkel Bjerg. Tra gli uomini di classifica, bene i due principali favoriti, gli inglesi Geraint Thomas e Simon Yates, che guadagnano su Vincenzo Nibali e Jakob Fuglsang, partiti con condizioni meteo peggiori.\n2\u00aa tappa.\nRisultati\nDescrizione e riassunto\nNella tappa della Valle dei Templi, l'arrivo in salita di Agrigento (il primo del Giro 2020) premia il finisseur della UAE Team Emirates Diego Ulissi che, grazie al grande lavoro del compagno Valerio Conti, ha battuto in una volata a tre l'attesissimo fuoriclasse slovacco Peter Sagan ed il giovane danese Mikkel Fr\u00f8lich Honor\u00e9, conquistando anche la maglia ciclamino. Filippo Ganna resta in rosa. La tappa era stata animata da una fuga di cinque corridori, tra cui Thomas De Gendt, ripresa dal gruppo ai -9.\n3\u00aa tappa.\nRisultati\nDescrizione e riassunto\n\u00c8 l'ecuadoriano Jonathan Caicedo il re dell'Etna, vincitore della terza tappa grazie ad una fuga partita da lontano e gestita bene, che precede sul traguardo Giovanni Visconti, l'ultimo uomo ad arrendersi. Tra gli uomini di classifica, si avvantaggia Wilco Kelderman, mentre controllano Fuglsang, Nibali e Majka. Si lascia sorprendere invece Yates, che accumula pi\u00f9 di tre minuti dai diretti concorrenti per la maglia rosa. Lo sconfitto di giornata \u00e8 Geraint Thomas che esce di classifica arrivando al traguardo con ben 12 minuti di ritardo, scortato dalla maglia rosa Ganna, costretto a cedere il simbolo del primato al portoghese Almeida. Il fuoriclasse inglese, caduto a causa di una borraccia nel trasferimento, non partir\u00e0 all'indomani.\n4\u00aa tappa.\nRisultati\nDescrizione e riassunto\nLa quarta tappa del Giro d'Italia, con arrivo a Villafranca Tirrena, vede la volata vincente di Arnaud D\u00e9mare, che batte al photofinish Peter Sagan e Davide Ballerini. La tappa aveva visto una fuga di tre corridori, ripresa ai -15. Il portoghese Almeida resta in rosa, guadagnando anche due secondi sui rivali, grazie allo sprint sul traguardo volante. L'ex campione del mondo slovacco, ancora una volta secondo sul traguardo, pu\u00f2 consolarsi con la conquista provvisoria della maglia ciclamino.\n5\u00aa tappa.\nRisultati\nDescrizione e riassunto\nDopo aver lasciato la Sicilia, la tappa calabrese del Giro d'Italia incorona Filippo Ganna, show anche in salita, dopo la vittoria a cronometro di Palermo. Il verbanese stacca i compagni di fuga quando mancano circa sei km alla salita del Valico di Montescuro e raggiunge il traguardo in solitaria, conquistando anche un'inattesa maglia azzurra. Tra i big, ancora in difficolt\u00e0 Yates che esce di classifica, mentre Almeida guadagna 4\u201d di abbuono per il terzo posto conquistato in volata. Sull'asperit\u00e0 si stacca anche Caicedo, vincitore sull'Etna, cos\u00ec che sale in seconda posizione lo spagnolo Pello Bilbao.\n6\u00aa tappa.\nRisultati\nDescrizione e riassunto\nLa fuga, di giornata di quattro uomini, viene ripresa ai -15 km, e gli attacchi sulla leggera salita dell'ultimo km, prima di Nibali e poi di Sagan, vengono annullati dal campione francese Arnaud D\u00e9mare, che, nella splendida cornice dei Sassi di Matera, regala il bis conquistando la maglia ciclamino e precedendo in volata Micheal Matthews e Fabio Felline. Almeida conserva la maglia rosa, cos\u00ec come Ganna quella azzurra.\n7\u00aa tappa.\nRisultati\nDescrizione e riassunto\nAncora Arnaud D\u00e9mare: terza vittoria in questo Giro per la maglia ciclamino, che batte in volata Peter Sagan (secondo per la terza volta) e Micheal Matthews. La tappa, cortissima, \u00e8 caratterizzata dal forte vento, che \u201cspinge\u201d i ciclisti ad effettuare la frazione con la pi\u00f9 alta media oraria nella storia del Giro (51,234 km/h). Alta anche la tensione, che porta ad alcune cadute. Invariate le quattro maglie.\n8\u00aa tappa.\nRisultati\nDescrizione e riassunto\nLa tappa, che si apre col colpo di scena del ritiro di Simon Yates positivo al Covid-19, \u00e8 caratterizzata da un'ampia fuga da lontano che permette all'inglese Alex Dowsett di trionfare in solitaria, staccando i cinque compagni fuggitivi, tra cui Salvatore Puccio, giunto secondo al traguardo. Il gruppo controlla ed arriva a quattordici minuti di distacco, col portoghese Almeida che conserva il simbolo del primato.\n9\u00aa tappa.\nRisultati\nDescrizione e riassunto\nLa prima settimana del Giro si conclude con un tappone appenninico interamente abruzzese, con ben quattro GPM e 4500 metri di dislivello distribuiti su 208 km. Vince ancora la fuga, a trionfare sull'Aremogna \u00e8 il portoghese della EF Ruben Guerreiro, che conquista anche la maglia azzurra, e precede lo spagnolo Castroviejo. Il gruppo dei migliori arriva sul traguardo con un minuto e mezzo di ritardo, e la ripida salita finale premia Fuglsang, Kelderman e Pozzovivo, con Nibali, le cui caratteristiche sono poco compatibili con la salita finale, di poco attardato, ma che guadagna qualche secondo su Almeida, ancora in rosa.\n10\u00aa tappa.\nRisultati\nDescrizione e riassunto\nLa tappa si apre con un altro colpo di scena. Alla partenza di Lanciano non si presentano infatti la Mitchelton-Scott, con altri quattro membri dello staff positivi al Covid-19, e la Jumbo-Visma, con anche Kruijswijk, tra i favoriti per la vittoria finale, positivo. Per lo stesso motivo il Giro perde anche un altro protagonista, Micheal Matthews. La tappa \u00e8 molto movimentata con la FDJ che cerca di non far partire la fuga, guidata da Sagan, Ciccone ed altri uomini importanti, ma deve arrendersi dopo qualche decina di km. Nel tratto pi\u00f9 duro della salita di Tortoreto, Sagan scatta e va finalmente a vincere la sua prima tappa della Corsa Rosa, in solitaria, precedendo McNulty e la maglia rosa Almeida, che aumenta di 4\u201d il ritardo sui big grazie all'abbuono. La classifica rimane pressoch\u00e9 invariata, con il solo Fuglsang che giunge al traguardo con poco pi\u00f9 di un minuto di ritardo dal gruppo maglia rosa a causa di una foratura.\n11\u00aa tappa.\nRisultati\nDescrizione e riassunto\nSull'arrivo di Rimini, cala il poker Arnaud D\u00e9mare, perfetto nelle volate fin qui, che precede per l'ennesima volta Peter Sagan. La tappa, adatta alle caratteristiche dei due sprinter, ha visto una coraggiosissima fuga di giornata, che viene ripresa ai -6 dal traguardo. Primo degli italiani \u00e8 Consonni (4\u00b0) che ha sostituito Viviani in volata, protagonista di una caduta con una motocicletta. Ancora invariate le maglie.\n12\u00aa tappa.\nRisultati\nDescrizione e riassunto\nSi corre sulle strade dell'indimenticato Marco Pantani su un percorso che ricalca la gran fondo romagnola dei \u201cNove Colli\u201d. La tappa viene caratterizzata da una fuga di giornata di ben 14 corridori, che riesce ad avere la meglio sul gruppo con la vittoria di un altro ecuadoriano, Narv\u00e1ez della Ineos, che precede l'ucraino della Bahrain Mark Padun, attardato di un minuto a causa di un problema meccanico. Il gruppo maglia rosa giunge sul traguardo con un ritardo di otto minuti, con distacchi invariati.\n13\u00aa tappa.\nRisultati\nDescrizione e riassunto\nSecondo acuto per il finisseur della UAE Diego Ulissi che dopo Agrigento vince anche a Monselice, in una tappa caratterizzata dai distacchi, nelle due asperit\u00e0 di giornata, degli sprinter finora protagonisti, D\u00e9mare e Sagan. Arrivano a giocarsi la vittoria quindi solo una ventina di corridori, con Ulissi che in volata ha la meglio su Almeida (che guadagna 6\u201d sui rivali in generale grazie all'abbuono) e l'austriaco Patrick Konrad.\n14\u00aa tappa.\nRisultati\nDescrizione e riassunto\nAncora crono, e ancora Filippo Ganna che va a vincere, con un vantaggio superiore al minuto rispetto agli altri ciclisti, meno che il compagno di squadra Rohan Dennis. Il campione del mondo prevale in tutti e tre gli intertempi. Tra gli uomini di classifica, a gioire \u00e8 ancora una volta la maglia rosa Jo\u00e3o Almeida, che guadagna 16\" su Kelderman, 1'22\u201d su Bilbao, 1'23\u201d su Nibali, 1'30\u201d su Pozzovivo ed 1'44\u201d su Fuglsang, che esce provvisoriamente dalla top ten, nella quale entra prepotentemente un giovane outsider, Brandon McNulty, terzo nella classifica di tappa e per ora quarto in generale, a 2'23\u201d da Almeida. Invariati ancora i possessori delle maglie: rosa e bianca ad Almeida, ciclamino a D\u00e9mare ed azzurra a Guerreiro.\n15\u00aa tappa.\nRisultati\nDescrizione e riassunto\nQuinto successo di tappa per la Ineos, questa volta grazie a Tao Geoghegan Hart, unico in grado di stare a ruota di Jai Hindley, che ha lavorato sull'ultima asperit\u00e0 per il capitano Wilco Kelderman. La maglia rosa Almeida paga 37\" di ritardo dal vincitore, riuscendo tuttavia a mantenere il primato per 15\" dall'olandese Kelderman, giunto secondo sul traguardo. Pagano caro, invece, tutti gli altri: Majka 1'22\", Bilbao, Nibali e Fuglsang 1'36\", Pozzovivo 1'54\", McNulty 2'43\". Cambia, inoltre, la maglia azzurra, che passa all'italiano Giovanni Visconti.\n16\u00aa tappa.\nRisultati\nDescrizione e riassunto\nFuga doveva essere e fuga \u00e8 stata. 28 i coraggiosi che hanno tentato l'assalto dall'inizio, tra di loro i due contendenti della maglia azzurra Visconti e Guerreiro, ne ha la meglio Jan Tratnik che sulla salita dell'arrivo stacca Ben O'Connor e va a vincere sul traguardo di San Daniele. Terzo Battaglin. Rimane invariata la classifica generale, meno che il guadagno di 2\u201d per la maglia rosa Jo\u00e3o Almeida che scatta a poche centinaia di metri dal traguardo e guadagna 2\" sui rivali.\n17\u00aa tappa.\nRisultati\nDescrizione e riassunto\nLa carovana affronta il terzultimo tappone alpino, con Madonna di Campiglio ultimo dei quattro GPM in programma oggi. La vittoria, come il giorno prima, va alla fuga che questa volta premia l'australiano della NTT O'Connor, arrivato secondo a San Daniele, che vince in solitaria davanti a Pernsteiner (che scala numerose posizioni in classifica) e De Gendt. Tra i big, non ci sono scatti e non ci sono crolli: la classifica rimane invariata. Cambia invece la maglia azzurra che torna sulle spalle di Guerreiro, in fuga a differenza di Visconti.\n18\u00aa tappa.\nRisultati\nDescrizione e riassunto\nSi arriva alla tappa regina del Giro d'Italia con una notizia che scuote la carovana: il tappone di sabato risulter\u00e0 notevolmente ridimensionato a causa delle predisposizioni contro la pandemia di COVID-19 in atto in Francia che ha portato alla rinuncia da parte dell'organizzazione del passaggio sul Colle dell'Agnello e sull'Izoard. Questa appare perci\u00f2 la grande, e forse ultima, occasione per scalzare Almeida dalla maglia rosa. Dopo aver affrontato il Campo Carlo Magno ed il Passo Castrin, la numerosa fuga viene ripresa pian piano dal gruppo. Sulla salita allo Stelvio, Cima Coppi 2020, si stacca prima la maglia rosa Jo\u00e3o Almeida, poi il favorito di giornata Vincenzo Nibali ed infine la coppia Pello Bilbao e Jakob Fuglsang. Scollina per primo, perci\u00f2, Rohan Dennis (primo australiano nell'impresa), gregario prezioso di Tao Geoghegan Hart secondo con Jai Hindley subito a ruota; Wilco Kelderman scollina attardato di 40\". Sull'ultima ascesa per le Torri di Fraele, una volta terminato il lavoro di Dennis, Hindley e Geogheghan rimangono soli al comando senza trovare collaborazione, cosa che permette ai diretti inseguitori di recuperare del terreno. In vetta ai Laghi di Cancano trionfa in volata Hindley, seguito dal rivale Geoghegan Hart; chiude il podio Bilbao, in netto recupero nel finale. Kelderman, che chiude con 2'15\" di ritardo dal vincitore di tappa, viene premiato con la maglia rosa, primato difeso per soli 12\" dal compagno Hindley ed altri 15 da Geoghegan Hart. Oltre al podio cambiano anche le restanti posizioni: Bilbao si ritrova al quarto posto con 1'15\" seguito dall'ormai ex maglia rosa Almeida a 2'16\"; proseguono Fuglsang a 3'59\" con Konrad e Nibali con un ritardo superiore ai 5 minuti.\n19\u00aa tappa.\nRisultati\nDescrizione e riassunto\nA causa delle proteste da parte di alcune squadre ed altrettanti ciclisti per via delle avverse condizioni meteo combinate con l'elevato chilometraggio odierno, la tappa, con partenza prevista da Morbegno, \u00e8 stata modificata in corsa. Il gruppo, dopo aver percorso ad andatura \"turistica\" circa 10 km dal via, si \u00e8 fermato e i corridori sono stati fatti salire sui pullman delle squadre, venendo scortati fino alla nuova localit\u00e0 di partenza presso Abbiategrasso, luogo in cui era previsto il rifornimento, accorciando il tracciato di circa 130 km. Preso il via verso le 14.30, dal gruppo si stacca una fuga di 14 uomini che mantiene un distacco intorno al minuto e mezzo dal plotone guidato esclusivamente dalla Bora-Hansgrohe. Intorno ai -65 km dal traguardo, la Bora che lavorava per Peter Sagan per tenere vive le speranze di volata (e quindi per i punti per la maglia ciclamino), vedendo il distacco dai fuggitivi aumentare, decide di rialzarsi. Ai -20 km dall'arrivo, il corridore ceco Josef \u010cerny della CCC Team, prende circa una ventina di secondi di vantaggio dai 13 in fuga, da cui si stacca un gruppetto di 5 inseguitori. \u010cerny, intorno ai -8 km, arriva ad avere un vantaggio di circa 40\", divario che va sempre pi\u00f9 a ridursi col passare dei chilometri fino a quando si assesta intorno ai 20\" quando mancano circa 3 km. Dai cinque inseguitori l'ultimo a perdere le speranze di rimonta \u00e8 Victor Campenaerts, che non riesce a riprendere il corridore ceco, e chiude secondo. Terzo Jacopo Mosca. Il gruppo della maglia rosa, giunge sul traguardo di Asti con circa 16 minuti di ritardo dal vincitore, mantenendo quindi immutata la classifica generale.\n20\u00aa tappa.\nRisultati\nDescrizione e riassunto \nUltima occasione per stravolgere la classifica generale prima della cronometro finale. Wilco Kelderman riparte con la maglia rosa conquistata sullo Stelvio, mentre i due giovani Jai Hindley, compagno di squadra della maglia rosa, e Tao Geoghegan Hart, si trovano al podio racchiusi in 15 secondi. La fuga di 21 corridori, tra i quali figurano molti velocisti, si forma a 28 km e permette ad Arnaud D\u00e9mare di aumentare il vantaggio per la maglia ciclamino sul secondo, Peter Sagan, vincendo lo sprint a Saluzzo. Dopo il primo scollinamento sul Sestriere, si avvantaggiano Filippo Fiorelli e Davide Ballerini, ma i quali poi verranno raggiunti dall'altro compagno all'attacco Einer Rubio Reyes. Intanto la Ineos-Grenadiers alza il ritmo in gruppo, determinata a far staccare Kelderman. Nella seconda scalata il ritmo duro imposto da Rohan Dennis riesce nell'intento di far staccare tutti gli uomini di classifica, eccetto Hindley, che diventa quindi Maglia Rosa virtuale. Allo scollinamento gli altri migliori pagano 30\". Il trio composto da Dennis, Geoghegan Hart e Hindley assorbe tra il km 150 e il 170 tutti i fuggitivi rimasti ed allo sprint di Sauze di Cesana Hindley guadagna un ulteriore secondo grazie all'abbuono sul diretto rivale in classifica Geoghegan Hart, portandosi a 4\" di vantaggio in classifica. Nel gruppo della maglia rosa durante l'ultima salita Nibali perde contatto, mentre l'ex-maglia rosa Jo\u00e3o Almeida scatta. Nonostante i quattro attacchi di Hindley sulla salita finale Geoghegan Hart non si stacca, sebbene al quarto attacco il compagno di squadra Dennis paghi e debba lasciare il britannico da solo. La volata finale \u00e8 vinta da Geoghegan Hart, che recupera i 4 secondi di svantaggio in classifica generale e pareggia il tempo generale di Hindley. Terzo il vincitore morale della tappa Dennis, 4\u00b0 Almeida a 1'01\", poi la maglia rosa ad 1'35\" e Nibali a 2'02\". La classifica generale presenta per la prima volta alla penultima tappa un pareggio di tempo, dove la somma dei centesimi delle cronometro consegna la maglia rosa al giovane della Sunweb.\n21\u00aa tappa.\nRisultati\nDescrizione e riassunto\nAlla vigilia dell'ultima tappa due corridori sono alla pari per la conquista della maglia rosa. Filippo Ganna conquista la sua quarta tappa davanti a Victor Campenaerts e a Rohan Dennis. 4\u00b0 Jo\u00e3o Almeida, che scala una posizione in classifica ai danni di un Pello Bilbao sottotono. Ma i riflettori sono tutti puntati sugli ultimi due alla partenza: Jai Hindley e Tao Geoghegan Hart. A 3 km \u00e8 ancora pareggio tra i due, che registrano lo stesso tempo, mentre all'intertempo Hindley perde 22\". Geoghegan Hart taglia il traguardo in 18' 14\", Hindley in 18'53\". La classifica finale premia quindi Geoghegan Hart, davanti a Hindley e Wilco Kelderman."}
{"id": "8190593", "revid": "287204", "url": "https://it.wikipedia.org/wiki?curid=8190593", "title": "Grigoletto", "text": ""}
{"id": "8190595", "revid": "287204", "url": "https://it.wikipedia.org/wiki?curid=8190595", "title": "Gregoletto", "text": ""}
{"id": "8190596", "revid": "1664554", "url": "https://it.wikipedia.org/wiki?curid=8190596", "title": "Grigoletti", "text": ""}
{"id": "8190605", "revid": "287204", "url": "https://it.wikipedia.org/wiki?curid=8190605", "title": "Kra\u0161eninnikov (disambigua)", "text": ""}
{"id": "8190606", "revid": "1664554", "url": "https://it.wikipedia.org/wiki?curid=8190606", "title": "Krasheninnikov Peak", "text": ""}
{"id": "8190607", "revid": "767487", "url": "https://it.wikipedia.org/wiki?curid=8190607", "title": "The Splendid Sin", "text": "The Splendid Sin \u00e8 un film muto del 1919 diretto da Howard M. Mitchell. Prodotto dalla Fox Film Corporation da un soggetto di Emil Forst, fu sceneggiato da Denison Clift. Considerato un film perduto, aveva come interpreti Madlaine Traverse, Charles Clary, Jeanne Calhoun, Wheeler Oakman, Elinor Hancock, George Hackathorne.\nTrama.\nSir Charles Chatham, un esploratore inglese, \u00e8 sposato con un'americana, lady Marion. Il loro \u00e8 un matrimonio felice, ma i due non hanno figli e, di conseguenza eredi. In caso di morte di Charles, la tenuta e il titolo andrebbero al fratello minore George. Il baronetto, per una delle sue missioni, si reca in Egitto. Durante una tempesta, sua sorella Gertrude si rifugia in una torre deserta insieme a Stephen Hartley, il suo innamorato, un diplomatico americano. I due, rimasti soli, cedono alla passione e Gertrude non riesce ad opporsi alle \"avances\" di Stephen. Questi \u00e8 intenzionato a sposare la ragazza ma \u00e8 costretto ad assentarsi, a causa del suo lavoro che lo manda in Russia per approvvigionare la popolazione affamata. Rimasto ferito durante una rivolta, Stephen non riesce a tornare in tempo per regolarizzare la sua posizione con Gertrude che era rimasta incinta e che poi muore, dando alla luce un bambino. Marion, che l'ha aiutata a farlo nascere, per onorare la richiesta della moribonda e per dare a Charles il figlio tanto desiderato, telegrafa al marito che il neonato \u00e8 loro. Ma, quando Charles ritorna a casa, sua madre - che vuole che l'eredit\u00e0 passi all'altro suo figlio, George - gli dice che il padre del piccolo \u00e8 Stephen. Furioso, Charles vorrebbe uccidere quello che crede sia il suo rivale. Per impedirgli di sparare, Marion confessa la verit\u00e0 e Charles accetta di adottare il figlio della sorella.\nProduzione.\nIl film fu prodotto dalla Fox Film Corporation.\nDistribuzione.\nIl copyright del film, richiesto da William Fox, fu registrato il 7 settembre 1919 con il numero LP14163.\nDistribuito dalla Fox Film Corporation, il film usc\u00ec nelle sale cinematografiche statunitensi il 14 settembre 1919. In Francia, dove fu distribuito il 20 agosto 1920, prese il titolo \"La Faute splendide\".\nNon si conoscono copie ancora esistenti della pellicola che viene considerata presumibilmente perduta."}
{"id": "8190611", "revid": "287204", "url": "https://it.wikipedia.org/wiki?curid=8190611", "title": "Kugler", "text": ""}
{"id": "8190619", "revid": "481666", "url": "https://it.wikipedia.org/wiki?curid=8190619", "title": "Jeanne Calhoun", "text": ""}
{"id": "8190628", "revid": "287204", "url": "https://it.wikipedia.org/wiki?curid=8190628", "title": "Claverie", "text": ""}
{"id": "8190634", "revid": "287204", "url": "https://it.wikipedia.org/wiki?curid=8190634", "title": "Claver (disambigua)", "text": ""}
{"id": "8190636", "revid": "287204", "url": "https://it.wikipedia.org/wiki?curid=8190636", "title": "Pernot", "text": ""}
{"id": "8190654", "revid": "287204", "url": "https://it.wikipedia.org/wiki?curid=8190654", "title": "Toutain", "text": ""}
{"id": "8190661", "revid": "287204", "url": "https://it.wikipedia.org/wiki?curid=8190661", "title": "Genty", "text": ""}
{"id": "8190662", "revid": "287204", "url": "https://it.wikipedia.org/wiki?curid=8190662", "title": "Michaux", "text": ""}
{"id": "8190666", "revid": "585241", "url": "https://it.wikipedia.org/wiki?curid=8190666", "title": "W\u00f2hng J\u012bf\u016bng", "text": ""}
{"id": "8190667", "revid": "585241", "url": "https://it.wikipedia.org/wiki?curid=8190667", "title": "Wohng Jifung", "text": ""}
{"id": "8190671", "revid": "486946", "url": "https://it.wikipedia.org/wiki?curid=8190671", "title": "Doktor Avalanche", "text": ""}
{"id": "8190677", "revid": "1534511", "url": "https://it.wikipedia.org/wiki?curid=8190677", "title": "MARTINI (campo di forza)", "text": "Nell'ambito della meccanica molecolare, Martini \u00e8 un campo di forza a grana grossa (\"coarse-grained force field\") sviluppato nel 2004 da Marrink e collaboratori presso l'Universit\u00e0 di Groninga. In un primo momento ha trovato applicazione nella simulazione della dinamica molecolare dei lipidi; solo in seguito (2007) \u00e8 stato esteso anche ad altre molecole. Questo campo di forza sfrutta una mappatura a quattro atomi pesanti per ogni biglia ed \u00e8 parametrizzato con l'obiettivo di riprodurre accuratamente le propriet\u00e0 termodinamiche.\nFilosofia.\nPer il campo di forza Martini sono state definite 4 categorie di biglie: Q (carico), P (polare), N (non polare) e C (apolare). Questi tipi di perline sono a loro volta suddivisi in 4 o 5 livelli diversi, per un totale di 20 tipi differenti. Per le interazioni tra le sfere, sono definiti 10 diversi livelli di interazione (O-IX). Attualmente sono disponibili 3 dimensioni diverse di biglie: normali (mappatura 4:1), taglia S (piccola, mappatura 3:1) o T (piccola, mappatura 2:1). Le biglie S sono utilizzate principalmente nelle strutture ad anello, mentre quelle T sono attualmente utilizzate solo negli acidi nucleici. Le interazioni di legame (legami, angoli, diedri ecc...) hanno valori basati su simulazioni atomistiche di strutture cristalline.\nUso.\nIl campo di forza Martini \u00e8 diventato uno dei campi di forza a grana grossa pi\u00f9 utilizzati nel campo delle simulazioni di dinamica molecolare per le biomolecole. Gli articoli originali del 2004 e del 2007 sono stati citati rispettivamente 1850 e 3400 volte. Il campo di forza \u00e8 stato implementato in tre principali codici di simulazione: Gromacs, GROMOS e NAMD. Tra i successi di maggiori rilievo di questo campo di forza rientrano le simulazioni del clustering della sintassina-1A, le simulazioni dell'apertura dei canali meccanosensibili (MscL) e la simulazione del partizionamento dei domini nei peptidi di membrana.\nSet di parametri.\nLipidi.\nI primi articoli descrivevano i parametri per acqua, alcani semplici, solventi organici, tensioattivi, una vasta gamma di lipidi e colesterolo. Essi erano in grado di riprodurre in maniera semiquantitativa la transizione di fase del doppio strato fosfolipidico ed altre sue propriet\u00e0, cos\u00ec come comportamenti pi\u00f9 complessi.\nProteine.\nParametri compatibili con le proteine sono stati introdotti da Monticelli \"et al.\". Le proteine in Martini sono spesso simulate in combinazione con una rete elastica, come Elnedyn, che preserva l'integrit\u00e0 della struttura complessiva. Gli elementi della struttura secondaria, come le alfa eliche e i foglietti beta, sono pertanto bloccati. Tuttavia, l'uso della rete elastica limita l'applicazione del campo di forza MARTINI per lo studio di grandi cambiamenti conformazionali (ad esempio il ripiegamento proteico). L'approccio GoMARTINI introdotto da Poma \"et al.\" rimuove, per\u00f2, questa limitazione.\nCarboidrati.\nParametri compatibili sono stati rilasciati nel 2009.\nAcidi nucleici.\nParametri compatibili sono stati rilasciati per il DNA nel 2015 e l'RNA nel 2017.\nAltro.\nParametri per diverse altre molecole, tra cui le nanoparticelle di carbonio e un numero di polimeri, sono disponibili sul sito web Martini."}
{"id": "8190678", "revid": "599013", "url": "https://it.wikipedia.org/wiki?curid=8190678", "title": "Jan Solans", "text": "Ha un fratello maggiore, Nil, anch'egli pilota di rally di livello internazionale.\nBiografia.\nAffiancato sin dagli esordi dal copilota Mauro Barreiro, suo connazionale, Solans inizi\u00f2 la carriera rallystica nel 2016, gareggiando nel campionato nazionale spagnolo con una Mitsubishi Lancer Evo X, classificandosi 26\u00ba a fine stagione e anche nell'\"Iberian Rally Trophy\", serie organizzata dalla FIA, in cui fu ventunesimo.\nSeguit\u00f2 a gareggiare nel campionato spagnolo, in quello regionale catalano e nell'Iberian Trophy anche nel 2017 e nel 2018 con una Peugeot 208 R2 del team \"Escuder\u00eda Motor Terrassa\". Nel 2017 debutt\u00f2 inoltre nel mondiale rally, disputando il rally di Catalogna, dove si piazz\u00f2 al 41\u00ba posto assoluto e al decimo nella classe RC4.\nNel 2019 Solans prese parte al mondiale Junior WRC con una Ford Fiesta R2T e riusc\u00ec a fine anno ad aggiudicarsi il campionato, precedendo gli svedesi Tom Kristensson e Dennis R\u00e5dstr\u00f6m. Grazie a questo risultato, poche settimane dopo la conquista del titolo, gli venne messa a disposizione una nuova Ford Fiesta R5 Mk2 con cui partecip\u00f2 al successivo rally di Catalogna, piazzandosi decimo (a punti) nella categoria WRC-2."}
{"id": "8190681", "revid": "663330", "url": "https://it.wikipedia.org/wiki?curid=8190681", "title": "Episodi di This Is Us (quarta stagione)", "text": "La quarta stagione della serie televisiva This Is Us, composta da 18 episodi, \u00e8 stata trasmessa negli Stati Uniti in prima visione assoluta dal canale NBC dal 24 settembre 2019 al 24 marzo 2020.\nIn Italia, la stagione \u00e8 andata in onda in prima visione assoluta sul canale a pagamento Fox Life della piattaforma satellitare Sky dal 28 ottobre 2019 al 26 giugno 2020. La trasmissione in lingua italiana degli ultimi cinque episodi ha subito un ritardo a causa delle disposizioni di emergenza legate alla diffusione del coronavirus COVID-19, le quali hanno impedito temporaneamente il doppiaggio. Gli episodi sono stati comunque trasmessi dal 24 marzo al 21 aprile 2020 in lingua originale sottotitolati in italiano."}
{"id": "8190683", "revid": "400694", "url": "https://it.wikipedia.org/wiki?curid=8190683", "title": "Landry", "text": ""}
{"id": "8190684", "revid": "1896029", "url": "https://it.wikipedia.org/wiki?curid=8190684", "title": "Toni Costa", "text": "Biografia.\nNel 1960 \u00e8 tra i cofondatori con Alberto Biasi, Ennio Chiggio, Edoardo Landi e Manfredo Massironi del Gruppo N di Padova. In un testo programmatico che verr\u00e0 redatto nel 1961 questi artisti si dichiarano \u201cdisegnatori sperimentali\u201d, liberi da programmi o tendenze artistiche e accomunati nella ricerca di una nuova definizione dell\u2019arte che inglobi pittura, scultura, architettura e prodotto industriale.\nLe attivit\u00e0 del gruppo sono strettamente correlate e numerose sono le opere realizzate collettivamente, nel rifiuto della personalit\u00e0 individuale. Il gruppo si oppone alla figura dell'artista - demiurgo (considerato retaggio della critica idealista e spiritualista) e spesso i membri svolgono lavoro in collettivo. I componenti del gruppo si autodefiniscono \"operatori visivi\" e indagano scientificamente il mondo della percezione, riferendo le proprie ricerche ai teorici della \"Gestaltpsychologie\" (psicologia della forma); soggetto attivo dell'arte \u00e8 considerato il fruitore, non pi\u00f9 contemplante, ma attore del fare artistico tanto quanto i progettisti dell'opera. Chi operava con la comunicazione visiva non \u00e8 considerato molto diverso da tutti coloro che agivano all'interno del ciclo produttivo delle merci: lavoro intellettuale e lavoro manuale erano considerati di pari dignit\u00e0, essendo il lavoro degli intellettuali quello di operai della conoscenza.\nNel 1960 Costa partecipa alla prima mostra allestita a Padova dal Gruppo N dal titolo \"Mostra chiusa. Nessuno \u00e8 invitato a intervenire\" che invita in maniera provocatoria i visitatori a non assistervi, a cui segue nel 1961 la \"\"Mostra del pane\". Le due mostre sono caratterizzate da una volont\u00e0 di provocazione radicale intesa a mettere in discussione l\u2019opera d\u2019arte e la figura dell\u2019artista, consacrati all'ideale del bello, ad un consumo elitario e alla mercificazione. \u00c8 in questo periodo che Costa inizia a sviluppare parallelamente ad Alberto Biasi le opere cinetico-visive che lo caratterizzeranno, le \"Dinamiche visuali\" composte da torsioni di lamelle in tessuto o PVC su tavola, capaci di creare effetti percettivi che variano con lo spostamento dello spettatore.\nNel 1961 e nel 1962 \u00e8 presente alla mostre \"Nove Tendencije\" (Nuove Tendenze) e \"Nove Tendencije II\" organizzate alla Galerija Suvremene Umjetnosti di Zagabria e che contribuirono a rendere l'arte cinetica nota internazionalmente.\nNel 1962 partecipa con il Gruppo N ed il Gruppo T all'esposizione \"Arte programmata\" organizzata per conto della Olivetti da Bruno Munari e Giorgio Soavi, corredata da un catalogo firmato da Umberto Eco. La mostra \u00e8 pensata per essere esposta nei negozi Olivetti di Milano, Venezia e Roma, ma viene in seguito riproposta presso altre gallerie ed istituzioni in Europa e negli Stati Uniti. Nel 1965 partecipa alla grande mostra dedicata all'arte cinetica e programmata \"The Responsive Eye\" al MoMA di New York. Una \"dinamica visuale\"\" di Costa venne in seguito acquistata dal museo entrando a far parte della collezione permanente.\nMa Costa ed il resto del gruppo soffrirono di una marginalizzazione dalla critica gi\u00e0 a partire dalla 32\u00aa Biennale di Venezia del 1964 cui avevano partecipato con un\u2019installazione di luci e musica elettronica, nuovi linguaggi offuscati dall'esordio della Pop Art e dall'Arte Povera. Nel 1964 Costa, Chiggio e Landi inviarono al Gruppo una \"lettera anonima\" che invitava al suo scioglimento. Il gruppo era agitato da incomprensioni individuali, dalle difficolt\u00e0 a collocarsi all'interno del mercato dell'arte e dalla difficolt\u00e0 stessa di ricercare collettivamente e si sciolse definitivamente nel 1965. Negli anni seguenti allo scioglimento del Gruppo N, Toni Costa abbandona quasi completamente la sua attivit\u00e0 di artista pur partecipando, oltre a diverse collettive, ad alcune esposizioni personali: alla Galleria Waddel di New York e alla Galleria Barozzi di Venezia nel 1969, e alla Galleria Lorenzelli di Milano nel 1973.\nDurante gli anni Duemila Costa ed il Gruppo N sono stati oggetto di una riscoperta da parte della critica. In Italia \u00e8 stata in particolare la Gnam di Roma a organizzare la mostra \"\"Arte programmata e cinetica\" nel 2012. Nello stesso anno il New Museum of Contemporary Art di New York ha organizzato la mostra \"Ghosts in the machine\", seguita nel 2013 dalla mostra \"Percezione e Illusione: Arte Programmata e Cinetica italiana\"\" del Museo de Arte Contempor\u00e1neo di Buenos Aires."}
{"id": "8190685", "revid": "106908", "url": "https://it.wikipedia.org/wiki?curid=8190685", "title": "Ohouo Guy Landry Edi", "text": ""}
{"id": "8190690", "revid": "486946", "url": "https://it.wikipedia.org/wiki?curid=8190690", "title": "Cambale twist", "text": ""}
{"id": "8190692", "revid": "599013", "url": "https://it.wikipedia.org/wiki?curid=8190692", "title": "Tony Pollard", "text": "Carriera.\nDallas Cowboys.\nPollard fu scelto nel corso del quarto giro (128\u00ba assoluto) del Draft NFL 2019 dai Dallas Cowboys. Debutt\u00f2 come professionista subentrando nella settimana 1 correndo 13 volte per 24 yard nella vittoria contro i New York Giants per 35\u201317. Nel corso del terzo turno contro i Miami Dolphins, Pollard corse per la prima volta oltre 100 yard e segn\u00f2 il suo primo touchdown nella vittoria per 31-6. La sua stagione da rookie si concluse con 455 yard corse e 2 marcature disputando 15 partite, sempre come riserva di Ezekiel Elliott.\nNel 15\u00ba turno della stagione 2020, con Elliott infortunato, Pollard disput\u00f2 la seconda gara in carriera come titolare, rispondendo con 69 yard corse e un touchdown nella vittoria sui San Francisco 49ers."}
{"id": "8190693", "revid": "827882", "url": "https://it.wikipedia.org/wiki?curid=8190693", "title": "Hooe", "text": ""}
{"id": "8190694", "revid": "827882", "url": "https://it.wikipedia.org/wiki?curid=8190694", "title": "Hooe (Inghilterra)", "text": ""}
{"id": "8190695", "revid": "827882", "url": "https://it.wikipedia.org/wiki?curid=8190695", "title": "Hooe (Regno Unito)", "text": ""}
{"id": "8190713", "revid": "585241", "url": "https://it.wikipedia.org/wiki?curid=8190713", "title": "Hu\u00e1ng Zh\u012bf\u0113ng", "text": ""}
{"id": "8190715", "revid": "767487", "url": "https://it.wikipedia.org/wiki?curid=8190715", "title": "Penisola di Whangaparaoa", "text": "La penisola di Whangaparaoa \u00e8 una penisola protesa nel golfo dell'Hauraki facente parte dell'Isola del Nord della Nuova Zelanda; \u00e8 un'area suburbana di Auckland, da cui dista circa 25 chilometri. \u00c8 parte della cosiddetta Costa degli Hibiscus.\nGeografia fisica.\nLa penisola \u00e8 situata nel nord dell'Isola del Nord della Nuova Zelanda. \"Whangapar\u0101oa\" significa, in lingua m\u0101ori, \"baia delle balene\"; d'altronde, non \u00e8 raro avvistare orche e delfini nelle acque circostanti. La penisola \u00e8 prevalentemente urbanizzata e ricade nell'area metropolitana di Auckland, la maggiore citt\u00e0 neozelandese."}
{"id": "8190716", "revid": "585241", "url": "https://it.wikipedia.org/wiki?curid=8190716", "title": "Wong Chi-fung", "text": ""}
{"id": "8190718", "revid": "287204", "url": "https://it.wikipedia.org/wiki?curid=8190718", "title": "Ouvrard", "text": ""}
{"id": "8190719", "revid": "106908", "url": "https://it.wikipedia.org/wiki?curid=8190719", "title": "Prunier", "text": ""}
{"id": "8190721", "revid": "63727", "url": "https://it.wikipedia.org/wiki?curid=8190721", "title": "NSU Sport-Prinz", "text": ""}
{"id": "8190722", "revid": "108533361", "url": "https://it.wikipedia.org/wiki?curid=8190722", "title": "Robert J. Shapera", "text": ""}
{"id": "8190733", "revid": "928766", "url": "https://it.wikipedia.org/wiki?curid=8190733", "title": "Gran Premio di superbike di Losail 2019", "text": "Il Gran Premio di superbike di Losail 2019 \u00e8 stato la tredicesima e ultima prova del campionato mondiale Superbike 2019, disputato il 25 e 26 ottobre sul circuito di Losail, in gara 1 ha visto la vittoria di Jonathan Rea davanti a Chaz Davies e Alex Lowes, la gara Superpole \u00e8 stata vinta da Jonathan Rea davanti a \u00c1lvaro Bautista e Alex Lowes, lo stesso pilota si \u00e8 ripetuto anche in gara 2, davanti a Chaz Davies e \u00c1lvaro Bautista. Il titolo iridato piloti era gi\u00e0 stato assegnato con largo anticipo al britannico Jonathan Rea.\nLa vittoria nella gara valevole per il campionato mondiale Supersport 2019 \u00e8 stata ottenuta da Lucas Mahias; il titolo iridato della categoria \u00e8 stato appannaggio dello svizzero Randy Krummenacher.\nL'ultima gara del Campionato mondiale Supersport 300 2019 \u00e8 stata vinta da Scott Deroue."}
{"id": "8190734", "revid": "713714", "url": "https://it.wikipedia.org/wiki?curid=8190734", "title": "Huard", "text": ""}
{"id": "8190742", "revid": "1123217", "url": "https://it.wikipedia.org/wiki?curid=8190742", "title": "Metaviridae", "text": "I metaviridi (Metaviridae) sono una famiglia di virus che esistono come retrotrasposoni nel genoma di un ospite eucariotico. Sono strettamente correlati ai retrovirus: i metaviridi condividono molti elementi genomici con i retrovirus, inclusi lunghezza, organizzazione e geni stessi. Ci\u00f2 include i geni che codificano per la trascrittasi inversa, l'integrasi e le proteine del capside. Le proteine della trascrittasi inversa e dell'integrasi sono necessarie per l'attivit\u00e0 di retrotrasposone del virus. In alcuni casi, particelle di virus possono essere formate da proteine capside.\nAlcune particelle di metavirus assemblate possono penetrare e infettare cellule precedentemente non infette. Un esempio di questo \u00e8 la gypsy, un retroelemento trovato nel genoma della \"Drosophila melanogaster\". La capacit\u00e0 di infettare altre cellule \u00e8 determinata dalla presenza dei geni env retrovirali che codificano per le proteine del mantello."}
{"id": "8190754", "revid": "123536819", "url": "https://it.wikipedia.org/wiki?curid=8190754", "title": "Alba Milana", "text": "Biografia.\nNata nel 1959 a Olevano Romano, in provincia di Roma, ha iniziato a praticare l'atletica leggera a 12 anni.\nNel 1982 ha preso parte agli Europei di Atene, arrivando 4\u00aa nella maratona in 2h38'54\", a 2 minuti e 16 secondi dalla medaglia di bronzo, la norvegese Ingrid Kristiansen.\nL'anno successivo non \u00e8 arrivata al traguardo nella maratona ai Mondiali di Helsinki 1983.\nA 25 anni ha partecipato ai Giochi olimpici di , nella maratona, terminando 12\u00aa con il tempo di 2h33'01\".\nNel 1982 e 1983 \u00e8 stata campionessa italiana di maratona, facendo segnare nella seconda occasione il suo record personale, 2h32'57\". Nel 1981 aveva vinto invece il titolo italiano della maratonina (mezza maratona) in 1h18'03\".\nAttiva anche nella corsa campestre, ha preso parte per 4 volte ai Mondiali, vincendo a Madrid 1981 la medaglia di bronzo nella gara a squadre, arrivando 33\u00aa con il tempo di 15'02\", insieme alla squadra italiana formata da lei, Agnese Possamai, 4\u00aa, Cristina Tomasini, 23\u00aa e Silvana Cruciata, 29\u00aa. Nel 1984 ha invece vinto la Cross di Al\u00e0 dei Sardi in 15'07\"0.\nHa chiuso la carriera nel 1986, a 27 anni.\n\u00c8 zia e allenatrice della marciatrice Eleonora Dominici."}
{"id": "8190761", "revid": "599013", "url": "https://it.wikipedia.org/wiki?curid=8190761", "title": "Drue Tranquill", "text": "Carriera professionistica.\nLos Angeles Chargers.\nTranquill fu scelto nel corso del quarto giro (130\u00ba assoluto) del Draft NFL 2019 dai Los Angeles Chargers. Debutt\u00f2 come professionista subentrando nel primo turno contro gli Indianapolis Colts mettendo a segno un placcaggio. La sua prima stagione si chiuse con 75 tackle in 15 presenze (3 come titolare), venendo inserito nella formazione ideale dei rookie della Pro Football Writers Association come special teamer."}
{"id": "8190762", "revid": "762947", "url": "https://it.wikipedia.org/wiki?curid=8190762", "title": "Czech Quartet", "text": ""}
{"id": "8190764", "revid": "762947", "url": "https://it.wikipedia.org/wiki?curid=8190764", "title": "Quartetto ceco", "text": ""}
{"id": "8190774", "revid": "108533944", "url": "https://it.wikipedia.org/wiki?curid=8190774", "title": "Gaetano Senese", "text": ""}
{"id": "8190781", "revid": "729019", "url": "https://it.wikipedia.org/wiki?curid=8190781", "title": "Vincenzo Rugeri", "text": "I suoi strumenti sono noti per l'abilit\u00e0 tecnica della fattura artigianale e la qualit\u00e0 del suono. Vincenzo proveniva da una illustre famiglia di liutai, il primo dei quali era suo padre, Francesco Rugeri. Nonostante la tradizione locale delle famiglie artigiane che lavorano insieme da generazioni, Vincenzo lasci\u00f2 il negozio di famiglia e apr\u00ec un negozio di successo nel centro di Cremona. Vincenzo era il terzo figlio del liutaio Francesco Rugeri. L'opera di Vincenzo, come quella di Francesco, \u00e8 influenzata dal modello Grand Pattern di Nicol\u00f2 Amati, tuttavia l'opera di Vincenzo si distinse da quella di suo padre nell'utilizzo di un'inarcatura ridotta ispirata ad Antonio Stradivari. Un'analisi del corpo del suo lavoro rivela che la qualit\u00e0 degli strumenti di Vincenzo \u00e8 notevole, forse anche pi\u00f9 di quella di suo padre. Gli strumenti di Vincenzo, sebbene meno numerosi, sono valutati almeno uguali a quelli di suo padre. Un violino di Vincenzo Rugeri ha realizzato $502.320 il 3 ottobre 2011 alle aste di Brompton a Londra. Carlo Bergonzi \u00e8 stato un illustre apprendista di Vincenzo Rugeri.\nBiografia.\nPrimi anni.\nVincenzo Rugeri nacque appena fuori dai confini della citt\u00e0 di Cremona, in Italia, nella Parrocchia di San Bernardo il 30 settembre 1663. All'et\u00e0 dell'apprendistato lavorava al fianco dei suoi due fratelli maggiori, Giovanni Battista Rugeri (2 luglio 1653 - 14 dicembre 1711) e Giacinto Rugeri (15 maggio 1661 - 2 giugno 1697) assistendo nella bottega del padre. Alcuni strumenti che si presume siano di Francesco Rugeri sono in realt\u00e0 opera di Vincenzo. Tutti i fratelli erano abili artigiani, che assistevano abilmente in bottega, tuttavia fu solo Vincenzo che in seguito ottenne il successo individuale come liutaio e svilupp\u00f2 ulteriormente lo stile Rugeri. Nel 1687 Francesco aveva acquistato terra e una casa pi\u00f9 vicina alla citt\u00e0 di Cremona nella Parrocchia di San Sebastiano accanto al bellissimo Convento di San Sigismondo. Probabilmente Vincenzo segu\u00ec la famiglia fino a San Sebastiano e vi abit\u00f2 fino al 1689 quando si spos\u00f2. Anche se il fratello minore di Vincenzo, Carlo Rugeri (1666\u20131713) eredit\u00f2 gli strumenti di Francesco relativi a \"violini, chitarre, violoni e calascioni\", sembra che Carlo non fosse coinvolto in modo molto importante nell'attivit\u00e0 del negozio di violini della famiglia basato su strumenti estremamente rari che gli sono attribuiti.\nCarriera.\nNel 1690 Vincenzo Rugeri si era sposato, aveva lasciato il negozio di famiglia e aveva aperto il suo negozio nella parte nord-ovest di Cremona. Rugeri prosper\u00f2 come violinista indipendente a s\u00e9 stante nonostante la concorrenza con le famiglie Stradivari e Guarneri. Le sue produzioni risalgono al 1680-1717 circa. Le sue opere confermate si basano sul modello \"Grand Pattern\" di Nicola Amati combinato con un'arcata inferiore pi\u00f9 tonicamente avanzato. Il suo lavoro \u00e8 caratterizzato da un elevato standard di concezione e lavorazione e il legno di acero che impiegava per il retro era spesso di buona crescita straniera. Rugeri usava una vernice trasparente che variava di colore dall'arancione al rosso, o marrone pi\u00f9 tardi nella sua carriera. Questa ricetta della vernice sembra essere compatibile con alcuni degli strumenti tardivi di Antonio Stradivari e di quelli di Carlo Bergonzi. Il trattamento della scanalatura attorno ai bordi dei suoi strumenti mostra meno incavatura rispetto ad altri produttori del periodo. Alcuni strumenti di Rugeri includono \"ali\" originali di acero nella parte posteriore. Le sue fessure chiamate effe, mentre sono simili a quelle di Amati, hanno uno stelo verticale pi\u00f9 stretto e una curva superiore verticale.\nUno sguardo al violino di Vincenzo, il \"Baron Knoop\", risalente al 1700 circa, mostra che Vincenzo bas\u00f2 questo strumento sul modello \"\"Grand Amati\"\" della scuola cremonese. Questo violino, come molti degli strumenti di Vincenzo, \u00e8 realizzato in acero straniero, con una vernice trasparente marrone-arancio con caratteristiche arcate pi\u00f9 piatte con bordi pi\u00f9 pieni. I fori sonori che la famiglia Rugeri usava li distingue dagli altri fabbricanti cremonesi: erano spesso pi\u00f9 austeri o pi\u00f9 stretti e le curve erano pi\u00f9 diritte degli Amati.\nVerso gli ultimi anni del XVII secolo, la bottega di Rugeri prosperava finanziariamente, come dimostra il fatto che Vincenzo acquistava propriet\u00e0 intorno alla sua bottega. Dopo aver esaminato il suo testamento del 1719, tuttavia, \u00e8 evidente che sub\u00ec un declino delle sue condizioni entro il 1719. La sua produzione sembra aver rallentato dopo il 1710 circa, probabilmente a causa della concorrenza della bottega di Stradivari. Rugeri ebbe due figli: Francesco (nato a Cremona il 15 luglio 1704) e Carlo Giuseppe che erano annoverati come liutai di mestiere, tuttavia non sono noti strumenti sopravvissuti di nessuno dei due. Gli strumenti che portano il nome di Vincenzo dopo la sua morte dal 1719 fino al 1740 circa sono probabilmente strumenti fabbricati o finiti dai suoi figli ma etichettati con il nome di Vincenzo.\nInsegnamento.\nVincenzo Rugeri fu il primo insegnante di Carlo Bergonzi. In precedenza, Giuseppe Giovanni Battista Guarneri e Antonio Stradivari erano stati erroneamente ritenuti come i primi insegnanti di Bergonzi da W.E. Hill &amp; Sons e dal Conte Ignazio Alessandro Cozio di Salabue. Carlo Bergonzi e la sua famiglia vivevano in prossimit\u00e0 del laboratorio di Vincenzo a Cremona, che per Carlo sarebbe stato il posto pi\u00f9 ovvio per l'apprendistato verso il 1696, dati i collegamenti sociali e finanziari tra le due famiglie. La madre di Carlo Bergonzi era la madrina della figlia di Vincenzo, Teresa.\nQuando si confronta il lavoro di Bergonzi con quello di Vincenzo Rugeri, la loro somiglianza nel lavoro \u00e8 evidente nel trattamento del \"riccio\", nell'uso del filetto di faggio, nella mancanza di perni di spessore posteriori e nella tecnica di congiungere le linee in blocchi angolari in un angolo anzich\u00e9 un quadrato. I primi lavori di Bergonzi come il violino \"Thibaud\" del 1715 e altri di questo primo periodo seguono contorni e proporzioni simili ai violini di Vincenzo Rugeri come ci si pu\u00f2 aspettare, tuttavia i contorni degli strumenti successivi di Bergonzi divennero suoi.\nEtichette.\nLe etichette contenute negli strumenti realizzati dalla famiglia Rugeri includono le parole \u00ab\"detto il Per\"\u00bb che seguono il nome del produttore. Mentre il significato di \u00ab\"il Per\"\u00bb \u00e8 sconosciuto e potrebbe indicare una forma di provincialismo, i documenti indicano che era un modo per distinguere la famiglia dalle altre famiglie Rugeri della regione.\nAd esempio, nella parrocchia di San Bernardo, alla quale apparteneva la famiglia Rugeri, erano elencate non meno di altre cinque famiglie di Rugeri, tra cui 2 dei fratelli di Francesco. Per limitare la confusione, il fratello di Francesco, Carlo Rugeri, aggiunse il soprannome \"Per\" al cognome della famiglia gi\u00e0 nel 1660. I documenti di sepoltura della morte nel 1680 del padre di Francesco, il nonno di Vincenzo, usano anche il nome \"Gio. Batta. Ruggeri detto il Per\". Solo un anno dopo Giovanni Battista, uno dei fratelli di Vincenzo, fu testimone di un matrimonio. Sul certificato per il suo nome, il sacerdote scrisse solo Giovanni Battista Per. Questa firma indica che nel 1681 il soprannome di famiglia \"Per\" era addirittura pi\u00f9 importante del cognome Rugeri. Come Francesco, anche Vincenzo includeva nelle sue etichette le parole \"detto il Per\".\nNello stesso periodo in cui la famiglia Rugeri produceva violini a Cremona, anche la famiglia Rogeri produceva strumenti a corda a Brescia. Queste due famiglie di liutai con una lettera di differenza nel loro cognome, che vivevano a meno di 40 miglia di distanza, dovevano distinguersi non solo per qualit\u00e0 e artigianalit\u00e0, ma per riconoscimento del nome.\nLa Scuola di Cremona.\nCremona, Italia, \u00e8 nota per la sua ricca storia nella progettazione e fabbricazione di strumenti a corda. In effetti, i pi\u00f9 grandi liutai di tutti i tempi sono cremonesi. Le botteghe di violino di Cremona fanno risalire le loro origini all'inizio del XVI secolo. Con l'inizio dello sviluppo economico all'inizio del secolo, iniziarono anche gli sviluppi della produzione artistica e del commercio all'interno della citt\u00e0. \u00c8 in questo periodo che i violinisti come Andrea Amati, Antonio Stradivari e Francesco Rugeri iniziarono le loro pratiche individuali. Il motivo principale per la produzione di strumenti a corda in quel periodo era quello di fornire intrattenimento di corte per i regnanti francesi.\nStrumenti di Rugeri.\nSi ritiene che esistano ancora 38 violini, 15 violoncelli e cinque o meno viole costruiti da Vincenzo Rugeri.\nPer esempio:"}
{"id": "8190782", "revid": "300067", "url": "https://it.wikipedia.org/wiki?curid=8190782", "title": "Gaucher", "text": ""}
{"id": "8190798", "revid": "484362", "url": "https://it.wikipedia.org/wiki?curid=8190798", "title": "Heukelum", "text": "Heukelum \u00e8 un villaggio (\"dorp\") di circa 2.400 abitanti del sud-est dei Paesi Bassi, facente parte della provincia della Gheldria (\"Gelderland\") e situato lungo il corso del fiume Linge, nella regione della Batavia (\"Betuwe\") Dal punto di vista amministrativo, si tratta di un ex-comune (allora appartenente alla provincia dell'Olanda Meridionale), dal 1986 accorpato alla municipalit\u00e0 di Lingewaal, comune a sua volta ingobato nel 2019 nella nuova municipalit\u00e0 di West Betuwe.\nGeografia fisica.\nHeukelum si trova nella parte sud-occidentale della provincia della Gheldria, lungo i confine con la provincia dell'Olanda Meridionale (segnato dal corso del fiume Linge), tra le localit\u00e0 di Leerdam (Olanda Meridionale) e Gorinchem (rispettivamente a sud-ovest della prima e a nord-est della seconda), a pochi chilometri a sud-ovest di Asperen.\nOrigini del nome.\nIl toponimo \"Heukelum\", attestato in questa forma dal 1883 e anticamente come \"Heukelom\" e \"Huecklom\" (1599), \u00e8 formato dal termine germanico \"hukila*\" , che significa \"altura\", e dal termine olandese \"heem\", che significa \"centro abitato\".\nStoria.\nDalle origini ai giorni nostri.\nIntorno al 1230, venne realizzata una mura di cinta e prima del 1286, la famiglia Van Arkel fece costruire una fortezza in loco, chiamata \"Merckenburg\".\nHeukeleum ottenne quindi lo \"status\" di citt\u00e0 prima del 1393.\nSimboli.\nLo stemma della localit\u00e0 \u00e8 quello dei signorid di Heukelum, costituito da una porta cittadina dorata.\nMonumenti e luoghi d'interesse.\nHeukelum vanta 13 edifici classificati come \"rijksmonumenten\" e 9 edifici classificati come \"gemeentelijke monumenten\".\nArchitetture religiose.\nChiesa protestante.\nPrincipale edificio religioso di Heukelum \u00e8 la chiesa protestante (\"Hervormde Kerk\"), un tempo dedicata alla Vergine Maria, che \u00e8 situata nella Torenstraat e risalente probalminte al XV secopolo con aggiunte del 1728.\nArchitetture civili.\nCastello di Heukelum.\nAltro edificio d'interesse \u00e8 il castello di Heukelum (\"Kasteel Heukelum\"), situato nella Heidensweg e costruito nella forma attuale nel 1734 sulle rovine della \"Merckenburg\", la preesistente fortezza del XIII secolo.\nMunicipio di Heukelum.\nAltro edificio d'interesse \u00e8 l'ex-municipio, risalente al 1593.\nSociet\u00e0.\nEvoluzione demografica.\nAl censimento del 2018, Heukelum contava una popolazione pari a 2.390 abitanti.\nLa popolazione al di sotto dei 26 anni era pari a 667 unit\u00e0 (di cui 395 erano i ragazzi e i bambini al di sotto dei 16 anni), mentre la popolazione dai 65 anni in su era pari a 486 unit\u00e0.\nLa localit\u00e0 ha conosciuto un progressivo incremento demografico a partire dal 2015, dopo che nel biennio 2013-2014, quando contava una popolazione pari a 2.252 unit\u00e0.\nGeografia antropica.\nSuddivisioni amministrative.\nIl villaggio Heukelum \u00e8 suddiviso in 2 \"buurtschappen\", Friezenwijk e Vogelswerf.\nEconomia.\nIl villaggio di Heukelum \u00e8 noto per la produzione di dolcetti noti in olandese come \"krakelingen\"."}
{"id": "8190800", "revid": "121970555", "url": "https://it.wikipedia.org/wiki?curid=8190800", "title": "Austin Bold Football Club", "text": "Austin Bold Football Club \u00e8 una societ\u00e0 calcistica statunitense con sede ad Austin, in Texas, che disputa le proprie partite interne presso il Bold Stadium, impianto da 5.000 posti a sedere situato all'interno del Circuit of the Americas.\nDal 2019 milita nella USL Championship, campionato professionistico di secondo livello.\nStoria.\nIl club \u00e8 stato fondato nel 2017 da un gruppo di impresari capitanato da Bobby Epstein, proprietario del Circuito delle Americhe. Nel 2019 la squadra ha finalmente esordito in USL Championship in un pareggio per 0-0 sul campo dei Las Vegas Lights. Il primo incontro casalingo, disputatosi poche settimane pi\u00f9 tardi, il 30 marzo, ha visto l'Austin Bold uscire vincitrice per 1-0 contro il San Antonio. Alla prima stagione tra i professionisti il club riusc\u00ec anche a qualificarsi per i playoff: dopo aver sconfitto per 2-0 il L.A. Galaxy II nel turno preliminare, la squadra \u00e8 uscita per\u00f2 sconfitta dal match di quarti di finale della Western Conference contro il Phoenix Rising.\nPolemiche.\nLa propriet\u00e0 del club \u00e8 stata protagonista di un'accesa polemica con Anthony Precourt, proprietario della franchigia MLS dell'Austin FC. Il Bold ha infatti ritirato il supporto alla fondazione della nuova franchigia a causa di un video contenente presunti contenuti razzisti. A seguito di ci\u00f2, per\u00f2, il proprietario di maggioranza dell'Austin Bold Epstein \u00e8 stato accusato di opporsi alla franchigia MLS in modo scorretto, fornendo disinformazione e mentendo al pubblico.\nRosa 2020.\n\"Rosa e numerazione aggiornate al 16 novembre 2020\"."}
{"id": "8190802", "revid": "767487", "url": "https://it.wikipedia.org/wiki?curid=8190802", "title": "Portfolio (film)", "text": "Portfolio \u00e8 un film del 1983 diretto da Robert Guralnick. Film di esordio di Carol Alt.\nTrama.\nAnni '80, una giovane ragazza arriva a New York per diventare una modella cadendo subito nel vortice di servizi fotografici, spettacoli e feste."}
{"id": "8190805", "revid": "1613450", "url": "https://it.wikipedia.org/wiki?curid=8190805", "title": "Hark Bohm", "text": "Biografia.\nFratello dell'attore Marquard Bohm, ha studiato legge alle universit\u00e0 di Amburgo, Berlino e Losanna. Ha iniziato la carriera da attore alla fine degli anni '60, specializzandosi in caratterizzazioni di tipi piccolo-borghesi, solitari o timidi e lavorando in numerosi film del nuovo cinema tedesco. \nDopo aver scritto e diretto alcuni cortometraggi, fa il suo esordio registico nel lungometraggio nel 1972 con il western \"Tschetan, der Indianerjunge\". Si specializza come regista di film d'intrattenimento, spesso destinati al pubblico di ragazzi e famiglie, tuttavia non privi di seri spunti di critica sociale, esortazioni ecologiche e riflessioni sferzanti sul sistema giudiziario. Anche produttore, nel 1970 \u00e8 stato tra i membri fondatori della casa di produzione Filmverlag der Autoren e nel 1974 ha fondato la Hamburger Kino Kompanie."}
{"id": "8190809", "revid": "140509", "url": "https://it.wikipedia.org/wiki?curid=8190809", "title": "Chinese Wall", "text": "Chinese Wall \u00e8 un album del cantante statunitense Philip Bailey, pubblicato nell'ottobre 1984.\nDescrizione.\nL'album, pubblicato dall'etichetta discografica Columbia/CBS su LP, musicassetta e CD, \u00e8 prodotto da Phil Collins, che suona anche la batteria in tutti i brani, le tastiere in alcuni e duetta alla voce con Bailey nel brano \"Easy Lover\", pubblicato anche come singolo insieme a \"Photogenic Memory\" e \"Walking on the Chinese Wall\"."}
{"id": "8190812", "revid": "780783", "url": "https://it.wikipedia.org/wiki?curid=8190812", "title": "Birmingham Legion Football Club", "text": "Il Birmingham Legion Football Club \u00e8 una societ\u00e0 calcistica professionistica statunitense con sede a Birmingham, in Alabama, che disputa le proprie gare interne presso il Protective Stadium, impianto capace di contenere 47.100 spettatori.\nAttualmente milita nella USL Championship, la seconda divisione del calcio americano. \nStoria.\nIl 9 agosto 2017, la United Soccer League ha annunciato di aver assegnato una franchigia per il suo campionato di seconda divisione, la USL Championship, alla citt\u00e0 di Birmingham. L'esordio della squadra in campionato era previsto per la stagione 2019. Il 17 gennaio del 2018 sono stato presentati il nome e lo stemma del club. A luglio dello stesso anno \u00e8 stato annunciato il primo giocatore della storia della franchigia Chandler Hoffman, ex giocatore dei Real Monarchs, mentre ad agosto \u00e8 stato presentato Tom Soehn come primo allenatore della storia nella club.\nIl primo incontro ufficiale della storia del club si \u00e8 disputato al BBVA Field, impianto dotato di una capienza di 5.000 posti a sedere, il 10 marzo 2019 ed \u00e8 risultato in una sconfitta interna per 2-0 contro il Betlehem Steel. Al termine della prima stagione professionistica del Birmingham Legion, la squadra \u00e8 riucita a qualificarsi per il turno preliminare dei playoff. Dopo aver eliminato il North Carolina con il risultato di 3-2, la stagione d'esordio del club si \u00e8 per\u00f2 conclusa ai quarti di finale di conference con una pesantissima sconfitta per 7-0 sul campo dei Pittsburh Riverhounds.\nNella stagione successiva, la squadra ha raggiunto nuovamente i quarti di conference, venendo per\u00f2 eliminata dai Tampa Bay Rowdies per 4-2.\nIl 7 dicembre 2021 il club ha annunciato che, a partire dalla stagione sportiva successiva, avrebbe disputato i propri incontri casalinghi presso il Protective Stadium, impianto capace di contenere 47.100 spettatori.\nRosa 2020.\n\"Rosa e numerazione aggiornate al 4 marzo 2020\"."}
{"id": "8190813", "revid": "1543377", "url": "https://it.wikipedia.org/wiki?curid=8190813", "title": "Solomon Judah Loeb Rapoport", "text": "Biografia.\nNel 1810 spos\u00f2 Franziska Freide Heller, figlia di Aryeh, che gli permise di partecipare alla pubblicazione del libro \"Avnei Miluim\", del quale cur\u00f2 l'indice, le fonti e numerosi commenti.\nNel 1837 divenne rabbino di Ternopil' e, tre anni pi\u00f9 tardi, di Praga. Fu uno dei fondatori del movimento studentesco giovanile \"Wissenschaft des Judentums\". Il suo primo scritto fu per la prima parte di un'enciclopedia intitolata \"Erekh Millin\", pubblicata incompiuta a Praga nel 1852 dall'editore Landau. Successivamente, cur\u00f2 le biografie dei rabbini Saadia Gaon, Nathan ben Yehiel (autore di \"Arukh\"), Hai Gaon ed Eleazar ben Kalir.\nDopo una pubblicistica essenzialmente incentrata su poesie e traduzioni, nel 1824 firm\u00f2 l'articolo \"Bikkure ha-'Itim\" riguardo alle trib\u00f9 indipendenti dell'Arabia e dell'Abissinia, pubblicazione che gli diede una certa notoriet\u00e0. \nLa medesima rivista pubblic\u00f2 nel 1929 un ciclo di biografie sui sapienti ebrei dell'et\u00e0 medievale, la prima delle quali verteva sulla figura di Saadia Gaon. Quest'opera gli procur\u00f2 riconoscimenti e amicizie nel mondo accademico, in modo particolare quella di S.D. Luzzatto.\nIntrodotto nei circoli rabbinici, fu soprannominato con l'acronimo Shir (lett. \"canzone\"), derivato dalle iniziali del suo nome ebraico: Shelomo Yehuda Rapoport.\nRapoport mor\u00ec a Praga il 15 ottobre 1867.\nLe dieci \"Sefirot\" come suoni vocalici.\nDopo aver notato che l'ebraico possedeva dieci suoni vocalici nella dizione dei Masoreti, sugger\u00ec che questo aspetto linguistico avrbebe potuto migliorare la comprensione del \"Sefer Yetzirah\" e la relazione fra le combinazioni di lettere e la creazione del mondo.\nEgli sostenne che la parola ebraica \"sephirah\" fosse in relazione con \"sippur\" (lett. \"dire di nuovo\u201d\", e che la maggior parte delle opere cabalistiche successive al \"Sefer\" in realt\u00e0 fossero dei falsi, \"Zohar\" compreso."}
{"id": "8190816", "revid": "1310927", "url": "https://it.wikipedia.org/wiki?curid=8190816", "title": "El Paso Locomotive Football Club", "text": "L'El Paso Locomotive Football Club \u00e8 una societ\u00e0 calcistica professionistica statunitense con sede nella citt\u00e0 di El Paso, nel Texas, e che disputa le proprie partite casalinghe presso il Southwest University Park, impianto da 7.500 posti a sedere.\nMilita nella USL Championship, la seconda divisione del calcio americano.\nStoria.\nIl primo marzo 2018, la United Soccer League annunci\u00f2 di aver assegnato una franchigia per il proprio campionato, la USL Championship, alla citt\u00e0 di El Paso. Il 4 ottobre, la societ\u00e0 ha annunciato il nome ufficiale della squadra, assieme allo stemma e ai colori sociali.\nIl 9 marzo 2019 la squadra disput\u00f2 il primo incontro ufficiale della sua storia, perdendo in casa per 3-1 contro l'Oklahoma City Energy. A dispetto di quella sconfitta, l'El Paso Locomotive riusc\u00ec a qualificarsi per i playoff e, dopo aver superato i primi due turni contro il Fresno (3-2) e il Sacramento Republic (3-0), si arrese solamente nella finale della Western Conference: ad accedere alla finale del campionato furono infatti i Real Monarchs, usciti vincitori dopo i tempi supplementari per 2-1.\nNel 2020 la Locomotive arriv\u00f2 nuovamente fino alla finale della propria Conference. Dopo aver battuto ai rigori sia il Tulsa che il New Mexico United, il club arriv\u00f2 a giocarsi l'accesso alla finalissima, ma stavolta a prevalere ai tiri dal dischetto furono gli avversari del Phoenix Rising.\nRosa 2022.\n\"Rosa e numerazione aggiornate al 6 gennaio 2022\"."}
{"id": "8190825", "revid": "73843", "url": "https://it.wikipedia.org/wiki?curid=8190825", "title": "Veenendaal-Veenendaal 1987", "text": "La Veenendaal-Veenendaal 1987, seconda edizione della corsa, si svolse il 2 settembre su un percorso di 250\u00a0km, con partenza e arrivo a Veenendaal. Fu vinta dal belga Johan Capiot della Roland-Skala-TW davanti all'olandese Jean-Paul van Poppel e al belga Wim Arras."}
{"id": "8190827", "revid": "484362", "url": "https://it.wikipedia.org/wiki?curid=8190827", "title": "Liberi comuni", "text": ""}
{"id": "8190830", "revid": "1310927", "url": "https://it.wikipedia.org/wiki?curid=8190830", "title": "Hartford Athletic", "text": "L'Hartford Athletic \u00e8 una societ\u00e0 calcistica professionistica statunitense con sede ad Hartford (Connecticut) che disputa le proprie partite casalinghe presso il Dillon Stadium, impianto dotato di una capienza di 5.500 spettatori.\nAttualmente milita nella USL Championship, la seconda divisione americana di calcio.\nStoria.\nPrecedentemente la citt\u00e0 di Hartford aveva gi\u00e0 ospitato formazioni sia di prima che di seconda divisione statunitense: gli \"Hartford Americans\" (ASL 1927-1928), \"Hartford S.C.\" (ASL 1964-68, rinominati Hartford Kings dal 1966 al 1968), i \"Connecticut Yankees\" (ASL da 1972 al 1978, denominati Connecticut Wildcats nella stagione 1973-74) ed i Hartford Bicentennials militante nella NASL tra il 1975 ed 1977.\nL'Hartford Athletic nacque ufficialmente l'11 luglio 2018, quando la United Soccer League annunci\u00f2 di aver assegnato una franchigia per il suo campionato principale, la USL Championship, alla citt\u00e0 di Hartford. Il club disput\u00f2 cos\u00ec la sua prima partita ufficiale il 9 marzo 2019 sul campo dell'Atlanta United 2, in un incontro terminato 2-0 per i padroni di casa.\nNella stagione 2020 il club raggiunse per la prima volta i playoff, venendo per\u00f2 eliminato gi\u00e0 al primo turno dal Saint Louis con il risultato di 1-0."}
{"id": "8190831", "revid": "73843", "url": "https://it.wikipedia.org/wiki?curid=8190831", "title": "Veenendaal-Veenendaal 1988", "text": "La Veenendaal-Veenendaal 1988, terza edizione della corsa, si svolse il 24 agosto su un percorso di 268\u00a0km, con partenza e arrivo a Veenendaal. Fu vinta dal belga Ronny Vlassaks della Superconfex-Yoko davanti agli olandesi John Bogers e Hennie Kuiper."}
{"id": "8190833", "revid": "73843", "url": "https://it.wikipedia.org/wiki?curid=8190833", "title": "Veenendaal-Veenendaal 1989", "text": "La Veenendaal-Veenendaal 1989, quarta edizione della corsa, si svolse il 23 agosto su un percorso di 214\u00a0km, con partenza e arrivo a Veenendaal. Fu vinta dall'olandese Jean-Paul van Poppel della Panasonic-Isostar davanti ai suoi connazionali John Vos e Mathieu Hermans."}
{"id": "8190834", "revid": "1543377", "url": "https://it.wikipedia.org/wiki?curid=8190834", "title": "Tropfhaus", "text": "Tropfhaus o Tr\u00fcpfhaus \u00e8 un termine di origine francone utilizzato per indicare una piccola abitazione caratterizzata dal fatto che la propriet\u00e0 su cui \u00e8 edificata non si estende oltre lo spazio di sgocciolamento del tetto della casa. Dal concetto di gocciolamento (in tedesco ancor oggi detto \"Tropfen\") deriva quindi il nome \"Tropfhaus\". \nUna \"Tropfhaus\" \u00e8 un immobile che si inserisce nel contesto di altre forme di immobili agricoli: \nStoricamente le case di tipo \"Tropfhaus\" non avevano pi\u00f9 di 30 m\u00b2 di spazio abitabile, ed erano per lo pi\u00f9 le case di lavoratori a giornata, piccoli artigiani e lavoratori a domicilio che vi vivevano insieme alle loro famiglie, spesso numerose. Il terreno su cui sorgeva una \"Tropfhaus\" era troppo piccolo per essere utilizzato per un'agricoltura di autosufficienza. \nLe \"Tropfhaus\" ancora esistenti sono spesso state oggetto di intensive ristrutturazioni, cosicch\u00e9 spesso le dimensioni originarie non sono pi\u00f9 riconoscibili. \nA Hirschaid, in localit\u00e0 Sassanfahrt, \u00e8 ancora possibile vedere numerose \"Tropfhaus\" (un tempo se ne contavano 80). Alcune di esse sono state modernizzate. Altre, come quella all'indirizzo Neugartenstra\u00dfe 1, sono ancora conservate nella loro originalit\u00e0 e sono particolarmente belle da vedere. Il locale museo permette inoltre di sperimentare le condizioni di vita all'interno di una \"Tropfhaus\". \nLe \"Tropfhaus\" furono costruite dalle comunit\u00e0 (a Sassanfahrt: dal proprietario del feudo, il conte imperiale Julius von Soden), o dagli agricoltori pi\u00f9 abbienti. Nella casa c'era una stanza pi\u00f9 grande, che veniva utilizzata per lavorare, cucinare e dormire. La porta d'ingresso era fissata lateralmente. Dietro l'ingresso c'era ancora spazio per una capra o un maiale. C'era poi una scala che, da un pianerottolo, conduceva direttamente al sottotetto, dove si trovavano cibo, mangime e posti per dormire. "}
{"id": "8190835", "revid": "123414175", "url": "https://it.wikipedia.org/wiki?curid=8190835", "title": "Dante Conti", "text": "Biografia.\nDiventato comunista alla fondazione del partito, dopo l'emanazione delle leggi eccezionali, nel 1926, Conti accentu\u00f2 la sua attivit\u00e0 clandestina sino a che, nel 1928, fu arrestato e condannato a 6 anni e sei mesi di carcere.\nLiberato nel 1932 in seguito alla cosiddetta amnistia del Decennale, Dante Conti riprese subito il suo impegno antifascista clandestino che gli valse, due anni dopo, un nuovo arresto e un nuovo processo dinnanzi al Tribunale speciale, che questa volta gli commin\u00f2 una condanna a 14 anni.\nConti non li scont\u00f2 tutti, grazie alla caduta di Mussolini e l'8 settembre 1943 era gi\u00e0 tra gli organizzatori della Resistenza in Piemonte e in Liguria, dove divenne comandante delle Squadre di azione patriottica e commissario politico delle Brigate d'assalto Garibaldi della piazza di Genova.\nPartecip\u00f2 con il ruolo di Commissario di Guerra al piano di insurrezione della citt\u00e0 che port\u00f2 due giorni dopo alla vittoriosa liberazione di Genova dall'occupazione nazifascista.\nDopo la Liberazione, tornato a Torino, Conti \u00e8 stato per anni apprezzato dirigente di quella Federazione del PCI."}
{"id": "8190838", "revid": "767487", "url": "https://it.wikipedia.org/wiki?curid=8190838", "title": "Lamberto Ciavatta", "text": "Biografia.\nNato a Nettuno nel 1908, dopo gli studi di pittura e scultura, ha diretto l\u2019Accademia Internazionale del \u201cnudo\u201d. Ha allestito un centinaio di mostre individuali in Europa e in Medio Oriente.\nSue opere sono conservate al Metropolitan Museum di New York, Municipal Gallery di Dublino, Museo Reale di Bruxelles, Rijksmuseum di Amsterdam, Museo di Zurigo, Museo di Mosca, Museo d\u2019Arte Moderna di Madrid, Museo Ciudad Bolivar (Venezuela) e nelle pi\u00f9 note collezioni in Europa e in U.S.A.\nMembro dell\u2019Albo d\u2019Oro del Senato Accademico dell\u2019A.I.A.M., \u00e8 morto il 13 agosto 1981."}
{"id": "8190841", "revid": "767487", "url": "https://it.wikipedia.org/wiki?curid=8190841", "title": "Campionati europei di corsa campestre 2017", "text": "Il XXIV Campionato europeo di corsa campestre si \u00e8 disputato a \u0160amor\u00edn, in Slovacchia, il 10 dicembre 2017. Il titolo maschile \u00e8 stato vinto da Kaan Kigen \u00d6zbilen mentre quello femminile da Yasemin Can.\nRisultati.\nI risultati del campionato sono stati:"}
{"id": "8190842", "revid": "1561369", "url": "https://it.wikipedia.org/wiki?curid=8190842", "title": "Francesca Diotallevi", "text": "Biografia.\nNata a Milano nel 1985, \u00e8 laureata in Scienze dei Beni Culturali.\nHa esordito nella narrativa nel 2013 con il romanzo d'impostazione classica \"Le stanze buie\" ambientato tra il 1864 e il 1904 tra Torino e Neive al quale ha fatto seguito due anni dopo \"Amedeo, je t'aime\", sulla storia d'amore tra Amedeo Modigliani e Jeanne H\u00e9buterne.\nSegretaria in uno studio legale, dopo \"Dentro soffia il vento\" uscito nel 2016 ambientato a Saint-Rh\u00e9my-en-Bosses, ha pubblicato due anni dopo \"Dai tuoi occhi solamente\" (ispirato alla vicenda della fotografa Vivian Maier) con il quale ha ottenuto il Premio letterario Basilicata nella sezione dedicata alle opere promotrici della parit\u00e0 di genere."}
{"id": "8190843", "revid": "22356", "url": "https://it.wikipedia.org/wiki?curid=8190843", "title": "Folidoforiformi", "text": ""}
{"id": "8190844", "revid": "1310927", "url": "https://it.wikipedia.org/wiki?curid=8190844", "title": "Loudoun United Football Club", "text": "Il Loudoun United Football Club \u00e8 una societ\u00e0 calcistica professionistica statunitense con base a Leesburg, in Virginia, e che disputa le proprie partite interne presso il Segra Field, impianto da 5.000 posti a sedere. \u00c8 la squadra riserve della franchigia di Major League Soccer del . \nAttualmente milita nella USL Championship, la seconda divisione americana di calcio. \nStoria.\nIl 18 luglio del 2018, la USL annunci\u00f2 ufficialmente l'ammissione nella lega una nuova franchigia con base nella Contea di Loudoun, in Virginia, posseduta dalla societ\u00e0 di MLS del , di cui sarebbe stata la squadra riserve in sostituzione della precedente affiliazione dei capitolini con i Richmond Kickers. Nello stesso giorno furono svelati anche il nome e lo stemma del club, che avrebbe partecipato dalla stagione successiva milita alla USL Championship, la seconda divisione americana di calcio.\nL'esordio ufficiale della nuova squadra in campionato avvenne il 9 marzo del 2019 sul campo del Nashville, in un incontro terminato con il risultato di 2-0 in favore dei padroni di casa.\nStadio.\nIl club disputa le proprie gare interne presso il Segra Field, un impianto specifico per il calcio costato 15 milioni di dollari e capace di contenere 5.000 spettatori. I lavori iniziarono nel 2018 e furono completati ad agosto del 2019, a stagione inoltrata. Il Loudoun United \u00e8 stato pertanto costretto a disputare inizialmente le proprie partite casalinghe presso l'Audi Field, casa del D.C. United, ed esord\u00ec nel proprio stadio il 9 agosto del 2019, in un pirotecnico 3-3 contro lo Charlotte Independence.\nRosa 2019.\n\"Aggiornata al 26 novembre 2019\""}
{"id": "8190848", "revid": "73843", "url": "https://it.wikipedia.org/wiki?curid=8190848", "title": "Veenendaal-Veenendaal 1990", "text": "La Veenendaal-Veenendaal 1990, quinta edizione della corsa, si svolse il 22 agosto su un percorso di 211\u00a0km, con partenza e arrivo a Veenendaal. Fu vinta dall'olandese Wiebren Veenstra della Buckler davanti ai suoi connazionali Peter Pieters e Ralf Moorman."}
{"id": "8190849", "revid": "73843", "url": "https://it.wikipedia.org/wiki?curid=8190849", "title": "Veenendaal-Veenendaal 1991", "text": "La Veenendaal-Veenendaal 1991, sesta edizione della corsa, si svolse il 21 agosto su un percorso di 210\u00a0km, con partenza e arrivo a Veenendaal. Fu vinta dall'olandese Wiebren Veenstra della Buckler davanti al tedesco Olaf Ludwig e all'olandese John Talen."}
{"id": "8190850", "revid": "73843", "url": "https://it.wikipedia.org/wiki?curid=8190850", "title": "Veenendaal-Veenendaal 1992", "text": "La Veenendaal-Veenendaal 1992, settima edizione della corsa, si svolse il 27 agosto su un percorso di 208\u00a0km, con partenza e arrivo a Veenendaal. Fu vinta dall'olandese Jacques Hanegraaf della Panasonic-Sportlife davanti al belga Hendrik Redant e all'olandese Rob Harmeling."}
{"id": "8190857", "revid": "73843", "url": "https://it.wikipedia.org/wiki?curid=8190857", "title": "Veenendaal-Veenendaal 1993", "text": "La Veenendaal-Veenendaal 1993, ottava edizione della corsa, si svolse il 25 agosto su un percorso di 210\u00a0km, con partenza e arrivo a Veenendaal. Fu vinta dall'olandese Rob Mulders della Wordperfect davanti ai suoi connazionali Maarten den Bakker e Danny Nelissen."}
{"id": "8190868", "revid": "1782831", "url": "https://it.wikipedia.org/wiki?curid=8190868", "title": "Memphis 901 Football Club", "text": "Il Memphis 901 Football Club, conosciuto anche semplicemente come Memphis 901, \u00e8 una societ\u00e0 calcistica professionistica statunitense con base a Memphis, nel Tennessee, che disputa le proprie partite casalinghe presso l'AutoZone Park, impianto dotato di una capienza pari a 10.000 posti.\nAttualmente partecipa alla USL Championship, seconda lega calcistica per importanza negli Stati Uniti.\nStoria.\nPrima della fondazione del Memphis 901, la citt\u00e0 di Memphis aveva accolto la squadra di calcio professionistica dei Memphis Rogues, militante nell'allora massima lega americana, la North American Soccer League, dal 1978 al 1980.\nL'8 gennaio del 2018, la United Soccer League annunci\u00f2 ufficialmente che una franchigia di Memphis si sarebbe unita alla USL Championship, lega di secondo livello del sistema calcistico nordamericano, a partire dalla stagione successiva. La propriet\u00e0 del club include anche Tim Howard, ex portiere della nazionale statunitense.\nIl club ha fatto il suo debutto in campionato il 9 marzo del 2019 in una sconfitta interna per 1-0 contro i Tampa Bay Rowdies.\nStadio.\nLa squadra gioca le proprie partite casalinghe presso l'AutoZone Park, uno stadio per il baseball da 10.000 posti a sedere che ospita anche la squadra dei Memphis Redbirds della Pacific Coast League, una lega minore del baseball statunitense. Per le gare di U.S. Open Cup, il Memphis 901 ha spesso utilizzato come impianto casalingo il Mike Rose Soccer Complex, dotato di una capienza di 2.500 posti.\nOrganico.\nRosa 2021.\n\"Aggiornata al 13 giugno 2021.\""}
{"id": "8190873", "revid": "287204", "url": "https://it.wikipedia.org/wiki?curid=8190873", "title": "Veenendaal-Veenendaal 1994", "text": "La Veenendaal-Veenendaal 1994, nona edizione della corsa, si svolse il 27 aprile su un percorso di 204\u00a0km, con partenza e arrivo a Veenendaal. Fu vinta dal russo Vja\u010deslav Ekimov della Wordperfect davanti al tedesco Andreas Kappes e all'olandese Frans Maassen."}
{"id": "8190874", "revid": "640389", "url": "https://it.wikipedia.org/wiki?curid=8190874", "title": "New Mexico United", "text": "Il New Mexico United \u00e8 una societ\u00e0 calcistica statunitense con sede ad Albuquerque (Nuovo Messico), che disputa le proprie partite interne presso l'Isotopes Park, impianto da 13.500 posti a sedere.\nAttualmente milita nella USL Championship, seconda divisione del calcio americano\nStoria.\nIl 6 giugno 2018, la United Soccer League annunci\u00f2 di aver assegnato una franchigia per il suo campionato di seconda divisione, la USL Championship, alla citt\u00e0 di Albuquerque. Il 9 ottobre dello stesso anno, il club rivel\u00f2 al pubblico il suo nome ed il suo stemma ufficiali.\nIl New Mexico United esord\u00ec ufficialmente in campionato il 9 marzo 2019 davanti ad un pubblico composto da 12.896 tifosi. L'incontro, disputato contro il Fresno, termin\u00f2 sul risultato di 1-1, con Devon Sandoval che segn\u00f2 il primo gol ufficiale in assoluto nella storia del club. Il club ebbe da subito uno strepitoso successo di pubblico, concludendo il primo anno tra i professionisti al primo posto in assoluto nella lega per media spettatori, con una quota media pari a 12.693 spettatori a partita. Sul campo, la prima stagione della squadra in USL Championship termin\u00f2 con una qualificazione ai playoff ed un'eliminazione nel turno preliminare per mano del Sacramento Republic, ma la competizione in cui il club ottenne i migliori risultati fu la U.S. Open Cup: in essa, il New Mexico United riusc\u00ec nell'impresa di eliminare due franchige di Major League Soccer, i Colorado Rapids ed il Dallas (entrambe in trasferta) prima di essere estromessa ai quarti di finale dal Minnesota United.\nNella stagione 2020, il New Mexico United fu costretto a disputare tutte le proprie sfide di campionato in trasferta a causa delle limitazioni agli eventi disposte dallo stato del Nuovo Messico per via della pandemia di coronavirus. Ciononostante, il club riusc\u00ec a qualificarsi per i playoff e, dopo aver eliminato il San Antonio al primo turno, venne eliminato in semifinale di conference dai rivali dell'El Paso Locomotive dopo i calci di rigore.\nSimboli.\nLo stemma del club trae ispirazione dal simbolo Zia, presente sulla bandiera dello stato del Nuovo Messico. Anche i colori societari sono ispirati dalla suddetta bandiera, seppur leggermente modificati in modo da differenziarsi dalle altre squadre sportive della citt\u00e0 di Albuquerque. Infine, sullo stemma del club compare anche un piccolo rombo con il numero 18, a simboleggiare l'anno di fondazione della squadra. \nStadio.\nIl club disputa le proprie partite interne presso l'Isotopes Park, un impianto da 13.500 posti a sedere concepito per il baseball che ospita le gare casalinghe degli Albuquerque Isotopes, franchigia della Pacific Coast League. La societ\u00e0 del Nex Mexico United ha tuttavia intenzione, in futuro, di costruire il proprio stadio specifico per il calcio."}
{"id": "8190876", "revid": "46291", "url": "https://it.wikipedia.org/wiki?curid=8190876", "title": "Diceratostele gabonensis", "text": "Diceratostele gabonensis \u00e8 una pianta della famiglia delle Orchidacee, diffusa nell'Africa tropicale. \u00c8 l'unica specie del genere Diceratostele e della sottotrib\u00f9 Diceratostelinae.\nDistribuzione e habitat.\nLa specie \u00e8 diffusa nella zona tropicale dell'Africa centro-occidentale (Liberia, Costa d'Avorio, Camerun, Gabon e Congo)."}
{"id": "8190877", "revid": "21880", "url": "https://it.wikipedia.org/wiki?curid=8190877", "title": "Diceratostele", "text": ""}
{"id": "8190878", "revid": "486946", "url": "https://it.wikipedia.org/wiki?curid=8190878", "title": "Diceratostelinae", "text": ""}
{"id": "8190879", "revid": "76963", "url": "https://it.wikipedia.org/wiki?curid=8190879", "title": "Elisabeth Borchers", "text": "Biografia.\nCrebbe in Alsazia e studi\u00f2 negli Stati Uniti e in Francia. Divenne nota a livello nazionale nel 1960, quando il \"Frankfurter Allgemeine Zeitung\" pubblic\u00f2 la sua poesia \"eia wasser regnet schlaf\" (\"Cara acqua pioggia sonno\"), generando un vivace dibattito sulla poesia moderna e sulle avanguardie artistiche.\nFu autrice di racconti, libri per l'infanzia e radiodrammi, nonch\u00e9 traduttrice e curatrice di volumi antologici. Il suo stile poetico fu caratterizzato dalla fuga in realt\u00e0 parallele e dal frequente utilizzo di metafore mistiche, mentre nei lavori in prosa predilesse l'affresco di piccole realt\u00e0 ordinarie. \nNel 1976 venne insignita del Premio Roswitha."}
{"id": "8190880", "revid": "729019", "url": "https://it.wikipedia.org/wiki?curid=8190880", "title": "Pasquale Novi", "text": "Arruolato nella Regia Aeronautica, fu ucciso nei cieli eritrei durante la Guerra in Africa Orientale.\nBiografia.\nA 19 anni esord\u00ec come terzino destro nell'Unione Sportiva Angri 1927. Si arruol\u00f2 come volontario nella Regia Aeronautica, assegnato a un reparto di Capodichino chiese di essere operativo e fu inviato in Africa. Nel corso di una missione il suo aereo, un bombardiere trimotore, fu abbattuto, e mor\u00ec insieme ad altri cinque militari. Nel 1936 il Comune di Angri gli intitol\u00f2 lo Stadio Comunale e il piazzale antistante. I suoi resti tornarono in Italia solo nel 1965 e deposti nel Cimitero Comunale di Angri."}
{"id": "8190884", "revid": "287204", "url": "https://it.wikipedia.org/wiki?curid=8190884", "title": "D'Alise", "text": ""}
{"id": "8190885", "revid": "124123", "url": "https://it.wikipedia.org/wiki?curid=8190885", "title": "Eliot Coleman", "text": "Il suo libro \"The New Organic Grower\" \u00e8 un testo importante per gli agricoltori impegnati nel biologico, in particolare per gli orticoltori. Per due anni Coleman ha ricoperto la carica di direttore esecutivo della Federazione internazionale dei movimenti per l'agricoltura biologica (IFOAM), ed \u00e8 stato consulente presso il Dipartimento dell'agricoltura degli Stati Uniti nel corso della ricerca 1979\u201380 culminata con il \"Rapporto e le raccomandazioni sull'agricoltura biologica\", documento alla base dell'attuale Programma Nazionale per il biologico (2002) degli Stati Uniti.\nNella sua Four Season Farm (Fattoria Quattro Stagioni) a Harborside, Brooksville, nel Maine, Coleman produce raccolti raccolti tutto l'anno, anche nei inverni tipicamente rigidi nella regione (durante i quali si serve di serre e tunnel non riscaldati o con un minimo riscaldamento. Riesce perfino a coltivarecarciofi, affermando che \"li coltivo solo per irritare i californiani.\"\nColeman \u00e8 sposato con la scrittrice di orticoltura Barbara Damrosch. Per diversi anni, a partire dal 1993, hanno condotto insieme il programma televisivo \"Gardening Naturally\", andato in onda sul canale americano The Learning Channel. Coleman e sua moglie continuano a coltivare e commercializzare prodotti freschi sul mercato locale.\nCarriera.\nColeman si \u00e8 laureato nel 1961 al Williams College. Nel 1968, sulla scia del movimento di ritorno alla terra, si trasfer\u00ec con la sua prima moglie, Sue Coleman, in una fattoria nel Maine, situata su un terreno acquistato da Helen e Scott Nearing. La loro prima figlia, Melissa Coleman, nacque nella fattoria l'anno successivo. Coleman impar\u00f2 da autoditatta i metodi di agricoltura biologica nelle rigide condizioni climatiche del Maine, e svilupp\u00f2 molte delle tecniche di coltivazione in climi freddi per le quali \u00e8 noto. Come prima aveva fatto la famiglia Nearing, anche i Coleman trasformarono la loro fattoria in un centro di ricerca per coloro che erano interessati nelle pratiche di agricoltura naturale e sostenibile.\nA partire dal 1974 Coleman intraprese periodici viaggi alla scoperta di fattorie in Europa per apprendere nuove tecniche che avrebbe potuto riadattare ai climi degli Stati Uniti nord-orientali. Da allora si sono susseguiti molti viaggi-studio, nei quali trasse ispirazione in particolare dagli orti visitati in Olanda, Francia e Germania.\nTra l'inizio e la met\u00e0 degli anni '70, Coleman ha sofferto di ipertiroidismo. Nonostante i medici gli avessero consigliato di ricorrere alla chirurgia della tiroide(tiroidectomia or terapia al radioiodio), la sua convinzione era che sarebbe guarito grazie a delle scelte dietetiche adeguate, cosa che riusc\u00ec ad ottenere con gran sorpresa dei suoi medici. Si pu\u00f2 verosimilmente pensare che la vicinanza al mare e una dieta ricca di verdure locali, in particolare quelle coltivate con l'ausilio del compost di alghe, fosse connessa nel suo caso al manifestarsi dell'ipertiroidismo, dato che la correlazione tra un aumento dell'assunzione di iodio e l'insorgenza dell'ipertiroidismo \u00e8 oggi ben nota, seppur non molto comune. Questo potrebbe spiegare come Coleman sia potuto guarire senza ricorrere a chirurgia o a terapia al radioiodio. Infatti, mentre sarebbe difficile curare esclusivamente con una dieta l'ipertiroidismo causato dalla Malattia di Basedow-Graves o il cancro della tiroide, \u00e8 plausibile che l'ipertiroidismo causato dall'apporto dietetico possa guarire con un cambio di dieta.\nNel 1989 Coleman pubblic\u00f2 la prima edizione di \"The New Organic Grower\". Nel 1995 incominci\u00f2 ad approfondire il raccolto invernale, mentre metteva a punto la seconda edizione del libro. Fin da allora il tema del raccolto invernale \u00e8 diventato uno dei suoi campi di ricerca preferiti e ha ispirato la creazione del manuale \"The Winter Harvest Handbook\".\nJean-Martin Fortier, un orticoltore e autore che ha pubblicato libri sullo stesso argomento, reputa il primo libro di Coleman come una delle sue fonti di ispirazione e formazione.\nPrincipi sostenuti.\nNei suoi scritti Coleman promuove pratiche agricole biologiche su piccola scala e l'agricoltura sostenibile. Uno dei punti cardine delle sue teorie \u00e8 che \"piccolo \u00e8 meglio\", secondo i quale la crescita economica sarebbe favorita attraverso una migliore produzione e commercializzazione, piuttosto che con un'espansione territoriale. Un altro aspetto che ritiene fondamentale \u00e8 il rapporto diretto con i consumatori; un rapporto che pu\u00f2 assumere diverse forme, ma che Coleman considera pi\u00f9 importante rispetto alla stessacertificazione biologica.\nNella ricerca di soluzioni alle sfide dell'agricoltura, Coleman \u00e8 un forte sostenitore dell'approccio biologico su quello tecnologico, e dell'azione preventiva su quella correttiva. Senz'altro Coleman \u00e8 fautore della tecnologia se usata in modo appropriato (ha infatti inventato nuovi utensili manuali e macchine agricole), ma continua a favorire la resilienza della vita biologica per prevenire i problemi, piuttosto che l'uso di tecnologie per risolverli. Ad esempio, grazie all'attenzione alla salute del suolo (tramite rotazione delle colture e ammendanti del suolo) e tempi ben studiati in base alle aree geografiche per la semina e il raccolto sono ottimi metodi preventivi che rafforzano la salute delle piante e rendono superflui la disinfestazione e altri metodi di controllo delle malattie vegetali. Coleman sostiene che bisogna accettare forze esterne (come fattori biologici o climatici) e usarli a proprio vantaggio, piuttosto che combatterli con prodotti chimici (come contro le carenze del suolo, malattie delle piante, insetti nocivi ed erbacce) o ricorrendo a consumo di carburanti (contro il freddo). Questo principio, combinato con la graduale diluizione delle connotazioni dell parola \"organico\", che lo porta a preferire la parola \"biologico\" per meglio descrivere i suoi metodi colturali.\nCome molti altri agricoltori biologici, Coleman preferisce l'approccio della prevenzione alla cura con il diserbo. In questo senso suggerisce interventi veloci, leggeri e frequenti con tipi di zappa appositamente studiati, scrematura di erbacce dalla superficie del suolo con un gesto che assomiglia pi\u00f9 ad una rasatura che al taglio (zappe \"come rasoi piuttosto che come asce\"). A tal fine, Coleman ha inventato la zappa collineare.\nSecondo Coleman, nel concetto di estensione della stagione agricola si pu\u00f2 distinguere l'estensione del periodo di \"crescita\" e l'estensione del periodo di \"raccolta\".\nNella sua costante ricerca di migliorare i metodi agricoli, Coleman si \u00e8 spesso rivolto alle pubblicazioni di studi sulla ricerca agricola. Ha fatto notare che l'agraria ha spesso mostrato propensione per gli studi teorici ma che la scienza applicata \u00e8 molto pi\u00f9 preziosa per l'agricoltura biologica. Ad esempio, per quanto possa essere interessante lo studio della chimica avanzata, gli esperimenti su quale ricetta di compost possa meglio favorire una particolare cultivar di \"Brassica\", o molti altri argomenti pratici, rappresenta un tipo di ricerca applicata estremamente preziosa. Coleman fa notare inoltre che questo tipo di ricerca pratica era d'uso comune degli Stati Uniti prima del 1940, ma \u00e8 stata quasi abbandonata da allora. Ad esempio, gli agricoltori biologici olandesi introducono tante innovazioni pratiche e fanno esperimenti ma condividono le informazioni tra loro solo informalmente, mentre la maggior parte dei loro ritrovati non viene pubblicata. Per avviare le sue conoscenze, Coleman si \u00e8 formato principalmente da autodidatta, svolgendo le sue ricerche in biblioteche, e incoraggia i suoi lettori a fare altrettanto.\nLo sviluppo di un'industria su grande scala nell'ambito dell'alimentazione biologica ha portato Coleman, insieme ad altri, a sottolineare l'importanza di alcuni metodi in cui i piccoli produttori locali possono sperare di avere un vantaggio competitivo che possa rafforzarli sul mercato. Un tempo era sufficiente il fatto di produrre in modo biologico, ma adesso \u00e8 necessario qualcosa di pi\u00f9 per essere competitivi. Coleman fa quindi notare che il cibo dovrebbe essere locale e fresco di giornata o del giorno prima, , e che i consumatori preferiscono avere contatti diretti con il produttore. Su questi punti le grandi aziende a filiera lunga non possono battere facilmente la competizione delle piccole realt\u00e0.\nLasciando da parte la semplice competizione basata sul prezzo, Coleman indaga la differenza stessa tra il biologico superficiale e il biologico pi\u00f9 profondo, fino a mettere in discussione argomenti come sistemi economici e stili di vita. Il consumismo che porta a comprare grandi quantit\u00e0 di cose (compresi tutti i rimedi palliativi ai diversi problemi, per quanto possano essere considerati biologici), l'acquisto di cibi pronti (anche quelli certificati bio), e l'uso di prodotti della filiera lunga con molti intermediari; tutto questo non \u00e8 secondo Coleman un percorso sensato per la salute dell'uomo (che presuppone la salute del suolo), e sono inoltre pratiche di dubbia sostenibilit\u00e0 economica poich\u00e9 promuovono l'idea della natura come un insieme di problemi da risolvere invece di una fora positiva da amplificare a proprio vantaggio e con la quale collaborare. Coleman sostiene l'importanza del \"cibo vero\" (biologico/naturale, non trasformato, locale, fresco, prodotto da piccole imprese)."}
{"id": "8190887", "revid": "767487", "url": "https://it.wikipedia.org/wiki?curid=8190887", "title": "Hugh Chisholm", "text": "Era fratello della matematica inglese Grace Chisholm Young (1888-1944) e figlio di Henry Williams Chisholm (1809\u20131901), membro del comitato di standardizzazione delle unit\u00e0 di misura e di peso, interno al Board of Trade inglese.\nBiografia.\nFrequent\u00f2 l'antica scuola pubblica mista di Felsted, nel'Essex, e, successivamente, il collegio Christ Church dell'Universit\u00e0 di Oxford, dove nel 1888 si laure\u00f2 in \"Literae Humaniores\" con la massima valutazione. Divenne lettore del Bar College di Oxford e, quattro anni pi\u00f9 tardi, fu ammesso nella Middle Temple, associazione professionale di giuristi inglesi.\nNel 1892 fu assunto come assistente redattore del quotidiano serale londinese \"The St James's Gazette\", dove fu promosso redattore nel 1897. Durante tale periodo, firm\u00f2 numerosi articoli su argomenti politici, finanziari e letterari per varie riviste settimanali e mensili, che lo resero noto come critico letterario e pubblicista di stampo conservatore. Nel 1899, lasci\u00f2 il giornale per assumere il ruolo di caporedattore dell'\"Evening Standard\". \nNel 1900 fu chiamato dal \"times\" a collaborare, nella veste di condirettore del quotidiano, alla stesura degli undici volumi della 10\u00aa dell'\"Enciclopedia Britannica\". Il gruppo di lavoro era formato anche da Donald Mackenzie Wallace, corrispondente estero dall'Asia e dal presidente dell'Universit\u00e0 di Yale Arthur Twining Hadley. Nel 1903 divenne caporedattore dell'11\u00aa edizione che fu completata nel 1910 e pubblicata l'anno seguente dalla Cambridge University Press nel 1911.\nChisholm fu proposto come nuovo direttore del \"Times\" in alternativa a Dawson, finch\u00e9 fu nominato caporedattore nel 1913, al ritorno dall'America dove aveva curato la pubblicazione del \"The Britannica Year-Book\" (\"Annuario della Britannica\"). Nell'agosto 1913 fu nominato direttore della societ\u00e0. \nDopo aver seguito l'informazione finanziaria durante la Prima Guerra Mondiale, nel 1920 rassegn\u00f2 le dimissioni per dedicarsi ai tre volumi della dodicesima edizione dell'Encyclop\u00e6dia Britannica, dati alle stampe nel 1922.\nMor\u00ec a Londra il 29 settembre 1924."}
{"id": "8190890", "revid": "1305772", "url": "https://it.wikipedia.org/wiki?curid=8190890", "title": "De Boni", "text": ""}
{"id": "8190896", "revid": "287204", "url": "https://it.wikipedia.org/wiki?curid=8190896", "title": "De Nicol\u00f2", "text": ""}
{"id": "8190897", "revid": "2057018", "url": "https://it.wikipedia.org/wiki?curid=8190897", "title": "Sporting Kansas City II", "text": "Lo Sporting Kansas City II, precedentemente noto come \"Swope Park Rangers\", \u00e8 una societ\u00e0 calcistica statunitense con sede a Kansas City, nel Kansas.\nMilita nella USL Championship, la seconda divisione del campionato nordamericano di calcio.\nDisputa le proprie partite interne presso il Children's Mercy Park, impianto dotato di una capienza di 18.467 posti. Fondata nel 2015, \u00e8 la squadra riserve della franchigia MLS dello Sporting Kansas City.\nStoria.\nIl 22 ottobre 2015, gli Swope Park Rangers, il cui nome derivava da un soprannome della squadra riserve dello Sporting Kansas City, furono ufficialmente annunciati come una nuova squadra della USL, fungendo cos\u00ec come nuova squadra affiliata della franchigia MLS in sostituzione dell'Oklahoma City Energy. Il primo allenatore della storia della squadra fu il canadese Marc Dos Santos, ex coach dell'Ottawa Fury, il quale fu ufficialmente affidato questo ruolo il 20 novembre 2015.\nGi\u00e0 alla sua prima stagione nella lega, nel 2016, la squadra fu capace di qualificarsi per i playoff al termine di una campagna con 14 vittorie, 6 pareggi e 10 sconfitte che le valse il quarto posto della propria conference. Nella postseason, i Rangers riuscirono a raggiungere la finalissima del campionato, dopo aver vinto la Western Conference sconfiggendo nell'ordine il L.A. Galaxy II, l'Orange County e i Vancouver Whitecaps II prima di essere sonoramente battuti nella finale disputata alla Red Bull Arena dai New York Red Bulls II, usciti vincitori con il netto risultato di 5-1. \nAl termine della stagione, con l'addio di Dos Santos, il suo assistente Nikola Popovic prese le redini della squadra per la stagione successiva. Il 2017 fu un'altra ottima annata per la squadra, che termin\u00f2 nuovamente quarta nella Western Conference (con 17 vittorie, 7 pareggi e 8 sconfitte) e che raggiunse nuovamente la finale del campionato dopo aver eliminato ai playoff il Phoenix Rising, il Sacramento Republic e l'OKC Energy. In finale, per\u00f2, la squadra usc\u00ec nuovamente sconfitta, stavolta dal Louisville City con il risultato di 1-0. Il 17 novembre successivo, l'allenatore Popovic si dimise. Al suo posto fu ingaggiato il brasiliano Paulo Nagamura.\nNel 2018 la squadra conquist\u00f2 per l'ultima volta l'accesso ai playoff, frutto di un settimo posto nella Western Conference. Nella postseason, per\u00f2, stavolta la formazione non riusc\u00ec a ripetere le cavalcate degli anni passati e, dopo aver eliminato il Sacramento Republic al primo turno, usc\u00ec sconfitta gi\u00e0 alle semifinali di conference, battuta dal Phoenix Rising per 4-2.\nPer la stagione 2019, per motivi organizzativi, il club fu spostato nell'Eastern Conference dell'USL Championship.\nIl 30 novembre 2019, il club annunci\u00f2 che gli Swope Park Rangers avrebbero cambiato nome in Sporting Kansas City II in vista della stagione 2020.\nStadio.\nLo Sporting Kansas City II disputa le proprie partite casalinghe presso il Children's Mercy Park di Kansas City (Kansas), impianto dotato di una capienza di 18.467 posti.\nNei primi due anni di esistenza del club, quando era ancora noto col nome di Swope Park Rangers, la squadra utilizzava invece prevalentemente lo Swope Park Village di Kansas City (Missouri) come impianto di casa, sebbene alcuni incontri si tenessero gi\u00e0 allora presso il Children's Mercy Park. Nel 2018, con il passaggio dello status della USL da lega di terza a lega di seconda divisione, e di conseguenza in seguito all'innalzamento degli standard per gli stadi, i Rangers spostarono la sede dei loro match casalinghi nella citt\u00e0 di Overland Park, pi\u00f9 precisamente nell'impianto denominato Shawnee Mission District Stadium, un impianto capace di contenere 7.500 spettatori e che aveva di recente beneficiato di un restyling dal valore complessivo di 6 milioni di dollari. Tuttavia, presumibilmente a causa di alcuni problemi con il terreno di gioco, gi\u00e0 dopo soli due match casalinghi la societ\u00e0 annunci\u00f2 che avrebbe disputato tutti i restanti incontri interni della stagione al Children's Mercy Park, dove gioca ancora oggi."}
{"id": "8190901", "revid": "287204", "url": "https://it.wikipedia.org/wiki?curid=8190901", "title": "De Vivo", "text": ""}
{"id": "8190906", "revid": "1738405", "url": "https://it.wikipedia.org/wiki?curid=8190906", "title": "Memorandum Italia-Libia del 2017", "text": "Il memorandum Italia-Libia del 2017, ufficialmente \"Memorandum d'intesa sulla cooperazione nel campo dello sviluppo, del contrasto all'immigrazione illegale, al traffico di esseri umani, al contrabbando e sul rafforzamento della sicurezza delle frontiere tra lo Stato della Libia e la Repubblica Italiana\", \u00e8 un memorandum d'intesa tra Italia e Libia firmato il 2 febbraio 2017.\n\u00c8 stato firmato dal presidente del Consiglio dei ministri italiano Paolo Gentiloni e dal primo ministro del Governo di Riconciliazione Nazionale libico Fayez al-Sarraj. Per quanto riguarda l'Italia, le trattative che hanno portato alla redazione del memorandum sono state svolte e promosse dall'allora ministro dell'Interno, Marco Minniti. Le trattative si sono svolte soprattutto in Libia, nel gennaio dello stesso anno.\nL'accordo, che ha una durata di tre anni, \u00e8 stato raggiunto nell'ambito della crisi europea dei migranti e della seconda guerra civile in Libia e prevede che il governo italiano fornisca aiuti economici e supporto tecnico alle autorit\u00e0 libiche (in particolare alla Guardia costiera), nel tentativo di ridurre il traffico di migranti attraverso il Mar Mediterraneo, mentre in cambio la Libia si impegna a migliorare le condizioni dei propri centri di accoglienza per migranti.\nIl memorandum \u00e8 stato criticato da diverse parti (come il \"New York Times\" e il \"Washington Post\") in quanto la Guardia costiera libica che riceve gli aiuti economici italiani, a seguito della guerra civile, \u00e8 formata da milizie locali che in realt\u00e0 hanno spesso obiettivi diversi dal reale soccorso in mare e/o che sono direttamente colluse con trafficanti di migranti, inoltre lo stato dei centri di accoglienza \u00e8 stato paragonato ai lager. Anche l'ONU considera alcuni vertici libici della Guardia costiera, come Abd al-Rahman al-Milad, criminali e trafficanti di migranti."}
{"id": "8190907", "revid": "585241", "url": "https://it.wikipedia.org/wiki?curid=8190907", "title": "Accordi Italia-Libia del 2017", "text": ""}
{"id": "8190912", "revid": "21880", "url": "https://it.wikipedia.org/wiki?curid=8190912", "title": "Triphoreae", "text": "Triphoreae \u00e8 una trib\u00f9 di piante della famiglia delle Orchidacee (sottofamiglia Epidendroideae)\nTassonomia.\nLa trib\u00f9 comprende 5 generi in 2 sottotrib\u00f9:\nIl genere \"Pogoniopsis\" era in precedenza assegnato alla trib\u00f9 Pogonieae della sottofamiglia Vanilloideae. Recenti analisi filogenetiche hanno evidenziato la sua vicinanza al genere \"Triphora\", motivandone la inclusione nella sottotrib\u00f9 Triphorinae."}
{"id": "8190913", "revid": "115443648", "url": "https://it.wikipedia.org/wiki?curid=8190913", "title": "KOI8-T", "text": "il KOI8-T \u00e8 un sistema di codifica di caratteri a 8-bit progettato per essere adoperato con la lingua tagica, in particolare con la versione dell'alfabeto tagico che si rif\u00e0 all'alfabeto cirillico. Introdotto da Michael Davis come soluzione temporanea per riempire i vuoti presenti nei sistemi di codifica allora esistenti in attesa della definitiva affermazione dell'Unicode, il KOI8-T, il cui nome sta per \"Kod Obmena Informaciej, 8 bit\" (in russo \u041a\u043e\u0434 \u041e\u0431\u043c\u0435\u043d\u0430 \u0418\u043d\u0444\u043e\u0440\u043c\u0430\u0446\u0438\u0435\u0439, 8 \u0431\u0438\u0442, \"Codice per lo scambio di informazioni, 8 bit\"), \u00e8 basato sul KOI8-R, sistema di codifica basato sull'originale KOI8 e progettato per l'utilizzo con il russo e con il bulgaro, di cui sostituisce alcuni caratteri grafici con sei lettere tagiche nelle loro versioni maiuscola e minuscola: \u049a, \u0492, \u04a2, \u04b6, \u04ee e \u04e2.\nIl KOI8 ed il CP-1251, un altro sistema di codifica di caratteri per le lingue che utilizzano l'alfabeto cirillico, sono ancora molto pi\u00f9 utilizzati dell'ISO 8859-5, che in effetti non ha mai trovato grande utilizzo, anche se oggi, ormai, nella stragrande maggioranza degli utilizzi moderni, viene loro preferito l'Unicode.\nIl KOI8 ed i sistemi da lui derivati hanno la particolarit\u00e0 di avere le lettere cirilliche disposte in ordine pseudo-latino piuttosto che nel comune ordine dell'alfabeto cirillico come hanno per esempio l'ISO 8859-5 e l'Unicode. Sebbene questo possa sembrare anti intuitivo, questa caratteristica risulta utile per il fatto che se l'ottavo bit viene eliminato, il testo \u00e8 parzialmente leggibile utilizzando il sistema ASCII e pu\u00f2 essere convertito in un testo in KOI7 sintatticamente corretto. Per esempio se dalla scritta in KOI8-T \"\u0420\u0443\u0441\u0441\u043a\u0438\u0439 \u0422\u0435\u043a\u0441\u0442\" viene eliminato l'ottavo bit, essa diventa \"rUSSKIJ tEKST\" (\"Testo russo\") ed un tentativo di interpretare tale stringa con il KOI7 porta a \"\u0420\u0423\u0421\u0421\u041a\u0418\u0419 \u0422\u0415\u041a\u0421\u0422\". Il KOI8 fu creato basandosi sul codice Morse russo (che a sua volta fu creato dal codice Morse internazionale basandosi sulle assonanze) e la connessione riguardante l'ordine delle lettere tra il codice Morse russo e quello internazionale \u00e8 la stessa che esiste tra il KOI8 e l'ASCII.\nTabella.\nLa seguente tabella mostra il sistema di codifica KOI8-T. Ogni carattere \u00e8 rappresentato al centro della cella con il suo equivalente Unicode in alto e il suo codice decimale in basso.\nNella tabella soprastante, il corrispettivo del codice Unicode \"20\" \u00e8 il carattere \"spazio\" mentre del codice Unicode \"A0\" \u00e8 lo \"spazio unificatore\"."}
{"id": "8190914", "revid": "110157", "url": "https://it.wikipedia.org/wiki?curid=8190914", "title": "Dameserien 2016", "text": "La Dameserien 2016 \u00e8 la 2\u00aa edizione del campionato di football americano femminile di primo livello, organizzato dalla NAIF.\nStagione regolare.\nClassifica.\nLa classifica della stagione regolare \u00e8 la seguente:"}
{"id": "8190917", "revid": "380453", "url": "https://it.wikipedia.org/wiki?curid=8190917", "title": "PFU BlueCats", "text": "Le PFU BlueCats (PFU\u30d6\u30eb\u30fc\u30ad\u30e3\u30c3\u30c4) sono una societ\u00e0 pallavolistica femminile giapponese, con sede a Kahoku: militano nel campionato giapponese di V.League Division 1; il club appartiene alla PFU Limited.\nStoria.\nL'Unoke Club nasce nel formalmente nel 1979, venendo ufficialmente registrato come entit\u00e0 sportiva nel 1980 col nome di Userac Electronics Industries, nome dell'azienda proprietaria del club, in precedenza chiamata Unoke Electronics Industries. Nel 1987 cambia nome in PFU, diventato vent'anni dopo PFU BlueCats, seguendo le vicissitudine della societ\u00e0 controllante, in seguito alla fusione con la Panafacom (a sua volta frutto della fusione tra la Panasonic e Fujitsu); l'acronimo PFU sta per PanaFacomUserac. Fino al 2000 il PFU \u00e8 impegnato esclusivamente in tornei amatoriali e regionali, prima di partecipare per la prima volta al Torneo Kurowashiki.\nNel 2002 ottiene in diritto di partecipazione alla V1 League, vincendo il campionato nel 2008-09 e classificandosi ben sei volte al secondo posto, senza mai riuscire a centrare la promozione in massima serie, venendo sempre sconfitto al \"Challenge match\" fino al 2016, quando le PFU BlueCats estromettono le dalla V.Premier League: i due club si ritrovano contro al termine del campionato 2016-17, che sancisce l'immediata retrocessione del club. \nNel 2018 grazie al secondo posto in serie cadetta e alla riforma del campionato giapponese le PFU BlueCats ottengono la promozione diretta in V.League Division 1."}
{"id": "8190954", "revid": "74801", "url": "https://it.wikipedia.org/wiki?curid=8190954", "title": "Frank Gray (ricercatore)", "text": ""}
{"id": "8190956", "revid": "628767", "url": "https://it.wikipedia.org/wiki?curid=8190956", "title": "Brachipodosauro", "text": ""}
{"id": "8190960", "revid": "767487", "url": "https://it.wikipedia.org/wiki?curid=8190960", "title": "L'uomo senza gravit\u00e0", "text": "L'uomo senza gravit\u00e0 \u00e8 un film del 2019 diretto da Marco Bonfanti. \u00c8 stato presentato alla Festa del Cinema di Roma 2019 ed \u00e8 distribuito nel mondo da Netflix.\nTrama.\nOscar, nato nella clinica di un piccolo paese negli anni '80, durante una notte turbolenta, manifesta fin dai primi secondi di vita una caratteristica particolare: galleggia nell'aria come se non avesse peso. Vola nella stanza dell'ospedale, lasciando la mamma e la nonna stupite e letteralmente a bocca aperta. Oscar \u00e8 affetto da \u201cleggerezza\u201d, una particolarit\u00e0 che gli permette di galleggiare come un palloncino. Per tutti gli anni '90, le due donne custodiscono questo segreto senza rivelarlo a nessuno, solo una bambina di nome Agata sa che Oscar ha questa specie di dono. Fino a quando Oscar, intorno all'anno 2010 (periodo di massima espansione della televisione) e ormai diventato adulto, decide di svelare a un mondo intriso di pesantezza il suo segreto e la sua identit\u00e0 per sentirsi accettato da tutti almeno una volta nella sua vita e avere la libert\u00e0 di essere finalmente se stesso.\nCome un moderno Pinocchio si addentrer\u00e0 nel circo mediatico accompagnato da un manager senza scrupoli, che gli affibbier\u00e0 anche un nome spendibile a livello internazionale: L'Uomo senza Gravit\u00e0. Dopo un inizio inebriante, Oscar capir\u00e0 presto per\u00f2 di essere stato solo sfruttato come un freak e fuggir\u00e0. Ai nostri giorni, prover\u00e0 a rifarsi una vita occultato tra quelli che la societ\u00e0 considera degli ultimi. Tutto cambier\u00e0 quando, tra questi derelitti, incontrer\u00e0 di nuovo l'amore della sua infanzia, Agata.\nPromozione.\nIl 14 ottobre 2019, in concomitanza con l'annuncio della partecipazione alla Festa del Cinema di Roma, \u00e8 stato diffuso a livello globale il trailer da parte di Netflix.\nDistribuzione.\nIl film \u00e8 stato distribuito nelle sale cinematografiche italiane da Fandango come evento speciale il 21, 22 e 23 ottobre 2019 e dal 1 novembre dello stesso anno da Netflix in tutto il mondo."}
{"id": "8190962", "revid": "287204", "url": "https://it.wikipedia.org/wiki?curid=8190962", "title": "Nicolas Born", "text": "Biografia.\nMembro del prestigioso circolo letterario Literarisches Colloquium di Berlino, esord\u00ec con il \"romanzo collettivo\" \"Das G\u00e4stehaus\", scritto insieme ad altri associati, seguito a breve dal romanzo \"Der zweite Tag\". Tra il 1966 e il 1972 oltre a vari radiodrammi scrisse tre antologie poetiche, che sancivano la sua appartenenza al movimento detto Neue Subjektivit\u00e4t (\"nuova soggettivit\u00e0\") e il suo rifiuto della poesia tradizionale, di cui disprezzava il linguaggio ricercato, artefatto e metaforico. \nNel 1976 e nel 1979 Born pubblic\u00f2 le sue opere pi\u00f9 note, i romanzi \"Die erdabgewandte Seite der Geschichte\" e \"Die F\u00e4lschung\". Fu anche autore di alcuni saggi di riflessione teorico-letteraria, pubblicati nel 1980 dopo la sua morte per tumore nel volume \"Die Welt der Maschine. Aufs\u00e4tze und Reden\" Nel 1981 \"Die F\u00e4lschung\" fu adattato da Volker Schl\u00f6ndorff in un film, \"L'inganno\"."}
{"id": "8190966", "revid": "119327683", "url": "https://it.wikipedia.org/wiki?curid=8190966", "title": "Georges Las Vergnas", "text": "Biografia.\nQuando aveva dieci anni, Las Vergnas fu mandato dalla famiglia a studiare nel seminario minore. Dopo il diploma prosegu\u00ec gli studi religiosi e fu ordinato prete a 23 anni. Inviato a Limoges, divenne vicario della cattedrale ed elemosiniere del liceo. Negli anni successivi cominci\u00f2 ad avere dubbi di fede e ad essere insoddisfatto di diversi aspetti della Chiesa cattolica. Nel 1940 confid\u00f2 i suoi dubbi al vescovo chiedendo di potere esercitare un impiego civile, ma il prelato dispose il suo trasferimento a Creuse. Durante il suo esilio termin\u00f2 il manoscritto \"Rencontre du Christ\", iniziato a Limoges, e lo invi\u00f2 a Fran\u00e7ois Mauriac, autore di una \"Vita di Ges\u00f9\", che gli rispose di essersi meravigliato per le difficolt\u00e0 che Las Vergnas aveva trovato. Las Vergnas si dedic\u00f2 alla lettura delle opere di Voltaire, Tommaso d'Aquino, Prosper Alfaric e Joseph Turmel e cominci\u00f2 a scrivere un dizionario di esegesi e teologia cristiana. Finita la seconda guerra mondiale, Las Vergnas lasci\u00f2 la Chiesa cattolica, incontr\u00f2 Paul-Louis Couchoud, divenne segretario del politico socialista Henry Vergnolle e nel 1947 ader\u00ec all'associazione \"Libre Pens\u00e9e\". Cominci\u00f2 inoltre a tenere conferenze, programmi radiofonici e a scrivere articoli per il periodico la \"Raison militante\". Nel 1956 pubblic\u00f2 l'opera \"Pourquoi j'ai quitt\u00e9 l'\u00c9glise Romaine\". Las Vergnas ader\u00ec alla teoria del mito di Ges\u00f9 e nel 1958 pubblic\u00f2 il libro \"J\u00e9sus-Christ a-t-il exist\u00e9?\", in cui sosteneva che la figura centrale della religione cristiana era un personaggio mitico. Nel successivo libro \"Des miracles de Lourdes \u00e0 Teilhard de Chardin\" sono riconoscibili posizioni panteiste. Nel suo ultimo libro, Las Vergnas affront\u00f2 il problema della storia del celibato dei preti cattolici."}
{"id": "8190968", "revid": "628767", "url": "https://it.wikipedia.org/wiki?curid=8190968", "title": "Fratelli di Dobrzy\u0144", "text": ""}
{"id": "8190988", "revid": "1354930", "url": "https://it.wikipedia.org/wiki?curid=8190988", "title": "Tre Coppe Parabiago 1910", "text": "La Tre Coppe Parabiago 1910, terza edizione della corsa, si svolse il 24 aprile 1910 su un percorso di 290\u00a0km. La vittoria fu appannaggio dell'italiano Carlo Galetti, che complet\u00f2 il percorso in 10h04'00\", precedendo i francesi Jean-Baptiste Dortignacq e Omer Beaugendre."}
{"id": "8190991", "revid": "110157", "url": "https://it.wikipedia.org/wiki?curid=8190991", "title": "Chiesa della Madonna dei Dolori e dei Santi Barnaba ed Eugenio", "text": "La Chiesa della Beata Vergine dei Dolori e dei Santi Barnaba ed Eugenio, conosciuta anche come Beata Vergine Addolorata o Madonna dei Dolori, \u00e8 una costruzione ottocentesca ubicata nel comune di Villastellone nella frazione di Borgo Cornalese (Citt\u00e0 metropolitana di Torino), ed edificata nel 1850 su progetto dell'architetto Benedetto Brunati incaricato dal duca Eug\u00e8ne-Alexandre Laval di Montmorency. Situata in campagna, \u00e8 una chiesa ottocentesca con fattura architettonica che si ispira alle linee neoclassiche. Presenta una facciata scandita da colonne e timpano triangolare e una pianta longitudinale con aula unica terminante con un'abside semicircolare e una apertura con pronao con semicolonne palladiane. All'interno vi \u00e8 custodita una copia della famosa Pala degli Oddi di Raffaello datata 10 maggio 1835, probabilmente opera di Paul-Emile Barberi."}
{"id": "8191000", "revid": "110157", "url": "https://it.wikipedia.org/wiki?curid=8191000", "title": "2. divisjon 2014 (football americano norvegese)", "text": "La 2. divisjon 2014 \u00e8 la 22\u00aa edizione del campionato di football americano di secondo livello, organizzato dalla NAIF.\nStagione regolare.\nClassifica.\nLa classifica della regular season \u00e8 la seguente:"}
{"id": "8191006", "revid": "110157", "url": "https://it.wikipedia.org/wiki?curid=8191006", "title": "Ministero della solidariet\u00e0 e della salute", "text": "Il Ministero degli affari sociali e della salute, chiamato dal 2017 \"Ministero della solidariet\u00e0 e della salute\" \u00e8 il ministero del governo francese responsabile dell'attuazione della politica del governo nei settori degli affari sociali, della solidariet\u00e0 e coesione sociale, sanit\u00e0 pubblica e protezione sociale. \u00c8 guidato dal Ministro della solidariet\u00e0 e della sanit\u00e0.\nIl nome pu\u00f2 variare, a seconda che esista o meno un Ministero del Lavoro separato.\nL'azione sociale fa anche parte delle competenze dei consigli dipartimentali.\nL'attuale ministro \u00e8 Olivier V\u00e9ran, ministro delle solidariet\u00e0 e della salute nei governi Philippe II e Castex.\nStoria.\nIl Ministero della salute \u00e8 stato istituito come Ministero dell'igiene, dell'assistenza e della previdenza sociale il 13 luglio 1920, dal Dipartimento dell'assistenza e dell'igiene pubblica, che era allora sotto il Ministero degli interni e della direzione della previdenza sociale presso il Ministero del lavoro sin dalla sua istituzione nel 1930. Dal 1934 al 1936 divenne noto come Ministero della sanit\u00e0 pubblica e dell'educazione fisica. Durante la guerra, \u00e8 unito alla famiglia o scompare. Alla fine del 1946, si fuse con il Ministero della popolazione, sotto il nome di Ministero della salute pubblica e della popolazione, prima di assumere il nome di Ministero degli affari sociali nel 1956, recuperando le attribuzioni della previdenza sociale precedentemente attribuite al lavoro. Sotto la Quinta Repubblica, il Ministero della salute \u00e8 stato un ministero a parte fino al 1983 (tranne tra il 1966e il 1969) e tra il 2002 e il 2010. La parola \"salute\" a volte non appariva nei titoli dei ministeri ed era limitata a \"affari sociali\" o \"solidariet\u00e0\".\nFunzioni.\nIl ministro degli Affari sociali e della sanit\u00e0 prepara e attua la politica del governo in materia di affari sociali, solidariet\u00e0 e coesione sociale, sanit\u00e0 pubblica e organizzazione di un sistema infermieristico.\nOrganizzazione.\nIl ministro degli affari sociali e della salute ha autorit\u00e0 su:\nEsercita la sua autorit\u00e0 sulla \"Direzione generale per la coesione sociale\", accanto al ministro dell'economia e delle finanze, al ministro dell'economia, dell'industria e del digitale, nei limiti delle loro funzioni\nHa autorit\u00e0 sulla \"Direzione delle assicurazioni\" sociali con il ministro dell'economia e delle finanze.\nHa autorit\u00e0 sulla \"Direzione della ricerca, degli studi, della valutazione e della statistica\" con il ministro dell'economia e delle finanze e con il ministro del lavoro, dell'occupazione e del dialogo sociale."}
{"id": "8191021", "revid": "110157", "url": "https://it.wikipedia.org/wiki?curid=8191021", "title": "Coppa Piano Karl Rappan 1961-1962", "text": "La Coppa Piano Karl Rappan 1961-1962, detta anche International Football Cup 1961-1962, \u00e8 stata la prima edizione di questa competizione gestita dalla \"SFP\", la societ\u00e0 di scommesse svizzera.\nLa vittoria finale \u00e8 stata appannaggio del , al suo primo titolo.\nSquadre partecipanti.\nLe Nazioni partecipanti a questa prima edizione sono Austria, Cecoslovacchia, Germania Est, Germania Ovest, Paesi Bassi, Polonia, Svezia e Svizzera.\nLe squadre della parte orientale sono state inserite nei gironi \"A\", quelle della parte occidentale nei gironi \"B\". Le squadre della Germania Ovest sono state inserite in entrambre le sezioni. Passano ai quarti di finale le vincitrici degli 8 gruppi : quelle dei gruppi \"A\" sfidano quelle dei gruppi \"B\".\nRisultati.\nPrimo turno.\nDate: 18 giugno (1\u00aa giornata), 25 giugno (2\u00aa giornata), 2 luglio (3\u00aa giornata), 9 luglio (4\u00aa giornata), 16 luglio (5\u00aa giornata) e 23 luglio 1961 (6\u00aa giornata)."}
{"id": "8191045", "revid": "380654", "url": "https://it.wikipedia.org/wiki?curid=8191045", "title": "Episodi de Il metodo Kominsky", "text": ""}
{"id": "8191049", "revid": "62004", "url": "https://it.wikipedia.org/wiki?curid=8191049", "title": "Tre Coppe Parabiago 1909", "text": "La Tre Coppe Parabiago 1909, seconda edizione della corsa, si svolse il 18 aprile 1909 su un percorso di 240\u00a0km. La vittoria fu appannaggio dell'italiano Giovanni Cuniolo, che complet\u00f2 il percorso in 7h51'50\", precedendo i connazionali Carlo Galetti e Giovanni Gerbi."}
{"id": "8191052", "revid": "709565", "url": "https://it.wikipedia.org/wiki?curid=8191052", "title": "Episodi de Il metodo Kominsky (seconda stagione)", "text": "La seconda stagione della serie televisiva Il metodo Kominsky andata in onda su Netflix il 25 ottobre 2019.\n\"Un attore dimentica\".\nTrama.\nNorman d\u00e0 in beneficenza i vestiti di Eileen, chiudendo definitivamente il lungo capitolo del matrimonio con la defunta moglie. Mentre si stanno recando al funerale di un amico, Sandy e Norman riflettono su quando capita di non riuscire a ricordare determinate parole, chiedendosi se ci\u00f2 sia dovuto a una semplice distrazione oppure alla furbizia di non voler ricordare cose spiacevoli. Al funerale del loro amico, Norman incontra Madeline, una vecchia fiamma con cui si frequentava da single cinquant'anni prima. Mindy annuncia al padre che sta frequentando un uomo, tanto da essere pronti ad andare a convivere. L'unico problema \u00e8 che questa persona ha quasi la stessa et\u00e0 di Sandy.\nSandy decide di essere duro con i suoi studenti, prospettando loro le enormi difficolt\u00e0 che dovranno affrontare per riuscire a entrare nel mondo dello spettacolo. La reazione presuntuosa degli allievi, tutti convinti di avere un futuro radioso davanti, fa pensare Sandy su quanto sia disposti a investire questi ragazzi per inseguire il loro sogno. Al supermercato Sandy incrocia Lisa, chiedendole come mai non frequenta pi\u00f9 la sua scuola. Lisa risponde di essere impegnata con William, il suo nuovo flirt. Norman esce a cena con Madeline, riscontrando come la loro intesa sia sopravvissuta allo scorrere degli anni. Complimentandosi con l'amico per la nuova conquista, Sandy capisce che anche lui ha bisogno di una scossa alla sua vita.\n\"Una vecchia fiamma, un vecchio stoppino\".\nTrama.\nSandy telefona a Roz, la sua ex moglie che lavora come medico in Colombia, scoprendo che sapeva gi\u00e0 del fidanzato di Mindy e addirittura lo ha gi\u00e0 conosciuto. Appreso che il futuro genero si chiama Martin Schneider, Sandy deve accettare l'invito di Mindy a cenare insieme. Le perplessit\u00e0 di Sandy vengono fugate dall'amabile compagnia di Martin, un insegnante in pensione che si diletta a scrivere e ha autopubblicato un romanzetto ambientato negli anni della crisi dei missili di Cuba. I due uomini trovano un punto di contatto nei comuni problemi alla prostata, con Martin che suggerisce a Sandy un farmaco per limitare le orinazioni notturne.\nNorman trascorre il fine settimana a Santa Barbara nella tenuta di Madeline. Dopo una piacevole cavalcata nel ranch, la donna vorrebbe concludere con un rapporto sessuale. L'agitato Norman telefona a Sandy, confidando di essere terrorizzato all'idea di toccare una donna che non sia Eileen. Sandy lo sprona a lasciarsi andare, poich\u00e9 anche Eileen avrebbe voluto cos\u00ec. Norman confida a Madeline di non sentirsi pronto per il sesso, ma una volta che la donna dice di comprendere le sue ragioni ha un ripensamento e i due iniziano a baciarsi.\n\"Una strana coppia\".\nTrama.\nNorman torna felice dal fine settimana a Santa Barbara e non vede l'ora che Madeline quella sera arrivi a casa sua. Sandy gli consiglia di togliere le fotografie di Eileen, cos\u00ec da non farle avvertire la presenza della moglie defunta. Al contrario, Madeline non vuole che Norman tenti di nascondere l'esistenza di Eileen perch\u00e9 \u00e8 stata la donna pi\u00f9 importante della sua vita. I piani di Norman vengono tuttavia offuscati dalla telefonata di Phoebe, la quale ha terminato la terapia in comunit\u00e0 e sta tornando a casa. Norman ne parla con Madeline, desiderosa di conoscere la figlia. Sandy entra sempre pi\u00f9 in confidenza con Martin, venendo a sapere che lui e Mindy frequentano Lisa che chiede insistentemente di lui.\nNonostante Madeline e Phoebe siano subito entrate in sintonia, Norman non nasconde l'insofferenza nell'assistere all'ennesima pantomima della figlia che, presto o tardi, ricadr\u00e0 nei suoi vizi. Madeline non condivide questa sua lettura e lo invita a fidarsi di sua figlia, lasciando intendere che \u00e8 anche compito suo sforzarsi affinch\u00e9 stia bene. Offesa dalle parole del genitore, Phoebe decide di togliere il disturbo. Sotto l'effetto della marijuana fumata in compagnia di Martin, Sandy trova il coraggio di telefonare a Lisa per chiederle come sta.\n\"La libido nel frigo\".\nTrama.\nSandy porta Lisa nel locale che abitualmente frequenta con Norman. Lisa ha lasciato William e sente il bisogno di stare accanto a Sandy. Costui non \u00e8 molto favorevole all'idea del maschio amico di una donna, ma pur di ricominciare a vedere Lisa \u00e8 disposto a tentare la strada della relazione amicale. A scuola Sandy riceve le avances di Darshani, una nuova studentessa che ha aiutato a gettare la maschera ed essere s\u00e9 stessa, ma per lui il capitolo delle storie con ragazze pi\u00f9 giovani \u00e8 chiuso. Su suggerimento di Sandy, Norman chiede scusa a Phoebe per il suo comportamento dell'altra sera. La figlia, cha adesso lavora come gelataia, riconosce i propri errori ed \u00e8 determinata a dimostrargli che pu\u00f2 finalmente camminare con le sue gambe.\nLisa invita Sandy a vedere un film a casa sua. L'uomo tiene in macchina il viagra, convinto che non gli servir\u00e0, ma Lisa beve molto vino e vuole andare a letto con lui. Sandy si precipita in macchina a prendere il medicinale, venendo sorpreso da una pattuglia di poliziotti che lo scambiano per un drogato. Dopo averlo riconosciuto come l'ex attore Sandy Kominsky, lo lasciano andare scherzandoci sopra. I propositi sessuali sono per\u00f2 svaniti perch\u00e9 l'ubriaca Lisa si \u00e8 addormentata sul water dove stava vomitando. Riconciliatosi con Phoebe, Norman telefona a Madeline che aveva posto questa condizione per poter riprendere la loro frequentazione. La donna dice di essere in partenza per Seattle e non sa quando torner\u00e0. Norman riattacca deluso, avendo capito di essere stato scaricato.\n\"Shenckman equivoca\".\nTrama.\nSandy fa conoscere Martin a Norman che non perde occasione di sottolineare come sia troppo vecchio per Mindy, facendo continue allusioni alla breve durata che avr\u00e0 la loro storia. Martin ha un attacco di cuore e viene ricoverato d'urgenza in ospedale, dove gli sono impiantati dei bypass. Tornato a casa in convalescenza, Martin confida a Sandy che da giovane nutriva ambiziosi musicali e fu suo padre a instradarlo verso la pi\u00f9 sicura carriera di insegnante. Martin invida Sandy, il quale invece ha scelto di seguire i propri sogni di attore, anche se non \u00e8 diventato una stella di primo piano.\nMemore di quanto accaduto a Martin, Lisa vorrebbe che Sandy si sottoponesse a un check up medico per scongiurare problemi cardiaci. Martin si affida alle cure del dottor Shenckman, sottoponendosi all'intera trafila degli esami di routine. Shenckman comunica a Sandy che ha una buona e una cattiva notizia da dargli. La buona notizia \u00e8 che non ha problemi al cuore, anzi il suo apparato cardiaco funziona perfettamente. La brutta notizia \u00e8 che gli \u00e8 stata trovata una macchia a un polmone che potrebbe essere cancerogena. Rinviandolo a un oncologo, Shenckman suggerisce a Sandy di trovare qualcuno che lo possa aiutare nell'eventualit\u00e0 debba intraprendere le terapie del caso.\n\"Un segreto \u00e8 rivelato e un insegnante parla\".\nTrama.\nNorman accompagna Sandy al Centro oncologico di Beverly Hills. Al momento la situazione non \u00e8 preoccupante e i medici vogliono sottoporlo a una nuova tac dopo tre mesi per valutare meglio la situazione. Mentre stanno tornando a casa, Norman chiede a Sandy di parlare della sua malattia a Mindy perch\u00e9 non \u00e8 bello nascondere un fardello del genere ai familiari. Madeline telefona a Norman perch\u00e9 \u00e8 tornata da Seattle e desidera rivederlo. Norman la mette in attesa, consultandosi con Sandy che ovviamente lo sprona a uscire con Madeline per darle una nuova chance.\nSandy arriva a scuola con il proposito di parlare a Mindy. Nel suo ufficio trova invece Martin, spinto dalla fidanzata a iscriversi al corso di teatro per avere un hobby. Dopo aver promesso a Madeline che limiter\u00e0 le spigolosit\u00e0 del suo carattere, Norman la porta nella gelateria in cui lavora Phoebe. La ragazza vuole completare il suo percorso di riconciliazione, andando a trovare la madre defunta al cimitero. Terminata la lezione, Sandy invita Martin a presentarsi ai giovani compagni di corso. L'uomo spiega di essere un insegnante in pensione e la sua speranza dopo l'infarto \u00e8 poter vedere il mondo diversamente, ma al momento non \u00e8 cambiato nulla. Sandy \u00e8 molto toccato per le parole del futuro genero, capendo che deve parlare subito con Mindy della sua malattia.\n\"Un gioco di mano perdonato\".\nTrama.\nMentre sta dividendo le medicine per la settimana e dopo essersi messaggiato con Lisa, Sandy ha uno svenimento. Allarmati perch\u00e9 non rispondeva al telefono, Mindy e Martin si precipitano a casa sua e lo trovano con una vistosa ferita sanguinante al naso. Sandy minimizza l'accaduto, senza spiegare il perch\u00e9 dello svenimento a Mindy che ignora ancora la verit\u00e0 sul suo stato di salute. Come promesso, Norman accompagna Phoebe al cimitero per leggere davanti alla tomba delle madre un elenco delle sue \"malefatte\". La defunta Eileen appare sia a Phoebe che a Norman, perdonando la figlia e dando al marito l'approvazione per Madeline.\nSandy torna alla solita vita, rifiutando le premure di Mindy che vorrebbe dargli un salvavita per avvertirla in caso di urgenza. Terminata la lezione in teatro, Sandy invita Lisa a cena e tutto sembra andare per il verso giusto. Tuttavia, una volta andati a letto, Sandy sviene nuovamente ed \u00e8 ricoverato in ospedale. Qui Mindy scopre la verit\u00e0 sul cancro, pretendendo che il padre si trasferisca a vivere da lei per poterlo assistere. Troppo orgoglioso per essere considerato malato, Sandy si dice contrario a un'ipotesi che significherebbe la perdita della propria indipendenza. Mindy \u00e8 per\u00f2 determinata a portarlo a vivere da lei, supportata in questo da Lisa.\n\"Arriva un thetan\".\nTrama.\nNorman propone a Sandy di stabilirsi a casa sua, ma l'uomo vuole affrontare la malattia da solo ed \u00e8 convinto che gli integratori basteranno a evitare ulteriori svenimenti. Per ridurre il carico di lavoro al padre, Mindy ha ingaggiato alcune star di Hollywood che si alterneranno a fare lezione al posto suo. Sandy non \u00e8 felice all'idea di essere estromesso in questo modo, ma Mindy rimarca come abbia bisogno di riposo visto che ultimamente \u00e8 apparso piuttosto irascibile. Norman si ritrova in casa il nipote Robby, figlio di Phoebe, che aveva rotto i rapporti con la famiglia perch\u00e9 adepto di Scientology. Ora che ha rotto con la setta, Robby vuole recuperare gli affetti familiari.\nSandy irrompe in aula mentre l'attrice Allison Janney sta facendo lezione. Non gradendo l'approccio di Janney, che sembra pi\u00f9 intenta a raccontarsi anzich\u00e9 insegnare qualcosa, Sandy la interrompe e resta spiazzato quando gli studenti si schierano dalla parte della donna. Norman vuole capirne di pi\u00f9 su Scientology, anche perch\u00e9 sembra che Robby non abbia completamente abbandonato la causa. Bussano alla porta due emissari della setta, chiedendo di Robby, ma Norman dice loro che non sa dove si trovi il nipote. Norman scopre che Robby ricicla denaro. Furente per quanto accaduto in teatro, Sandy riceve un ulteriore dispiacere da Lisa che gli comunica l'intenzione di cambiare citt\u00e0."}
{"id": "8191056", "revid": "287204", "url": "https://it.wikipedia.org/wiki?curid=8191056", "title": "Istmo di Fitzcarrald", "text": "Listmo di Fitzcarrald \u00e8 una striscia di terra in Per\u00f9 che mette in comunicazione i bacini dei fiumi Ucayali e Madeira (affluenti del Rio delle Amazzoni). \u00c8 stato scoperto da Carlo Ferm\u00edn Fitzcarrald, coltivatore di gomma, nell'1895 e secondo diversi storici si tratt\u00f2 della scoperta geografica pi\u00f9 importante del Per\u00f9 durante il secolo XIX.\nGeografia.\nL'istmo di Fitzcarrald comincia sul margine destro del fiume Serjal\u00ed (affluente sinistro del fiume Mishagua, che si getta nell'Urubamba, e questo a sua volta nell'Ucayali, e questo in seguito nel Rio delle Amazzoni, che finalmente sfocia nell'Oceano Atlantico). In questo punto ha un'altezza di 332 metri sul livello del mare; il cammino dell'istmo transita per 11,5\u00a0km attraverso la montagna, toccando la quota massima di 469 metri, e scendendo poi fino al fiume Caspajali, con il quale si interseca alla quota di 352 metri. Le acque di quest'ultimo scendono fino al fiume Man\u00fa, affluente del Madre de Dios, questo del Beni e questo del Madeira, che finisce anche lui nel rio delle Amazzoni.\nStoria.\nTra il 1894 e il 1895, Carlo Fermin Fitzcarrald ha esplorato la regione di Madre de Dios in cerca di alberi della gomma. Ha fatto tre viaggi partendo da Iquitos: per il primo ha mobilitato 300 persone risalendo l'Ucayali, seguendo per l'Urubamba, fino alle fonti del fiume Camisea. Ha saputo dai locali che esisteva un fiume che scorreva parallelo al Camisea, ma in senso contrario. \u00c8 partito alla sua ricerca, aprendosi passo nella giungla e trasportando utensili e canoe. Localizzato il passo, sono discesi per i fiumi Man\u00fa e Madre de Dios, arrivando fino al villaggio di Carmen, in Bolivia. Fitzcarrald si rese conto rapidamente del potenziale commerciale di quella rotta.\nIl secondo viaggio ha avuto luogo quello stesso anno, con la stessa destinazione, ma usando un tragitto differente: sono passati dal Mishagua, un altro affluente dell'Urubamba. Il terzo viaggio, fatto nel 1895, \u00e8 il pi\u00f9 conosciuto perch\u00e9 ha trasportato il piroscafo \"Contamana\", parzialmente smontato, attraverso la giungla, trascinato da circa 300 indigeni campa. Il viaggio nella giungla \u00e8 durato pi\u00f9 di due mesi, e l'imbarcazione ha percorso un tragitto di 9 chilometri, fino poterla rimetterla in acqua nel fiume Madre de Dios e scendere fino al Carmen.\nDopo l'apertura del passo, Fitzcarrald ha stabilito relazioni commerciali con altri grandi coltivatori di gomma (Antonio Mucca Diaz, Nicolas Suarez...), che erano interessati a trasportare i propri carichi attraverso l'istmo di Fitzcarraldo.\nStato odierno.\nDopo la febbre del caucci\u00f9, la regione di Madre de Dios ha perso la sua importanza commerciale e l'istmo di Fitzcarrald \u00e8 caduto in disuso. Nonostante questo, continua ad essere considerato un passo strategico e esistono progetti per la sua riabilitazione, tanto come cammino terrestre, come in forma di canale fluviale che permetta di superare il dislivello di 20 m tramite un sistema di chiuse."}
{"id": "8191058", "revid": "110157", "url": "https://it.wikipedia.org/wiki?curid=8191058", "title": "F. League 2017-2018", "text": "La F. League 2017-2018 \u00e8 stata l'11\u00aa edizione della massima divisione giapponese di calcio a 5. La stagione regolare ha preso avvio il 10 giugno 2017 e si \u00e8 conclusa l'8 gennaio 2018, prolungandosi fino al 21 gennaio con la disputa delle partite di spareggio.\nPlay-off.\nPrimo turno.\nAl primo turno dei play-off sono qualificate tutte le societ\u00e0 giunte dal secondo al quinto posto, in caso di parit\u00e0 si qualifica la miglior classificata al termine della stagione regolare.\nSecondo turno.\nAl secondo turno dei play-off sono qualificate le due societ\u00e0 vincenti del turno precedente, in caso di parit\u00e0 si qualifica la miglior classificata al termine della stagione regolare.\nFinale.\nAlla finale sono qualificate la vincitrice della stagione regolare e quella del secondo turno, in caso di parit\u00e0 al termine delle due gare vince la prima classificata."}
{"id": "8191059", "revid": "123452232", "url": "https://it.wikipedia.org/wiki?curid=8191059", "title": "Jonathan Gonz\u00e1lez", "text": ""}
{"id": "8191083", "revid": "3115", "url": "https://it.wikipedia.org/wiki?curid=8191083", "title": "Collezione Henry Hottinger", "text": "La Collezione Hottinger \u00e8 una collezione di strumenti musicali creata da Henry Hottinger, nato il 4 febbraio 1885 a New York e morto il 19 marzo 1979 a Stamford.\nStoria.\nHenry Hottinger fu fondatore e membro della Wertheim &amp; Co., una societ\u00e0 di banchieri d'investimento, che era anche molto interessata agli strumenti musicali. Accumul\u00f2 la collezione pi\u00f9 famosa di violini rari della met\u00e0 del XX secolo.\nCitazioni.\n\"... Uno dei grandi collezionisti di violini di tutti i tempi.\" - Cozio.com"}
{"id": "8191085", "revid": "585241", "url": "https://it.wikipedia.org/wiki?curid=8191085", "title": "L\u00edn-Zh\u00e8ng Yu\u00e8'\u00e9", "text": ""}
{"id": "8191086", "revid": "585241", "url": "https://it.wikipedia.org/wiki?curid=8191086", "title": "Lam-Cheng Yuet-ngor", "text": ""}
{"id": "8191091", "revid": "271907", "url": "https://it.wikipedia.org/wiki?curid=8191091", "title": "Sacrario degli Slavi", "text": ""}
{"id": "8191092", "revid": "116402470", "url": "https://it.wikipedia.org/wiki?curid=8191092", "title": "Stimulus", "text": "In economia, lo stimolo (\"stimulus\") si riferisce ai tentativi di utilizzare la politica monetaria o fiscale (o politiche di stabilizzazione in generale) per stimolare l'economia. Lo stimolo pu\u00f2 anche riferirsi a politiche monetarie come l'abbassamento dei tassi di interesse e l'allentamento quantitativo.\nUno stimolo viene talvolta chiamato colloquialmente \"innesco della pompa\" o \"innesco della pompa\", Negli anni '30, il presidente Herbert Hoover fu accusato di \"innesco della pompa\", e il presidente Franklin D. Roosevelt us\u00f2 il termine con connotazione positiva.\nConcetto.\nSpesso, l'assunto di base \u00e8 che, a causa di una recessione, la produzione e l'occupazione sono molto al di sotto del loro potenziale sostenibile (vedi NAIRU) a causa della mancanza di domanda. Si spera che ci\u00f2 venga corretto aumentando dunque la domanda stessa e che eventuali effetti collaterali negativi dello stimolo siano lievi.\nLo stimolo fiscale si riferisce all'aumento del consumo o dei trasferimenti pubblici o alla riduzione delle tasse. In effetti ci\u00f2 significa aumentare il tasso di crescita del debito pubblico, tranne per il fatto che in particolare i keynesiani spesso assumono che lo stimolo provocher\u00e0 una crescita economica sufficiente a colmare tale lacuna parzialmente o completamente, secondo l'effetto effetto del moltiplicatore teorizzato da J.M. Keynes.\nLo stimolo monetario si riferisce alla riduzione dei tassi di interesse, all'allentamento quantitativo (anche noto come \"quantitive easing\") o ad altri modi per aumentare la quantit\u00e0 di denaro o credito.\nVedute degli economisti.\nMilton Friedman ha sostenuto che la Grande Depressione \u00e8 stata causata dal fatto che la Federal Reserve non ha contrastato l'improvvisa riduzione della massa monetaria e della sua velocit\u00e0. Ben Bernanke ha invece sostenuto che il problema era invece la mancanza di credito, non la mancanza di denaro, e quindi, durante la crisi finanziaria, la Federal Reserve guidata da Bernanke ha fornito credito aggiuntivo, non ulteriore liquidit\u00e0 (denaro), per stimolare l'economia. Jeff Hummel ha analizzato le diverse implicazioni di queste due spiegazioni contrastanti. Il presidente della Federal Reserve Bank di Richmond, Jeffrey Lacker, con Renee Haltom, ha criticato la soluzione Bernanke perch\u00e9 \"incoraggia un'eccessiva assunzione di rischi e contribuisce all'instabilit\u00e0 finanziaria\".\nSpesso si sostiene che lo stimolo fiscale in genere aumenta l'inflazione e quindi deve essere contrastato tipicamente da una Banca centrale: quindi solo lo stimolo monetario potrebbe funzionare. Controargomentazioni affermano che se il gap di produzione \u00e8 sufficientemente elevato, il rischio di inflazione \u00e8 basso o che nelle depressioni l'inflazione \u00e8 troppo bassa ma le banche centrali non sono in grado di raggiungere il tasso di inflazione richiesto senza stimolo fiscale da parte del governo.\nLo stimolo monetario \u00e8 spesso considerato pi\u00f9 neutrale: la riduzione dei tassi di interesse rende redditizi ulteriori investimenti, ma solo gli investimenti pi\u00f9 aggiuntivi, mentre lo stimolo fiscale in cui il governo decide che gli investimenti possono portare al populismo o alla corruzione. D'altro canto, il governo pu\u00f2 anche prendere in considerazione le esternalit\u00e0, come il modo in cui nuove strade o ferrovie avvantaggiano gli utenti che non pagano per loro e scegliere investimenti che sono ancora pi\u00f9 vantaggiosi anche se non redditizi.\nTipicamente i keynesiani sono particolarmente fortemente favorevoli allo stimolo, mentre gli austriaci e gli economisti delle aspettative razionali sono avversi, mentre gli economisti mainstream hanno posizioni intermedie."}
{"id": "8191095", "revid": "731511", "url": "https://it.wikipedia.org/wiki?curid=8191095", "title": "Kurt Suzuki", "text": "Carriera.\nMinor League (MiLB).\nSuzuki \u00e8 nato a Wailuku nelle Hawaii, di origine giapponese \u00e8 uno statunitense di quarta generazione. Frequent\u00f2 la Henry Perrine Baldwin High School nella sua citt\u00e0 natale. Dopo essersi diplomato, si iscrisse alla California State University di Fullerton, California e da l\u00ec venne selezionato nel 2\u00ba turno del draft MLB 2004 dagli Oakland Athletics, che lo assegnarono nella classe A-breve. Pass\u00f2 nel 2005 alla classe A-avanzata e nel 2006 venne promosso nella Doppia-A.\nMajor League (MLB).\nSuzuki debutt\u00f2 nella MLB il 12 giugno 2007, al Minute Maid Park di Houston contro gli Houston Astros. Il 10 settembre, batt\u00e9 il suo primo grand slam, contro i Mariners. Concluse la stagione con 68 partite disputate nella MLB e 55 nella Tripla-A.\nIl 23 luglio 2010, Suzuki rinnov\u00f2 con gli Athletics con un contratto quadriennale dal valore complessivo di 16.25 milioni di dollari.\nIl 3 agosto 2012, gli Athletics scambiarono Suzuki con i Washington Nationals per il giocatore di minor league David Freitas.\nIl 22 agosto 2013, i Nationals scambiarono Suzuki nuovamente con gli Athletics per il giocatore di minor league Dakota Bacus. Al termine della stagione divenne free agent per la prima volta.\nIl 23 dicembre 2013, Suzuki firm\u00f2 un contratto con i Minnesota Twins. Nel 2014 venne convocato per la prima volta per l'All-Star Game. Il 31 luglio, Suzuki rinnov\u00f2 con gli Athletics con un contratto biennale. Divenne free agent a stagione 2016 conclusa.\nIl 30 gennaio 2017, Suzuki firm\u00f2 un nuovo contratto di un anno per 1.5 milioni di dollari con gli Atlanta Braves. Il 23 settembre, Suzuki accett\u00f2 un'estensione del contratto per un anno per 3.5 milioni di dollari con i Braves.\nIl 20 novembre 2018, i Washington Nationals annunciarono l'ingaggio di Suzuki con un contratto biennale del valore complessivo di 10 milioni di dollari.\nIl 23 ottobre 2019, Suzuki divenne il primo hawaiano a battere un home run durante le World Series. I Nationals vinsero il titolo battendo gli Houston Astros per quattro gare a tre. Divenne free agent al termine della stagione 2020.\nIl 15 gennaio 2021, Suzuki firm\u00f2 un contratto annuale del valore di 1.5 milioni di dollari con i Los Angeles Angels."}
{"id": "8191097", "revid": "1310927", "url": "https://it.wikipedia.org/wiki?curid=8191097", "title": "Tomeu Nadal", "text": ""}
{"id": "8191121", "revid": "1186766", "url": "https://it.wikipedia.org/wiki?curid=8191121", "title": "John Langdon", "text": ""}
{"id": "8191122", "revid": "1186766", "url": "https://it.wikipedia.org/wiki?curid=8191122", "title": "Rufus King", "text": ""}
{"id": "8191125", "revid": "1186766", "url": "https://it.wikipedia.org/wiki?curid=8191125", "title": "James McHenry", "text": ""}
{"id": "8191131", "revid": "1699816", "url": "https://it.wikipedia.org/wiki?curid=8191131", "title": "Veronica Star", "text": ""}
{"id": "8191136", "revid": "486946", "url": "https://it.wikipedia.org/wiki?curid=8191136", "title": "Sotto il burqa (film)", "text": ""}
{"id": "8191138", "revid": "124123", "url": "https://it.wikipedia.org/wiki?curid=8191138", "title": "Dirk Baert", "text": "Carriera.\nDirk Baert ottenne il suo primo successo in carriera nel 1968, quando divenne campione nazionale nella gara di 1 km. Nello stesso anno partecip\u00f2 ai Giochi Olimpici in Messico, dove concluse al diciottesimo posto. \nTre anni dopo ai Campionati del mondo di Varese, Baert vinse la medaglia d'oro nell'inseguimento individuale professionisti. Nella stessa competizione vinse altre due medaglie di bronzo: ai Mondiali di Marsiglia del 1972 (perdendo solo contro il britannico Hugh Porter e il suo connazionale Ferdinand Bracke) e ai Mondiali di Liegi del 1975 (cedendo solo all'olandese Roy Schuiten e al norvegese Knut Knudsen). \nPartecip\u00f2 anche a gare su strada, vincendo i criteri di Deerlijk nel 1970, Beveren nel 1972, Lessines nel 1977, Halle-Ingooigem nel 1978 e Torhout nel 1981. Inoltre, vinse numerose medaglie ai campionati nazionali su pista, tra cui otto d'oro. "}
{"id": "8191139", "revid": "767487", "url": "https://it.wikipedia.org/wiki?curid=8191139", "title": "Charles Manson Superstar", "text": "Charles Manson Superstar \u00e8 un film documentario del 1989 diretto da Nikolas Schreck, che tratta di Charles Manson e dei suoi seguaci.\nGran parte del documentario (l'intera intervista a Manson) venne filmato nel carcere di San Quintino. Nikolas e Zeena Schreck sono le voci narranti mentre scorrono le immagini e la musica suona in sottofondo. Ci sono brevi riprese dello Spahn Ranch, e un breve estratto di un'intervista al neonazista James Nolan Mason circa il gruppo terroristico \"Universal Order\". La colonna sonora del documentario \u00e8 composta dai brani \"Death and Resurrection\" di Olivier Messiaen, \"Lucifer Rising\" di Bobby Beausoleil, \"Apocalypsis\" di Krzysztof Penderecki, \"Fill Your Heart\" di Biff Rose (nella versione di Tiny Tim) e \"The Satanic Mass\" di Anton LaVey oltre alle canzoni di Manson \"Clang Bang Clang\" e \"Mechanical Man\" tratte dall'album \"\"."}
{"id": "8191140", "revid": "402993", "url": "https://it.wikipedia.org/wiki?curid=8191140", "title": "Olympiakos B.C. B Development Team", "text": "L'Olympiacos B.C. B Development Team (nomi alternativi: Olympiacos II, Olympiacos 2), noto per ragioni di sponosrizzazione come Olympiacos B.C. B Piraeus Bank \u00e8 una societ\u00e0 cestistica greca avente sede nella citt\u00e0 di Pireo, Attica. Fondata nel 2019, \u00e8 la squadra riserve dell'Olympiakos.\nStoria.\nL'Olympiacos Basketball Club B \u00e8 stato fondato nel 2019 come la squadra delle riserve della squadra greca dell'Olympiakos Piraeus che partecipa all'Eurolega. Per la sua stagione inaugurale, il club \u00e8 stato registrato nell'A2 Ethniki, il secondo livello del campionato greco. Il 3 ottobre 2019 la squadra ha annunciato un contratto di sponsorizzazione con la Piraeus Bank.\nLa prima stagione del nuovo club ha visto la squadra guidata da D\u012bm\u012btr\u012bs Tsaldar\u012bs impegnata nella A2 Basket League 2019-2020, la quale tuttavia \u00e8 stata interrotta a causa della pandemia di COVID-19 con i biancorossi al sesto posto (considerando anche i 6 punti di penalizzazione ereditati dalla stagione precedente dell'Olympiakos).\nL'anno seguente, l'Olympiakos B ha chiuso la poule promozione della A2 Basket League 2020-2021 al secondo posto, ma ha poi vinto i play-off ed \u00e8 dunque salito nella massima serie. Questa promozione \u00e8 stata sfruttata dalla prima squadra dell'Olympiakos (che nelle due stagioni precedenti aveva militato solo in Eurolega) per tornare a partecipare al campionato di A1 dopo la retrocessione a tavolino di due anni prima.\nRoster 2020-2021.\n\"Aggiornato al 3 ottobre 2020.\""}
{"id": "8191159", "revid": "21583", "url": "https://it.wikipedia.org/wiki?curid=8191159", "title": "Feng qiu huang", "text": "Feng qiu huang (, lett. \"La prigione delle fenici\"; titolo internazionale Untouchable Lovers, anche nota come \"The Phoenix Prison\") \u00e8 una serie televisiva cinese trasmessa su Hunan TV dal 14 gennaio al 16 aprile 2018. \u00c8 tratta dall'omonimo romanzo di Tianyi Youfeng.\nTrama.\nPer rovesciare il tiranno Liu Ziye, un'organizzazione segreta sostituisce la sorella del sovrano, Liu Chuyu, con una sua sosia e propria discepola, Zhuque. La ragazza incontra cos\u00ec i paggi e compagni di studi della principessa, tra i quali Rong Zhi, di cui s'innamora, anche se lui \u00e8 in realt\u00e0 una spia del Wei Settentrionale. Durante la permanenza a palazzo, Zhuque scopre di essere la gemella della principessa, abbandonata da piccola perch\u00e9 maledetta; viene anche respinta da Rong Zhi e il loro rapporto si deteriora. Durante il colpo di Stato, resosi conto di amare Zhuque, Rong Zhi finge la propria morte affinch\u00e9 lei non possa dimenticarlo.\nIn una storia alternativa, Liu Chuyu, principessa del Liu Song, viene data in sposa al principe reggente del Wei Settentrionale, Rong Zhi, ma l'amore nascente tra i due viene messo alla prova da malintesi e complotti."}
{"id": "8191160", "revid": "599013", "url": "https://it.wikipedia.org/wiki?curid=8191160", "title": "Ole Christian Veiby", "text": ""}
{"id": "8191177", "revid": "1765749", "url": "https://it.wikipedia.org/wiki?curid=8191177", "title": "Trust Bank Building", "text": "Il Trust Bank Building \u00e8 un grattacielo di Johannesburg in Sudafrica. Aperto nel 1970, raggiunge un'altezza di 140 metri. L'edificio, prima di essere venduto per 6,4 milioni di rand sudafricani nel febbraio 2003, ha ospitato i quartier generali della Trust Bank of South Africa."}
{"id": "8191188", "revid": "599013", "url": "https://it.wikipedia.org/wiki?curid=8191188", "title": "Nikolaj Grjazin", "text": "Dal 2020 gareggia nel campionato WRC-2 per la squadra Hyundai Motorsport.\nAnche suo padre Stanislav era un pilota di rally, campione russo nel 2001, e ha un fratello, Vasilij, a sua volta pilota di rally e di rallycross.\nCarriera.\n2015\u20132018: le serie minori e l'ERC.\nNel 2015 partecip\u00f2 al campionato lettone e ad altre serie minori con una Peugeot 208 R2 e a fine stagione esord\u00ec nel Campionato europeo partecipando al \"Rallye International du Valais\", in Svizzera, con una \u0160koda Fabia R5. Inizi\u00f2 sin dagli esordi il sodalizio con il copilota Jaroslav F\u00ebdorov, suo connazionale, che dura tuttora.\nNel 2016 continu\u00f2 sulla falsariga dell'anno precedente, intensificando la sua presenza nell'Europeo, dove gareggi\u00f2 nelle categorie \"ERC-3\" e \"Junior\" e termin\u00f2 la stagione al quarto e al settimo posto nelle rispettive classifiche generali, sempre alla guida di una 208 R2. Nel 2017 si dedic\u00f2 sempre al campionato europeo ma nella classe principale (ERC) con una \u0160koda Fabia R5, terminando la stagione al settimo posto. Giunse inoltre secondo nel \"Baltic Rally Trophy\", serie minore organizzata dalla FIA.\nIl 2018 lo vide affermarsi nell'Europeo, disputando l'intero campionato e chiudendo al secondo posto finale alle spalle del connazionale Aleksej Luk'janjuk.\n2019: l'esordio in WRC-2.\nIl 2019 fu l'anno del suo esordio nel campionato del mondo rally, dove partecip\u00f2 alla serie WRC-2, dedicata ai piloti privati, sempre con una \u0160koda Fabia R5, conquistando il suo primo punto mondiale al rally di Finlandia, dove chiuse al decimo posto assoluto. Termin\u00f2 la stagione con un quarto posto finale nella categoria WRC-2. \nNel 2020 venne ingaggiato dalla scuderia Hyundai Motorsport N per correre nuovamente nella serie cadetta con una Hyundai i20 R5 ufficiale, concludendo a punti al in Messico con un buon settimo posto assoluto."}
{"id": "8191196", "revid": "729019", "url": "https://it.wikipedia.org/wiki?curid=8191196", "title": "Svjatoj", "text": "Svjatoj o Pjuchasaari (in russo \u0421\u0432\u044f\u0442\u043e\u0439, \u041f\u044e\u0445\u0430\u0441\u0430\u0430\u0440\u0438; in finlandese \"Pyh\u00e4saari \" \"isola santa\") \u00e8 un'isola dell'arcipelago di Valaam situata nella parte settentrionale del lago Ladoga. Anticamente era anche chiamata Pjucha Sara, Pjucha e Ygrjumyj (\u041f\u044e\u0445\u0430 \u0421\u0430\u0440\u0430, \u041f\u044e\u0445\u0430, \u0423\u0433\u0440\u044e\u0301\u043c\u044b\u0439).\nAmministrativamente fa parte del Sortaval'skij rajon della Repubblica di Carelia, nel Circondario federale nordoccidentale, in Russia. Svjatoj si trova a nord-est dell'isola di Valaam, tra quest'ultima e le isole Bajevye.\nStoria.\nAlcune leggende narrano che il monaco Aleksandr Svirsky decise di ritirarsi per 10 anni su Svjatoj dopo essersi stabilito su Valaam.\nNel XVIII secolo vi fu eretto un monastero e poco dopo una chiesa in onore del monaco. \u00c8 ancora visitabile la grotta dove viveva Sant'Aleksandr Svirskij; una massiccia croce di legno si trova vicino all'ingresso della grotta."}
{"id": "8191209", "revid": "757396", "url": "https://it.wikipedia.org/wiki?curid=8191209", "title": "Supercoppa di Polonia 2018 (pallacanestro)", "text": "La Supercoppa di Polonia 2018 \u00e8 la 13\u00aa Supercoppa di Polonia di pallacanestro maschile.\nLa partita \u00e8 stata disputata il 29 settembre 2018 presso l'Hala GOSiR di Gniezno tra il , campione di Polonia 2017-18 e il vincitore della Coppa di Polonia 2018."}
{"id": "8191228", "revid": "1318658", "url": "https://it.wikipedia.org/wiki?curid=8191228", "title": "Funk and Wagnalls", "text": "Funk and Wagnalls (nota anche come Funk &amp; Wagnalls) \u00e8 stata una casa editrice statunitense nota per i propri dizionari, vocabolari ed enciclopedie, fra i quali in particolare \"A Standard Dictionary of the English Language\" (1\u00aa edizione nel 1893-1895) e il \"Funk &amp; Wagnalls Standard Encyclopedia \" (in 25 volumi, 1\u00aa edizione pubblicata nel 1912), rinominato \"Funk &amp; Wagnalls New Standard Encyclopedia\" nel '97.\nLa I.K. Funk &amp; Company, fondata nel 1875, dopo due anni mut\u00f2 denominazione in Funk &amp; Wagnalls Company, successivamente in Funk &amp; Wagnalls Inc., ed, infine, in Funk &amp; Wagnalls Corporation.\nStoria.\nIsaac Kaufmann Funk fond\u00f2 l\"azienda nel 1875 come I.K. Funk &amp; Company. Due anni pi\u00f9 tardi, Adam Willis Wagnalls, compagno di classe di Funk al Wittenberg College, divenne socio dell'azienda che mut\u00f2 il proprio nome Funk &amp; Wagnalls Company.\nNei primi anni di attivit\u00e0, la Funk &amp; Wagnalls si concentr\u00f2 nell'editoria di testi religiosi.\nLa stampa del \"The Literary Digest\" nel 1890 segn\u00f2 l\u2019ingresso dell\u2019azienda in un nuovo segmento del mercato editoriale, quello dei dizionari e delle enciclopedie. A tale testo seguirono la prima edizione del \"The Standard Dictionary of the English Language\" (in 2 volumi fra il 1893 e il 1895), e della \"Funk &amp; Wagnalls Standard Encyclopedia\" nel 1912.\nIsaac K. Funk era nel frattempo divenuto caporedattore, impegnato nell'edizione del \"New Standard Unabridged Dictionary of the English Language\", opera che vide la luce nel 1913 e fu riveduta nel '43 da Charles Earl Funk. Il contenuto era largamente ispirato a quello della \"Chambers's Encyclopaedia\".\nNel 1925, Wilfred J. Funk, figlio di Isaac Funk, divenne il presidente del gruppo, posizione che mantenne fino al 1940. La casa editrice Unicorn Press, in seguito nota come Standard Reference Work Publishing Co., acquis\u00ec i diritti d'autore relativi all'enciclopedia ed inizi\u00f2 a distribuirla regolarmente nei supermercati, sostenendo l'iniziativa con una specifica campagna promozionale.\nNei primi anni '70, i supermercati del MidWest (ad es. Jewel Grocers di Chicago) tennero in vendita quattro volumi a rotazione, sostituendo via via il primo numero con l'ultimo pubblicato fino all'ultimo delle serie.\nIl primo numero fu lanciato ad un prezzo promozionale di 0.99 dollari, mentre gli altri furono in vendita al prezzo di 2.99 dollari. A fine serie il prezzo fu aumentato per adeguarsi alla tasso d'inflazione a due cifre durante la stagflazione del '73, mentre gi\u00e0 da tempo i numeri pubblicati non presentavano pi\u00f9 i bordi con rifiniture color oro.\nLa pubblicazione settimanale e la rarit\u00e0 delle copie svolgevamo anche la funzione di attrarre e fidelizzare i collezionisti a vantaggio dei centri della grande distribuzione nei quali i volumi erano in vendita.\nNel 1965, la Funk &amp; Wagnalls Co. fu ceduta al Reader's Digest. A questo primo passaggio segu\u00ec una successione di trasferimenti della titolarit\u00e0 dell'azienda: nel 1971 Funk and Wagnalls, Incorporated fu ceduta a Dun &amp; Bradstreet, che, ad eccezione della Funk &amp; Wagnalls New Encyclopedia, cedette a editori terzi i diritti su tutte le altre opere. Nel 1981, l\u2019azienda fu rilevata da un gruppo di dipendenti che quattro anni pi\u00f9 tardi la cedettero alla Field Corporation. Nel 1991 l'azienda fu venduta a K-III Holdings, Inc, divenendo due anni dopo titolare dei diritti del \"World Almanac\".\nNel '98 apparve la prima edizione online nel dominio \"unkandwagnalls.com\", curato dalla divisione informatica di Primedia Inc. (ex K-III Holdings). Tale sito fu chiuso nel 2001.\nNel '99 Primedia Inc. divenne parte della Ripplewood Holdings e, nel 2007, membro della Reader's Digest Association. Nel 2009, la ditta Funk &amp; Wagnalls fu acquisita dalla \"World Book Encyclopedia\".\nFunk &amp; Wagnalls rilasci\u00f2 a Microsoft la licenza di impiegare i testi dell'enciclopdia per la prima edizione dell\"Encarta\", a seguito del fallimento della trattativa per i diritti d'autore sui testi dell'Encyclop\u00e6dia Britannica e della \"World Book Encyclopedia\".\nNegli anni successivi, i testi dell\"'Encarta\", pubblicati con licenza della Funk &amp; Wagnalls Inc., furono gradualmente sostituiti da contenuti autoprodotti dalla casa madre Microsoft."}
{"id": "8191236", "revid": "1318658", "url": "https://it.wikipedia.org/wiki?curid=8191236", "title": "Georges Ory", "text": "Biografia.\nOry frequent\u00f2 l'universit\u00e0 a Parigi, dove consegu\u00ec la laurea in scienze politiche e in legge. Successivamente si dedic\u00f2 al giornalismo, collaborando a diversi quotidiani e periodici. Intraprese anche l\u2019attivit\u00e0 politica, che svolse nel Partito Radicale. Nel 1933 spos\u00f2 Suzanne Crozier. Nel 1935 divenne consigliere del Dipartimento della Senna in rappresentanza del III \"arrondissement\" di Parigi. Entrato nell\u2019\"Union Rationaliste\", dopo avere incontrato Prosper Alfaric fond\u00f2 con lui a Parigi nel 1949 il \"Cercle Ernest Renan\", dedito alla critica biblica e agli studi sulle origini del cristianesimo. Ory ader\u00ec alla teoria del mito di Ges\u00f9 e scrisse sull'argomento numerosi articoli e alcuni libri. Diventato presidente del circolo Ernest Renan, nel 1971 si dimise e si ritir\u00f2 sulla Costa Azzurra, dove continu\u00f2 a scrivere articoli per le pubblicazioni del circolo."}
{"id": "8191245", "revid": "1543377", "url": "https://it.wikipedia.org/wiki?curid=8191245", "title": "Episodi di Profiling (nona stagione)", "text": "La nona stagione della serie televisiva Profiling, composta da 10 episodi, \u00e8 stata trasmessa in prima visione in Francia da TF1 dal 10 gennaio al 7 febbraio 2019.\nIn Italia la stagione \u00e8 stata trasmessa in prima visione satellitare su Fox Crime, canale a pagamento della piattaforma Sky dal 21 febbraio al 21 marzo 2019."}
{"id": "8191250", "revid": "363629", "url": "https://it.wikipedia.org/wiki?curid=8191250", "title": "Traduzione in medicina", "text": " \nLa traduzione in ambito medico consiste nella traduzione di documenti di varia natura per la sanit\u00e0, per i dispositivi medici e per il marketing, oppure per la documentazione clinica, normativa e tecnica \u2013 come, ad esempio, materiale informativo, bollettini medici, foglietti illustrativi, ecc. La maggior parte dei paesi richiede alle aziende e alle organizzazioni di tradurre nella propria lingua le pubblicazioni e le etichette dei dispositivi medici e dei prodotti farmaceutici. Per la documentazione riguardante la sperimentazione clinica spesso \u00e8 richiesta la traduzione per medici specialisti, pazienti e rappresentanti legali. Le autorizzazioni alla commercializzazione devono essere obbligatoriamente tradotte. Oltre alle abilit\u00e0 linguistiche, la traduzione medica necessita una formazione specialistica e una profonda conoscenza della materia per la natura altamente tecnica, sensibile e regolamentare dei testi medici.\nProcesso.\nLe fasi della traduzione medica includono:\nLe societ\u00e0 di traduzione possono tenere sotto controllo sia la gestione del progetto che gli aspetti linguistici. \nStandard e qualit\u00e0.\nLa natura delicata dei testi medici esige un controllo accurato sulla qualit\u00e0 della traduzione. L\u2019industria medica internazionale \u00e8 fortemente regolamentata e le aziende che devono tradurre la documentazione scelgono di consuetudine societ\u00e0 di traduzione certificate o conformi a uno o pi\u00f9 dei seguenti standard:\nIn seguito alle numerose specificit\u00e0, norme e controversie in ambito delle traduzioni mediche sono state create alcune societ\u00e0 specializzate in questo settore. Questo tipo di aziende tratta esclusivamente traduzioni legate all'ambito medico; inoltre, alcuni professionisti supervisionano i processi traduttivi per conto di tali aziende."}
{"id": "8191259", "revid": "599013", "url": "https://it.wikipedia.org/wiki?curid=8191259", "title": "Traduzione amatoriale", "text": "Per traduzione amatoriale (oppure traduzione generata dagli utenti ) si intende una traduzione non ufficiale di varie forme di produzioni scritte o multimediali realizzate da fan, spesso in una lingua per la quale non \u00e8 ancora stata resa disponibile la traduzione ufficiale. Generalmente gli appassionati non hanno una formazione al pari dei traduttori professionisti, ma partecipano volontariamente a progetti di traduzione a seconda dei loro interessi per specifici generi audiovisivi, serie TV, film ecc.\nTipologie di traduzione amatoriale.\nTra le diverse aree che sono oggetto d\u2019interesse per la traduzione degli appassionati spiccano:\nStoria.\nLa traduzione amatoriale di materiale audiovisivo, in particolare il sottotitolaggio di anime, risale agli anni ottanta. O\u2019Hagan (2009) sostiene che il fenomeno si \u00e8 sviluppato come forma di protesta contro \u201cgli innumerevoli doppiaggi degli anime (che vengono trasmessi al di fuori del Giappone)\u201d, che hanno spinto i fan alla ricerca di versioni pi\u00f9 fedeli in tempi brevi.\nI primi tentativi del sottotitolaggio e doppiaggio amatoriale comportavano la manipolazione delle cassette VHS, con un conseguente grande dispendio di tempo e denaro. Lupin III, prodotto negli Stati Uniti alla met\u00e0 degli anni ottanta, \u00e8 stato il primo esempio riconosciuto di fansub, che richiese circa un centinaio di ore di lavoro per ogni episodio per essere sottotitolato.\nRisvolti sociali.\nL\u2019evoluzione dell\u2019industria culturale, i progressi tecnologici e l\u2019espansione di piattaforme online hanno contribuito alla crescita della traduzione amatoriale. Di conseguenza sono aumentate le comunit\u00e0 volontarie di traduzione, cos\u00ec come le variet\u00e0 dei contenuti che vengono tradotti. Non ci sono dubbi sul fatto che i maggiori beneficiari di queste traduzioni siano il pubblico televisivo, i lettori e gli appassionati di \"videogames,\" che sono consumatori abituali di vari prodotti della cultura di massa, dal momento in cui \u00e8 stata data loro la possibilit\u00e0 di ricevere dalle culture straniere delle fonti d\u2019informazioni di prima mano. Di queste traduzioni beneficiano anche le industrie collegate al divertimento e alla cultura, poich\u00e9 in questo modo i loro prodotti godono di visibilit\u00e0 a livello mondiale, dando origine a fenomeni di immersione o assimilazione culturale. Ciononostante, c\u2019\u00e8 chi considera la traduzione amatoriale come una potenziale minaccia per la traduzione professionale. Infatti, le \u201ccomunit\u00e0 di traduzione\u201d costituite da fan hanno un valore aggiunto, ovvero sono costruite sullo spirito di condivisione, sul volontariato, sull'attitudine al \u201cfai-da-te\u201d e, soprattutto, sulla passione e l'entusiasmo per lo stesso obiettivo. Come molte professioni basate sulla specializzazione e sull'arte, avere una grande esperienza e conoscenze connesse a questi settori sono altamente richieste nell\u2019industria della traduzione. Pertanto, la traduzione amatoriale non pu\u00f2 essere considerata una minaccia. Al contrario, la traduzione amatoriale porta con s\u00e9 un duplice vantaggio: infatti, questa rappresenta sicuramente un\u2019esperienza utile per i traduttori amatoriali che sviluppano una discreta preparazione a prescindere che vogliano trasformare il loro hobby in un lavoro; ma anche i traduttori professionisti ne possono trarre beneficio, in quanto potrebbero utilizzare le traduzioni amatoriali come fonti da consultare quando si imbattono in progetti di traduzione simili. Inoltre, \u00e8 importante sottolineare che l\u2019evoluzione della traduzione amatoriale ha portato all\u2019ampliamento dei contenuti che vengono interessati da questo fenomeno, che non si limitano pi\u00f9 solo ai film, video giochi e fanfiction ma anche altre tipologie che sono apparse negli ultimi anni, tra cui: corsi di formazione, discorsi politici e reportage critici di notizie. Ci\u00f2 infonde un nuovo significato alla traduzione amatoriale, estendendone la valenza di intrattenimento fino a far acquisire al fenomeno un valore sociale. Proprio come afferma Henry Jenkins: \u201cSe ha ragione Buckingham, allora un modo in cui la cultura popolare pu\u00f2 portare a un maggiore senso civico \u00e8 dando alle persone la possibilit\u00e0 di interagire con il potere a livello micro, di esercitare il controllo su mondi immaginari. \u00c8 di nuovo in questo contesto che la cultura popolare pu\u00f2 spianare la strada a una cultura pubblica pi\u00f9 significativa; in questo caso, l\u2019esempio pi\u00f9 efficace viene dal mondo dei video game\u201d. In quanto fenomeno emerso di recente, che dipende dai progressi dell\u2019infrastruttura Internet, non \u00e8 incentrato sull\u2019interesse del singolo come era in origine, ma acquisisce visibilit\u00e0 di fronte all\u2019intera societ\u00e0. Bisogna dunque ammettere che in qualche modo la traduzione amatoriale \u00e8 un trend inevitabile.\nProblemi riguardanti copyright e censura.\nSpesso il confine tra traduzione amatoriale e attivit\u00e0 che costituiscono una violazione del copyright \u00e8 labile, perch\u00e9 solitamente i fan traducono film, videogiochi, fumetti, ecc. senza richiedere i dovuti permessi ai detentori del copyright. Vari studi condotti sull'argomento hanno dimostrato che i traduttori amatoriali svolgono questa attivit\u00e0 perch\u00e9 sono appassionati delle opere che traducono e vogliono aiutare altri fan ad accedere a tali materiali. I proprietari dei copyright spesso tollerano la traduzione amatoriale in quanto pu\u00f2 contribuire a far conoscere i loro prodotti a un pubblico pi\u00f9 ampio. "}
{"id": "8191260", "revid": "585241", "url": "https://it.wikipedia.org/wiki?curid=8191260", "title": "Inno (liturgia)", "text": "Nella liturgia cristiana, un inno \u00e8 una composizione musicale destinata al canto a lode di Dio e dei santi. Generalmente l'inno \u00e8 in versi, ma sono ritenuti inni anche testi in prosa, come il \"Gloria in excelsis Deo\" e il Trisagio angelico.\nStoria.\nIl canto degli inni \u00e8 gi\u00e0 presente ai tempi apostolici, come testimoniano ed .\nNella Chiesa greca, Ieroteo il Tesmoteta (I secolo) \u00e8 tradizionalmente ritenuto il primo compositore di inni. Nella Chiesa latina il primo a comporre inni liturgici fu Ilario di Poitiers. Ad Alessandria Clemente compose un inno destinato ad essere cantato in chiesa. A Milano Ambrogio si distinse come innografo: buona parte degli inni del breviario si debbono ad Ambrogio e al poeta Prudenzio, tanto che nella sua Regola, Benedetto da Norcia chiama l'inno semplicemente \"ambrosianus\". \nForse come reazione all'introduzione di alcuni inni ariani, nel 563 il Concilio di Braga viet\u00f2 nell'ufficio il canto degli inni e di ogni altra composizione, permettendo solo i salmi e i cantici tratti dalla Sacra Scrittura. Si tratt\u00f2 comunque di una disciplina limitata nel tempo e nello spazio, perch\u00e9 gi\u00e0 nella stessa epoca il concilio di Tours del 567 e il concilio di Toledo del 633 considerano gli inni parte integrante dell'ufficio divino.\nA Roma gli inni devono essere stati introdotti molto pi\u00f9 tardi, perch\u00e9 non se ne trova menzione per tutto l'XI secolo e si pensa che siano entrati nell'uso nel XII secolo. Nel rito gallicano gli inni trovano un posto molto limitato: nel rito lionese sono presenti solo alla compieta e nella Settimana Santa, nel Breviario parigino del 1492 invece non compare neppure un inno. \nSotto papa Urbano VIII gli inni furono rivisti e corretti per conferire loro la purezza della lingua e del metro.\nUso.\nNel Breviario romano gli inni si cantano in tutte le ore, eccetto nel periodo che va dal Triduo pasquale fino a tutta l'ottava di Pasqua. Non si cantano inni neppure nell'ufficio dei defunti.\nA norma del Caeremoniale Episcoporum, quando l'inno incomincia con l'invocazione di Dio o del Signore, il celebrante alza le mani e poi le unisce e fa un inchino verso l'altare.\nOltre al breviario gli inni sono usati nella Messa (\"Gloria in excelsis Deo\", Trisagio angelico), nell'adorazione eucaristica (\"Pange lingua\"). Anche le sequenze sono un tipo particolare di inni. \nCon la riforma liturgica di papa Paolo VI gli inni sono stati conservati nella liturgia delle ore, anche se le traduzioni non eguagliano la bellezza delle composizioni antiche. \nInni del breviario romano.\nIl breviario romano del 1960 contiene i seguenti inni:"}
{"id": "8191264", "revid": "158913", "url": "https://it.wikipedia.org/wiki?curid=8191264", "title": "Nozomi Yamamoto", "text": ""}
{"id": "8191266", "revid": "92723", "url": "https://it.wikipedia.org/wiki?curid=8191266", "title": "Trisagio angelico", "text": ""}
{"id": "8191267", "revid": "1768939", "url": "https://it.wikipedia.org/wiki?curid=8191267", "title": "Funk&amp;Wagnalls", "text": ""}
{"id": "8191271", "revid": "1123310", "url": "https://it.wikipedia.org/wiki?curid=8191271", "title": "Istmo di Fitzcarraldo", "text": ""}
{"id": "8191284", "revid": "115109012", "url": "https://it.wikipedia.org/wiki?curid=8191284", "title": "Pusheen", "text": "Pusheen \u00e8 un personaggio immaginario ideato nel 2010 da Claire Belton e Andrew Duff per una striscia a fumetti, \"Pusheen Things\", pubblicata sul loro sito internet, \"Everyday Cute\".\nIl personaggio divenne noto per essere stato oggetto di un set di sticker per Facebook (immagini che possono essere allegate ai commenti e ai messaggi personali) nel 2013.\nPersonaggio.\nUna gattina di 15 anni bella paffutella. Sul sito ufficiale Pusheen viene descritta come un paffuto gatto soriano grigio. La striscia a fumetti originale includeva i personaggi ispirati ai due creatori, Belton e Duff, al loro cane Carm (diminutivo di \u201cCarmen\u201d) e a Pusheen, il gatto di Claire Belton che ora vive con i genitori in Oregon. Il nome Pusheen deriva dalla parola , che significa gatto in Irlandese. Qualche volta Pusheen viene affiancata dalla sorellina Stormy di 11 anni e, occasionalmente, Pusheen e Stormy sono disegnati in temi differenti come Pusheenosaurus Rex, dove Pusheen \u00e8 un dinosauro e Stormy un uovo di dinosauro. Pusheen ha anche mamma e pap\u00e0, un marito, un fratellino (di nome Pip) che ha 9 anni e due figli.\nStoria editoriale.\nPusheen \u00e8 apparso per la prima volta nel maggio 2010 all'interno della striscia a fumetti \"Pusheen Things\" sul sito internet di Claire Belton e Andrew Duff, Everyday Cute. Nel 2011, Belton e Duff hanno lanciato un sito interamente dedicato a Pusheen. Nel 2013, Belton ha pubblicato \"I Am Pusheen The Cat\", una collezione di vignette con il gatto Pusheen.\nNell'Aprile 2017 la Pusheen Corporation ha acquisito degli uffici nei sobborghi di Chicago a Park Ridge. Gli uffici sono usati come spazio di lavoro per artisti e fotografi.\nMerchandising.\nLa Pusheen Corporation inizi\u00f2 a vendere prodotti Pusheen dopo che la popolarit\u00e0 del gatto decoll\u00f2 nel luglio 2010. I primi prodotti venduti sul sito Everyday Cute sono stati ciondoli e portachiavi. Da quel momento i prodotti venduti sono aumentati e ora la Pusheen Corp collabora con diversi marchi per creare e vendere merchandise nei negozi, tra cui la nota catena americana Barnes &amp; Noble. Le vendite sono state aumentate ulteriormente grazie alla collaborazione con il sito Hey Chickadee, che nell'Aprile 2019 \u00e8 stato rimarchiato The Pusheen Shop."}
{"id": "8191286", "revid": "715366", "url": "https://it.wikipedia.org/wiki?curid=8191286", "title": "Quartetto per archi n. 15 (Schubert)", "text": "Il Quartetto per archi n. 15 in sol maggiore, D. 887, fu scritto da Franz Schubert nel giugno 1826. Fu pubblicato postumo nel 1851, come Opus 161.\nAnalisi.\nIl brano \u00e8 in quattro movimenti, ed ha una durata media di circa 50-55 minuti:\nI. Allegro molto moderato.\nQuando l'Allegro molto moderato del primo movimento inizia alternando vertiginosamente accordi maggiori e minori (in un ritmo caratteristico punteggiato, del quale molte forme riecheggeranno in tutto il quartetto) e modi, alcune battute alla volta e il movimento diventa pi\u00f9 stabile solo con l'introduzione del tema lirico principale alla battuta quattordici. Il primo movimento \u00e8 pieno di tremolandi, che portano anche alla ripetizione dell'esposizione e contiene molte altre nuove partenze per il compositore.\nCi\u00f2 pu\u00f2 includere l'uso di un motivo in terzine per collegare il primo e il secondo gruppo principale di questa forma sonata; il secondo gruppo si apre, esattamente come accade nei quintetti d'archi scritti in seguito e simile alla tecnica in alcune opere di Beethoven - non nella chiave dominante ma con un tema tranquillo nella mediante, si bemolle, con un ritmo non \"del tutto\" identico a quello del tema lirico che ha rallentato presto le cose (battuta quattordici, di nuovo) e con accompagnamento pizzicato. C'\u00e8 una transizione agitata e dominata dalla tripletta e si ascolta lo stesso tema, ora in re, con accompagnamenti di tripletta; le terzine, non il tema, continuano fino alla fine dell'esposizione e scendono gradualmente dal re basso al sol per la ripetizione, o per la seconda fine e l'inizio dello sviluppo, dove continuit\u00e0 significa il continuo mormorio di archi sommessi, costruendo per un po' lo scambio con passaggi pi\u00f9 energici, quindi introducendo versioni pi\u00f9 veloci dei ritmi punteggiati dei temi principali. Il culmine dello sviluppo porta a una ricapitolazione particolarmente tranquilla, molto diversa nella sua apertura da ci\u00f2 che avevamo sentito in origine. Nella coda l'apertura del quartetto, sia il suo ritmo che i suoi scambi maggiori/minori, hanno un'ulteriore possibilit\u00e0 di esibirsi.\nC'\u00e8 un passaggio armonico straordinariamente innovativo nel primo movimento. Tra mm. 414 e 429 Schubert prolunga il sol maggiore con una suddivisione uguale dell'ottava usando i 3\u00ba maggiori. Passare gli accordi di settima nel basso fornisce una progressione lineare regolare che collega questi terzi maggiori, il cui risultato \u00e8 una discesa in tutti i toni nel violoncello della voce di basso. Si verificano i seguenti 3\u00b0 prolungamenti principali: sol (mm. 414-416) mi bemolle (mm. 417-418) si (mm. 419-420) sol (mm. 421-422) mi bemolle (423-426). Nella misura 426 Schubert reinterpreta in modo enarmonico questa struttura di settima dominante, risolvendola come un 6\u00b0 tedesco aumentato, procedendo cos\u00ec in bVI-V-I nelle mm. 427-429.\nII. Andante un poco moto.\nIl drammatico movimento lento contiene molto in termini di ritmo di marcia e improvvise planate di violino verso l'alto seguite da cadute sulla corda pi\u00f9 bassa e ancora molto uso del tremolo.\nIII. Scherzo: Allegro vivace con trio: Allegretto.\nLo scherzo ha una struttura leggera, agile per gran parte della sua durata, prefigurando quelli di Mendelssohn. Il trio dello scherzo \u00e8 un lieve duetto accompagnato, prima tra violoncello e primo violino, poi prima violino e viola, poi di nuovo violoncello e primo violino.\nIV. Allegro assai.\nIl finale continua il coinvolgimento del primo movimento in un movimento esteso e ambiguo che potrebbe essere sonata o rond\u00f2, potrebbe essere sol maggiore o minore. Il tema iniziale \u00e8 pi\u00f9 estremo, pi\u00f9 rapido, nei suoi scambi di accordi maggiori e minori rispetto a quello del primo movimento; i suoi ritmi ricordano la tarantella, come con quello del quartetto precedente, che il movimento ricorda, ma solo in qualche modo e il movimento ha una qualit\u00e0 capricciosa.\nIl quartetto fu pubblicato per la prima volta entro il 1852, da Diabelli di Vienna.\nIncisioni.\nIl Quartetto per archi \u00e8 stato registrato da molti quartetti, tra cui:"}
{"id": "8191309", "revid": "123916093", "url": "https://it.wikipedia.org/wiki?curid=8191309", "title": "Leandro Fossi", "text": "Biografia.\nLa fase di crescita (1937-1961).\nNato e cresciuto fino all'et\u00e0 di 14 anni a Villanova, frazione di Colli al Metauro in Provincia di Pesaro e Urbino, lui e la sua famiglia si trasferirono a Fano nel 1951 dove intraprese i suoi studi al liceo scientifico.\nGrazie a una borsa di studio, pur essendo di origini povere, pot\u00e9 trasferirsi al Collegio Universitario don Nicola Mazza di Padova per frequentare la facolt\u00e0 di Economia dell'Universit\u00e0 Ca' Foscari di Venezia, dove si laure\u00f2 nel 1961.\nVita lavorativa (1961-1995).\nDopo la laurea si trasfer\u00ec a Milano, contro il volere dei genitori, dove era presente pi\u00f9 disponibilit\u00e0 di lavoro: trov\u00f2 infatti dopo poco tempo un impiego alla Edison (1962-1963) e successivamente al Comune di Milano (1963-1970).\nNel 1970 venne assunto da Piero Bassetti, dove inizi\u00f2 a far parte del primo gruppo di funzionari che prepararono le strutture della nascente Regione Lombardia, la quale aveva bisogno dell'organizzazione degli uffici, degli studi preparatori di attivit\u00e0 e della redazione del primo Statuto Regionale.\nNel 1995 and\u00f2 in pensione con qualche anno di anticipo, abbandonando quindi la carriera politica: ci\u00f2 per\u00f2 non lo ferm\u00f2, perch\u00e9 inizi\u00f2 a dedicarsi alla libera professione di commercialista, aggregandosi con uno studio al centro di Milano.\nVita privata.\nLeandro si spos\u00f2 nel 1967 con Ambretta Manna, trasferitasi a Milano dal 1963 come impiegata in una compagnia di assicurazioni. Dal matrimonio nacquero due figli: Andrea nel 1970 (Laureato in economia e commercio, esperto in diritto tributario) e Davide nel 1971 (ingegnere meccanico).\nVita da scrittore.\nLeandro Fossi fin da giovane ha sempre avuto un'inclinazione per la scrittura, passione a cui non si pot\u00e9 dedicare poich\u00e9 immerso del tutto in quella che era la sua carriera lavorativa. Nonostante questo ostacolo riusc\u00ec per\u00f2 a restare vicino a questo mondo, dove aveva prodotto diverse opere letterarie, in particolare: relazioni, paper, un libro di argomento economico e giuridico e diversi articoli pubblicati su un quotidiano economico nazionale.\nQueste opere erano state scritte con intenzione lavorativa e non con quella di \"raccontare\", perci\u00f2 non avevano niente a che fare con la voglia di scrivere romanzi e racconti.\nFossi si avvicin\u00f2 alla scrittura dopo il suo primo intervento nel novembre del 2001, utilizz\u00f2 questo suo hobby per uscire da una fase di depressione che in quel periodo dovette affrontare. Egli stesso racconta nelle sue opere il suo rapporto con la scrittura, ad esempio nel suo ultimo libro leggiamo chiaramente cosa lo ha spinto a scrivere:\nDopo aver intrapreso questo percorso creativo Leandro cominci\u00f2 a frequentare scuole di scrittura e a scrivere racconti, alcuni poi pubblicati online fin dal 2004.\nStile di scrittura.\nFossi \u00e8 come un cronista di se stesso: infatti i suoi primi due libri sono quasi totalmente autobiografiche, associate da un po' di fantasia e da una lieve nota sarcastica. L'abilit\u00e0 nella scrittura evolve di opera in opera, passando da una prosa concreta ed essenziale ad una piana, lessicalmente precisa e a tratti ironica ed accompagnata da una stesura limpida, scorrevole e concreta.\n\"Un passo troppo lungo\", pubblicato nel 2011, \u00e8 un vero e proprio romanzo con caratteristiche thriller a differenza degli altri libri scritti in precedenza. La trama infatti \u00e8 un intreccio fra affari e potere, fra cinismo di colletti bianchi senza scrupoli e di magistrati e politici senza etica professionale. \nIl vero interesse dell'autore per\u00f2 \u00e8 la descrizione, sempre un po' sottotraccia, mantenuta a basso profilo, con scetticismo, arguzia e sarcasmo.\nIl quarto ed ultimo libro, \"Anche questa \u00e8 vita\", \u00e8 completamente autobiografico e racconta della sua permanenza in ospedale: utilizzando un linguaggio estremamente piano, essenziale ed asciutto, quasi da relazione informativa, ma animato da argute osservazioni, da battute, da ritrattini di medici, infermieri e ricoverati che dividono con lui la stanza. Il libro cresce emotivamente a poco a poco e coinvolge gradualmente il lettore che alla fine si immedesima nell'ammalato."}
{"id": "8191313", "revid": "287204", "url": "https://it.wikipedia.org/wiki?curid=8191313", "title": "Campionati europei di corsa campestre 2018", "text": "Il XXV Campionato europeo di corsa campestre si \u00e8 disputato a Tilburg, nei Paesi Bassi, il 9 dicembre 2018. Il titolo maschile \u00e8 stato vinto da Filip Ingebrigtsen mentre quello femminile da Yasemin Can.\nRisultati.\nI risultati del campionato sono stati:"}
{"id": "8191318", "revid": "1345938", "url": "https://it.wikipedia.org/wiki?curid=8191318", "title": "FSK Satellite", "text": "Gli FSK Satellite sono un gruppo musicale trap italiano composto da Taxi B, Sapobully e Chiello.\nStoria.\nNascita e i due album (2017-2021).\nIl collettivo nasce nel 2017 a Venosa, provincia di Potenza, ed era composto da Sapobully (inizialmente noto come SapoHaze), Chiello, Taxi B (in precedenza noto come Disa e poi come TAXMANIA), ThugNiz\u00fc, Powv e YoungGucci. Il primo brano del collettivo \u00e8 \"Flexioni\", pubblicato su YouTube il 2 giugno 2017, a cui partecipano Sapobully, Chiello e Younggucci. Nel 2018 esce \"Zingaro\", album indipendente composto da 8 tracce, nel quale si denotano le influenze drill di Sapobully e quelle emo di Chiello.\nIl collettivo sale alla ribalta con l'album \"FSK Trapshit\", pubblicato il 12 luglio 2019 per l'etichetta Thaurus e distribuito da Universal. L'album, appartenente al filone della trap, presenta alcune influenze hardstyle, screamo ed emo. Il 6 dicembre 2019, viene pubblicata la riedizione di \"FSK Trapshit\": \"FSK Trapshit Revenge\", contenente 7 brani inediti; uno tra questi \u00e8 \"Capi della trap\", realizzato in collaborazione con Gu\u00e9 Pequeno. Grazie alla sua riedizione, \"FSK Trapshit\" ha raggiunto la sesta posizione nella Classifica FIMI Album. A gennaio 2020 l'album ha ricevuto un disco d'oro dalla Federazione Industria Musicale Italiana per aver totalizzato pi\u00f9 di 25.000 unit\u00e0 di vendita a livello nazionale, mentre nel successivo settembre ha superato il limite delle 50.000 vendite, diventando cos\u00ec disco di platino.\nAnticipato dal singolo \"Settimana al caldo\", l'11 settembre viene pubblicato il secondo album in studio del collettivo, \"Padre figlio e spirito\". Composto da quindici tracce, presenta i featuring dei rapper Sfera Ebbasta, Chief Keef e Tadoe.\nProgetti solisti (2021-oggi).\nIl 29 giugno 2021 i membri del gruppo annunciano tramite un comunicato sui loro profili social la decisione di dividersi temporaneamente e dedicarsi a progetti solisti.\nIl primo membro a far uscire una canzone solista dopo l'annuncio della loro pausa \u00e8 Taxi B, che il 17 settembre 2021 pubblica \"Sesso &amp; Soldi\", prodotto da Boss Doms, gi\u00e0 produttore di Achille Lauro.\nIl secondo membro \u00e8 Chiello, che il 24 settembre 2021 pubblica il singolo \"Quanto ti vorrei\", prodotto da Shablo. Il brano anticipa il suo primo album, \"Oceano Paradiso\", pubblicato il 15 ottobre dello stesso anno. Composto da undici tracce, presenta come unico ospite Taxi B nella traccia \"Damerino\"; le produzioni sono state affidate a Mace, Shablo, Greg Willen e Colombre. Successivamente partecipa al singolo di Sick Luke \"La strega del frutteto\" insieme a Madame.\nStile e influenze.\nComparati al collettivo romano Dark Polo Gang per le tematiche simili trattate (soldi, droga e donne), i membri della FSK Satellite sono riconducibili a diversi generi: Taxi B tende allo stile punk e screamo, Sapobully \u00e8 spesso accostato al drill, mentre Chiello \u00e8 pi\u00f9 vicino allo stile emo rap e indie pop.\nControversie.\nIl gruppo, analogamente ad altri artisti dell'ambiente trap italiano, \u00e8 stato pi\u00f9 volte criticato per la crudezza dei temi trattati, prevalentemente droga, donne e denaro, e per l'ostentazione sui social di sostanze stupefacenti. Critiche sono arrivate in particolare dai rapper Gemitaiz e Salmo. Successivamente, quest'ultimo ha collaborato con Taxi B in \"Machete Satellite\", brano contenuto nel mixtape \"Bloody Vinyl 3\" del produttore Slait."}
{"id": "8191327", "revid": "686936", "url": "https://it.wikipedia.org/wiki?curid=8191327", "title": "Brandon Allen (giocatore di football americano)", "text": "Carriera professionistica.\nJacksonville Jaguars.\nAllen fu scelto dai Jacksonville Jaguars nel corso del sesto giro (201\u00ba assoluto) del Draft NFL 2016. Nella sua prima stagione fu il terzo quarterback nelle gerarchie della squadra dietro a Blake Bortles e Chad Henne. Fu svincolato il 3 settembre 2017.\nLos Angeles Rams.\nIl 4 settembre 2017, Allen firm\u00f2 con i Los Angeles Rams. Nel 2017 fu il terzo quarterback dietro a Jared Goff e Sean Mannion. Fu inserito in lista infortunati il 20 dicembre 2017.\nFu svincolato il 30 agosto 2019.\nDenver Broncos.\nIl 1\u00ba settembre 2019, Allen firm\u00f2 con i Denver Broncos. Dopo l'infortunio del quarterback titolare Joe Flacco nella settimana 8, Allen fu nominato partente per la gara successiva, passando 193 yard e 2 touchdown nella vittoria contro i Cleveland Browns . Seguirono due sconfitte, dopo di che Allen fu sostituito come titolare dal rookie Drew Lock.\nCincinnati Bengals.\nIl 1\u00ba agosto 2020, Allen firm\u00f2 con i Cincinnati Bengals. Dopo che Joe Burrow si infortun\u00f2 gravemente nella settimana 11, Allen fu nominato titolare per la gara contro i New York Giants. Dopo alcune prestazioni mediocri fu sostituito come partente da Ryan Finley. Torn\u00f2 titolare nel penultimo turno passando un nuovo primato personale di 371 yard e 2 touchdown nella vittoria sugli Houston Texans per 37-31, venendo premiato come quarterback della settimana. La sua annata si chiuse con 925 yard passate, 5 touchdown e 4 intercetti in 5 presenze.\nIl 16 marzo 2021 Allen firm\u00f2 un nuovo contratto annuale con i Bengals."}
{"id": "8191343", "revid": "736476", "url": "https://it.wikipedia.org/wiki?curid=8191343", "title": "L'ombra del male (film 2013)", "text": "L'ombra del male (\"Dangerous Intuition\") \u00e8 un film per la televisione del 2013 diretto da Roger Christian.\nTrama.\nKate Aldrich, architetto di successo, ha divorziato dal marito Dan, che l'ha lasciata per Laura, e fa di tutto per prendere cura di sua figlia Izzy. Fortemente ansiosa, Kate vede le sue preoccupazioni aumentare quando accetta un accordo di custodia condivisa e inizia ad avere spaventose visioni. Ma, Dan crede che Kate sia instabile per Izzy, e chiede la custodia esclusiva."}
{"id": "8191347", "revid": "508036", "url": "https://it.wikipedia.org/wiki?curid=8191347", "title": "Massimo Pericolo", "text": "Biografia.\nPrimi anni.\nAll'et\u00e0 di dieci anni ha mosso i primi passi verso l'hip hop, ispirandosi al film \"8 Mile\" di Eminem. Durante l'adolescenza ha collaborato con alcuni amici, tra cui Kaso, realizzando un demo di sette brani mai pubblicato.\nVanetti ha vissuto l'infanzia e l'adolescenza a Catania, dove viveva con la madre, e si \u00e8 trasferito a Brebbia all'et\u00e0 di 17 anni. Nel 2014 \u00e8 stato incarcerato a seguito dell'operazione antidroga \"Scialla semper\". Il periodo trascorso in carcere ha spinto l'artista a dedicarsi alla scrittura, fase in cui ha deciso di adottare lo pseudonimo Massimo Pericolo. Una volta rilasciato, nel 2016 ha pubblicato il videoclip per il brano \"Baklava\" e nello stesso anno ha partecipato a vari eventi locali con il supporto del suo manager Xqz.\n\"Scialla semper\".\nMassimo Pericolo guadagna notoriet\u00e0 con i video dei brani \"7 miliardi\" (estratto anche come singolo) e \"Sabbie d'oro\", che in poche settimane superano entrambi un milione di visualizzazioni su YouTube. Nel 2019 ha pubblicato l'album di debutto \"Scialla semper\", ripubblicato con versioni remix e brani aggiuntivi nello stesso anno con il sottotitolo \"Emodrill Repack\". Certificato disco di platino dalla FIMI, il disco \u00e8 stato accolto positivamente dalla critica: Carmelo Leone di \"La casa del rap\" assegna all'album un voto di 8,3 su 10, sostenendo che sia un \u00abottimo album d\u2019esordio che non ha tradito le aspettative\u00bb; Tommaso Benelli di \"Ondarock\" afferma che la penna di Massimo Pericolo \u00ab\u00e8 gi\u00e0 una delle migliori emerse in ambito hip hop da diverso tempo, di cui sorprende soprattutto la capacit\u00e0 di canalizzare nel singolo verso, nella barra iconica, un tumulto di sentimenti che altri rapper declinerebbero nei soliti verbosi fiumi di parole\u00bb, aggiungendo che il disco \u00ab[ci offre] una storia che merita di essere ascoltata\u00bb. Il 22 ottobre 2019 viene pubblicato il singolo \"Criminali\", inciso con i rapper Speranza e Barracano; prodotto da Crookers e Nic Sarno, il brano \u00e8 la prima collaborazione tra i tre rapper e anticipa il tour che li ha visti suonare insieme per sette date, distribuite tra novembre e dicembre nelle citt\u00e0 di Bologna, Firenze, Senigallia, Milano, Modugno, Venaria Reale e Padova.\n\"Solo tutto\".\nNel 2020 collabora insieme a Mahmood alla realizzazione del singolo \"Moonlight popolare\". Segue a luglio il singolo \"Beretta\", prodotto da Crookers e accompagnato da un videoclip pubblicato il 21 luglio sul canale YouTube del rapper.\nIl 19 febbraio 2021 viene pubblicato il singolo \"Bugie\", che anticipa l'uscita del secondo album \"Solo tutto\", avvenuta il 26 marzo successivo. Il nuovo album del rapper conta quindici brani e diverse collaborazioni, tra cui Salmo, Madame, Venerus e J.Lord.\nSempre nel 2021 il rapper pubblica un libro, intitolato \"Il signore del bosco\"."}
{"id": "8191350", "revid": "15756", "url": "https://it.wikipedia.org/wiki?curid=8191350", "title": "Guglielmo Ulrich", "text": "Biografia.\nFormazione.\nGuglielmo Ulrich nasce a Milano nel 1904 da Albert Ulrich (da famiglia di discendenza danese) e Luisa Battaglia. Nel 1924 si iscrive alla Scuola Speciale di Architettura all'Accademia di Brera e dopo un biennio si laurea in Architettura nella neonata facolt\u00e0 del Politecnico di Milano. Allievo di Gaetano Moretti e di Piero Portaluppi acquisisce l\u00ec la pratica della cura del dettaglio, il gusto per il frammento, la decontestualizzazione e l'approccio distaccato e ironico.\nPer Milano gli anni venti sono di gran fermento e dibattito architettonico, con il Ritorno all'Ordine e al Neoclassico promosso da Muzio nel 1921 sulle pagine di Emporium e messo in opera nelle opere di Ulrich stesso e dei suoi contemporanei: Alpago Novello, Ottavio Cabiati, Gio Ponti, Emilio Lancia, Mino Fiocchi, Giuseppe De Finetti, Pietro Zanini, Minoli, Tomaso Buzzi.\nSono gli anni dell'elaborazione del gusto raffinato ed elegante milanese, che va di pari passo all'affermazione della classe borghese. Gli architetti sono coinvolti strettamente in questa operazione di costruzione di un'immagine milanese, occupandosi tanto degli edifici quanto dei loro interni e arredamento. La diffusione di questo nuovo linguaggio era affidata alle Triennali e alle riviste di architettura e arredamento milanesi Domus, Casabella, Architettura e arti decorative, Dedalo, Quadrante, e la bergamasca Emporium.\nAnni trenta e quaranta.\nCon la collaborazione di Scaglia e Wild, nel 1930 Guglielmo Ulrich fonda la societ\u00e0 Ar.Ca (Arredamento Casa), per la quale si occuper\u00e0 della progettazione di arredi. I suoi mobili sono caratterizzati da una grande attenzione alla cura del dettaglio costruttivo e materico, mentre la produzione \u00e8 sempre di alto artigianato. Particolare \u00e8 l'uso di materiali esotici d'importazione come pelli, pergamene, legni pregiati. Ulrich disegna, fa produrre e vende i suoi mobili.\nNei primi passi della produzione industriale italiana, Ulrich sceglie di realizzare i mobili e oggetti in pezzi unici per una committenza di \u00e9lite: l'esecuzione artigiana di alta qualit\u00e0 si fa garante delle tradizione, mentre il disegno \u00e8 moderno ed eclettico. Tutto ci\u00f2 perfettamente in linea con i gusti dell'alta borghesia milanese, che cerca una risposta moderna alle sue esigenze di rappresentanza.\nIn questi anni Ulrich diventa quindi l'architetto di fiducia dell'alta e media borghesia milanese: tra i suoi clienti annoverava nomi come Mondadori, Agnelli, Visconti, Gavazzi, Dubini. Le famiglie facoltose lo sceglievano sia per un'affinit\u00e0 di gusti sia per conoscenza personale: Ulrich e sua moglie Maria Luisa Nappi (sposata nel 1936, con la quale avr\u00e0 due figli) erano invitati di sovente nei salotti pi\u00f9 frequentati.\nPer questi clienti Ulrich disegna e produce oggetti di arredamento per ville, appartamenti e negozi. Questi oggetti di arredamento si rifanno inizialmente alle linee della corrente Novecento, con linee forti e grevi, seguendo l'esempio di Ponti e Buzzi. In seguito, con il perfezionarsi di uno stile personale, Ulrich sviluppa linee sempre pi\u00f9 slanciate e sinuose di influsso francese, elaborando un linguaggio elegante e raffinato, complice anche la preziosit\u00e0 dei materiali, in prevalenza esotici.\nFin dal 1932 Ulrich partecipa alle Triennali, divenendo una figura riservata ma importante nel panorama dell'arredamento milanese. La sua notoriet\u00e0 \u00e8 ulteriormente accresciuta dalle numerose recensioni pubblicate sulla rivista Domus, che insieme al negozio di Attilio Scaglia, \u00e8 il suo principale mezzo di promozione del suo lavoro per tutto il decennio.\nNegli anni quaranta ormai Ulrich \u00e8 un affermato professionista, noto sia in Italia sia all'estero e si interessa sempre di pi\u00f9 alla progettazione di interi ambienti. I suoi pezzi quindi acquistano un ulteriore carattere di unicit\u00e0: oltre a essere pezzi singoli sono pensati e prodotti per essere parte di un unico insieme studiato minuziosamente in ogni sua parte.\nUlrich comincia a lavorare anche per grandi societ\u00e0 come Braibanti, Galtrucco, Ceramiche di Laveno e Siae (per cui cura anche il progetto architettonico e l'intero arredo di tutte le sedi in Italia), e per ognuna realizza arredamenti unici. Dal settembre 1942 al settembre 1943 Ulrich assume per un anno la direzione della rivista \u201cDomus\u201d accanto a Melchiorre Bega e in sostituzione di Giuseppe Pagano \nDurante il periodo bellico la sua attivit\u00e0 di progettazione e produzione prosegue, nonostante i danni del suo studio in via Montenapoleone, colpito dalla distruzione dei bombardamenti.\nDopoguerra.\nNel dopoguerra Ulrich \u00e8 impegnato nella formazione di una identit\u00e0 culturale e una autonomia estetica dell'Italia del dopoguerra e partecipa attivamente al dibattito, pur rimanendo fedele alla sua personale linea di pensiero e di pratica progettuale e alla sua figura, sempre riservata e di poche parole. Partecipa all'organizzazione della mostra \u201cLo stile nell'arredamento moderno\u201d organizzata e allestita da Fede Cheti nel 1947 e ne cura la pubblicazione del libro derivante dal catalogo edito da Gorlich, che rappresenta una delle tante pietre poste sapientemente da questi protagonisti nella costruzione dell'identit\u00e0 del design italiano e del suo riconoscimento internazionale.\nPartecipa poi alla IX e X Triennale e alla mostra \u201cColori e forme nella casa di oggi\u201d allestita a Como in polemica contro la XI Triennale, giudicata limitata e lottizzata. Nel 1947 Ulrich assume la direzione artistica del negozio di arredamento Singleton a Milano. Singleton e La Ruota di Como, negozio aperto da Luisa Parisi nel 1948, furono i primi due centri di esposizione e vendita di mobili e oggetti del moderno stile italiano.\nNella pratica progettuale Ulrich cerca di far convivere il mondo dell'artigianato e il suo bagaglio di tradizioni con le nuove possibilit\u00e0 tecniche offerte dalla produzione e dalla ricerca industriale. In questi anni partecipa con Pulitzer Finali all'arredamento dei prestigiosi transatlantici italiani \u201cCristoforo Colombo\u201d, \u201cLeonardo Da Vinci\u201d e \u201cRaffaello\u201d, varati sulla fine degli anni cinquanta.\nNegli anni sessanta Ulrich comincia ad aprirsi alla produzione industriale. Nel 1961 progetta una sedia in legno per il concorso bandito dall'Ente autonomo fiera campionaria di Trieste, vincendo il primo premio grazie alla messa a punto di un giunto a forcella molto resistente ed elastico. La sedia verr\u00e0 poi acquisita e prodotta dalla ditta Saffa, che ne esalter\u00e0 la praticit\u00e0, la comodit\u00e0 e la leggerezza, commercializzandola come \u201csedia per la comunit\u00e0\u201d.\nEssendo cambiati i costumi e venendo sempre meno la richiesta di un arredamento su misura e unico, Ulrich si approccia al mondo della produzione seriale concentrandosi sulla razionalizzazione del processo costruttivo. Negli ultimi anni della sua carriera Ulrich si dedica alla progettazioni di spazi per alberghi, ospizi e asili, lasciando la ricerca estetica dei materiali, concentrandosi sulla prestazione funzionale e sull'esecuzione tecnica per ottenere la massima qualificazione ambientale , mentre le sue realizzazione passate cominciano a entrare come protagoniste nel mondo dell'antiquariato, che \u00e8 il primo a riscoprire la figura di Ulrich, dimenticata dal grande pubblico dopo la morte avvenuta nel 1977 a Milano.\nProduzione.\nArredamento.\nLa produzione di Ulrich si caratterizza per la grande prolificit\u00e0 nel produrre una grandissima quantit\u00e0 di mobili e complementi d'arredo unici. Ogni pezzo viene espressamente pensato per essere unico e prodotto in maniera molto accurata, spesso impreziosito di materiali preziosi come galuchat, pelli e legni pregiati d'importazione. L'unicit\u00e0 del singolo oggetto \u00e8 esaltata dal fatto di essere inserito in un ambiente tutto accuratamente progettato da Ulrich stesso, con pi\u00f9 arredi unici pensati per risuonare tra di loro. Per ogni interno Ulrich disegnava sia gli arredi principale sia tutti i complementi, propugnando una idea di abitare concepita come opera d'arte totale, mutuata dalla idee della Secessione Viennese, in una ideale commistione tra architettura e interni. La sua vastissima produzione comprende dunque divani, letti, poltrone, mobili bar, armadi, tavolini, scrivanie, toilette, sedie, tavoli, cornici, orologi, lampade, elementi da tavola, portaombrelli, portariviste, camini, attrezzi da camino, tessuti, vasi, specchi, fioriere, candelieri, consolle. La sua produzione \u00e8 pensata per un pubblico specifico, quello elitario della alta borghesia milanese, di cui Ulrich seguiva le \"mode\", senza per\u00f2 aderirvi mai completamente, prediligendo alla totale invenzione e rinnovamento delle tipologie un \u201crinnovamento moderato\u201d, adottando un approccio eclettico e fornendo di ogni tendenza la sua personale interpretazione.\nOgni oggetto \u00e8 dunque caratterizzato da un'altissima cura nel disegno delle forme, nelle tipologie costruttive e nei materiali utilizzati, che si combinano cos\u00ec in oggetti sempre definiti come \u201celeganti\u201d e \u201craffinati\u201d. Di particolare rilievo e interesse sono le numerose sedie realizzate da Ulrich, che riescono a coniugare sia classicit\u00e0 sia leggerezza attraverso l'uso di forme curvate e sinuose. Il variare delle sezioni riesce inoltre a donare leggerezza ed eleganza.\nArchitettura.\nPer quanto riguarda l'architettura Ulrich partecipa al rinnovamento di Milano a partire dagli anni venti fino a quello su pi\u00f9 ampia scala realizzato nel secondo dopoguerra. I suoi edifici si caratterizzano per sobriet\u00e0 ed eleganza, tratti distintivi anche dei suoi arredi, aderendo al sostrato culturale e di immagine della Milano del Novecento e del Ritorno all'Ordine.\nPartecipa al concorso per il Palazzo degli Uffici all'E42, disegnando anche gli arredi, e con Ponti, Angeli, De Carli, Olivieri al concorso per il ministero degli Affari esteri a Roma, valutato tra i primi tre migliori. Sulla carta rimane anche il piano regolatore di Addis Abeba e la progettazione di edifici pubblici e commerciali, non realizzati a causa degli sviluppi bellici.\nNel dopoguerra progetta per il Comitato Nazionale ricerche nucleari un primo centro atomico sperimentale Vitro-Ispra I, da realizzarsi del comune di Ispra, vicino a Varese. Nel 1948 Ulrich realizza a Venezia la sede per della SIAE, insieme a tutti gli arredi; negli stessi anni partecipa con P. Bottoni alla realizzazione del Palazzo Argentina su Corso Buenos Aires a Milano. Negli anni settanta si dedica diversi edifici residenziali e commerciali, tra cui un complesso immobiliare residenziale in via Ugo Bassi a Milano."}
{"id": "8191373", "revid": "640277", "url": "https://it.wikipedia.org/wiki?curid=8191373", "title": "Junior Cally", "text": "Biografia.\nLe poche informazioni sulla sua adolescenza ci vengono rivelate nel suo libro \"Il principe. \u00c8 meglio essere temuto che amato\" dove il rapper racconta di aver convissuto per quattro anni, nella periferia romana, con una presunta leucemia a 15 anni che poi si rivel\u00f2 non essere tale, ma che lo segn\u00f2 a tal punto da manifestare successivamente un disturbo ossessivo compulsivo di personalit\u00e0. Successivamente si \u00e8 cos\u00ec espresso in un'intervista televisiva nel 2020: Junior Cally ha ammesso di aver abusato di alcol a 20 anni per poi rendersi conto che doveva prendere in mano la sua vita e cambiarla: \"Mi sono detto fai qualcosa, vivi la tua vita in modo migliore. Ho cercato di recuperare il tempo perso\".\nHa riscontrato notevole successo dopo l'episodio accaduto il 4 settembre 2019 nel videoclip del singolo \"Tutti con me\", il quale ha anticipato l'uscita del suo secondo album \"Ricercato\", rilasciato il 6 settembre 2019. Nelle prime scene del video musicale il rapper romano, conosciuto da sempre con una maschera antigas sul volto, ha deciso dopo due anni di carriera, di rivelare la sua identit\u00e0 mostrandosi al pubblico.\nCarriera.\nPrimi anni.\nHa iniziato la propria attivit\u00e0 musicale con la partecipazione a un concorso della casa discografica Honiro Label con il nome Socio, ma senza ottenere notevoli risultati. Dopo un periodo di pausa, il rapper ha deciso di approdare sulla scena musicale italiana con la nuova identit\u00e0 di Junior Cally, noto per portare sempre sul viso una maschera antigas.\nIl 10 gennaio 2017 \u00e8 stato pubblicato il suo primo singolo \"Alcatraz\", il videoclip \u00e8 stato caricato sul canale YouTube della Black Hoodie Music, \u00e8 stato diretto da Alberto Basile e vanta la produzione di Jeremy Buxton.\n\"Ci entro dentro\" (2017-2018).\nIl 24 ottobre 2017 rilascia il singolo \"Magicabula\" con la produzione di Theodor Malkova, alter-ego di Junior Cally ai beat; con questo brano l'artista far\u00e0 parlare di s\u00e9 in tutta Italia raggiungendo circa 12 milioni di views solo su YouTube e il disco di platino.\nNel 19 gennaio 2018 in collaborazione con il rapper Mike Highsnob, l'artista carica su diverse piattaforme il primo dei tre volumi intitolato Wannabe con la produzione di Dat Boi Dee e la cura del videomaker Alberto Basile.\nIl 5 marzo 2018 carica sul suo account Spotify il singolo \"Auto blu\", il quale preceder\u00e0 l'uscita del primo album intitolato \"Ci entro dentro\", prodotto nuovamente da Jeremy Buxton. Il titolo dell'album \u00e8 da rimandare al suo passato, infatti \u00e8 considerato dall'artista come un motto di rivincita verso coloro che hanno cercato di ostacolare il suo sogno di sfondare nel campo musicale.\nDopo l'uscita del suo primo album il rapper firma un contratto con la pluripremiata casa discografica Sony Music Italia.\n\"Ricercato\" (2019).\nEsattamente un anno dopo l'uscita del primo volume, il 18 gennaio 2019, Junior Cally e Mike Highsnob pubblicano il sequel Wannabe Vol.2 prodotto da Andry The Hitmaker.\nIl 3 maggio 2019 Junior Cally fa uscire il singolo indipendente Montecarlo prodotto dal solito Jeremy Buxton per Shulala Records e Sugar Music S.r.l., videoclip diretto da Sebastiano Fernandez. A meno di un anno di distanza dall'uscita del primo album, il 6 settembre 2019 Junior Cally fa uscire su tutte le piattaforme musicali il suo secondo album musicale \"Ricercato\", con nuovo progetto composto da 12 brani, fuori per \"Sony Music Italia\", il rapper cerca la sua consacrazione dopo gli ottimi risultati ottenuti con i precedenti brani. Saranno presenti 9 featuring tra cui l'amicizia ormai consolidata con Mike Highsnob e nuove collaborazioni tra cui: Jake La Furia, Giaime, Clementino, Livio Cori, Samurai Jay, Il Tre, Federica Napoli ed Eddy Veerus. Le produzioni saranno seguite da diversi beatmaker italiani tra cui Jeremy Buxton, 2nd Roof, Bosca e Andry The Hitmaker. A soli 10 giorni dalla sua uscita l'album svetta in cima alle classifiche FIMI raggiungendo il primo posto dei dischi pi\u00f9 venduti in Italia.\nSanremo 2020.\nIl 31 dicembre 2019 viene annunciata la sua partecipazione al Festival di Sanremo 2020, per la prima volta come artista in gara con il brano \"No grazie\".\nA venti giorni dall'annuncio, la partecipazione al festival del cantante ha destato polemiche nell\u2019opinione pubblica, scaturite dalla precedente attivit\u00e0 artistica di Signore, e in particolare dai brani \"Strega\" e il rifacimento \"Si chiama Gioia\", contenenti un linguaggio violento nei confronti del genere femminile, da molti ritenuto inaccettabile in un momento in cui il fenomeno (anche l'omicidio) della violenza di genere sulle donne \u00e8 considerato un\u2019emergenza sociale. Il video presenta il rapper che interagisce con una donna uccisa, insultandola. Junior Cally ha risposto che trattasi solo di un personaggio tipico del trap e del gangsta rap. Criticate sono anche le frasi politiche della canzone di Sanremo, dirette contro Matteo Salvini e Matteo Renzi.\nAnche la redazione della Rai mostra pareri contrastanti al riguardo, infatti alcuni sostengono che Junior Cally dovrebbe essere escluso dal Festival. Il direttore di Rai1 Stefano Coletta e l'amministratore delegato Rai Fabrizio Salini sono a sostegno delle accuse a differenza del direttore artistico di Sanremo 2020 Amadeus, il quale ha ricordato al pubblico che altri artisti che precedentemente hanno partecipato, hanno all'attivo brani che descrivono scene misogine e violente come Marco Masini con il brano \"Bella stronza\".\nDurante la seconda serata del Festival di Sanremo 2020 che vede il rapper esibirsi per la prima volta, ottiene l'ultimo posto sia per la classifica serale che per la classifica generale da parte della giuria demoscopica. Nella serata delle cover l'autore in gara con il gi\u00e0 citato brano \"Vado al massimo\" assieme alla band VIITO ottiene il ventunesimo posto in classifica. Nella quarta serata sale nuovamente di diverse posizioni, diventando diciassettesimo. Termina il Festival davanti al solo Riki, al 22\u00ba posto, anche in virt\u00f9 della squalifica di Bugo e Morgan.\nCarriera calcistica.\nIl 14 febbraio 2020 \u00e8 ufficializzato il tesseramento di Antonio Signore da parte della squadra dilettantistica Fiumicino 1926, militante nel campionato di Promozione."}
{"id": "8191375", "revid": "1870933", "url": "https://it.wikipedia.org/wiki?curid=8191375", "title": "Gli Autogol", "text": "Gli Autogol sono un trio di youtuber, imitatori e conduttori radiofonici italiani, composto da Michele Negroni (Pavia, 21 aprile 1987), Alessandro Iraci (Pavia, 18 luglio 1987) e Alessandro Trolli, detto Rollo (Broni, 15 dicembre 1989).\nIl trio lavora principalmente su YouTube facendo imitazioni e parodie sportive, mentre al di fuori del sito ha vari impegni in televisione, radio e teatri.\nCarriera.\nMichele Negroni e Alessandro Iraci si sono conosciuti a scuola; dopo il liceo per\u00f2 Michele ha deciso di iscriversi ad Ingegneria mentre Alessandro Iraci si \u00e8 iscritto a scienze della comunicazione. Trolli, invece, \u00e8 laureato in Economia.\nNel 2006 i tre decidono di fondare un gruppo comico-teatrale, con il quale organizzano alcuni spettacoli a Pavia, Borgo Ticino e Chiavica. Due anni dopo, nel 2008, approdarono a Radio Ticino Pavia, dove iniziarono a condurre una trasmissione comico sportiva, con imitazioni e parodie sul mondo del calcio. L'anno seguente aprono il loro canale YouTube, chiamato Gli Autogol, seguito da un canale secondario (Gli Autogol Extra), in cui pubblicano dei contenuti differenti rispetto al primo, soprattutto \"chiamate\" sketch con allenatori e calciatori (in quarantena anche chiamate vere).\nTra il 2009 ed il 2014 sono apparsi diverse volte in TV e radio nazionali, come ad esempio Sky e Radio Deejay, in cui hanno organizzato scherzi a persone famose nel mondo del calcio. Nel settembre del 2013 approdarono in pianta stabile in TV con il loro programma \"Flop Calcio\", in onda sul canale Top Calcio 24.\nIl loro programma radio, chiamato \"105 Autogol\", fu prodotto dal 2014 al 2020 e mandato in onda ogni fine settimana su Radio 105. Grazie ad esso si candidano al premio Cuffie d'Oro per due anni di fila (2014-2015). La collaborazione televisiva con \"La Gazzetta dello Sport\" nacque nel 2015, creando il programma \"Autogol News\", in onda su Gazzetta TV. Sempre nel 2015 diventano ospiti fissi al programma \"La Domenica Sportiva\", in onda su Rai 2.\nDopo un anno la casa editrice Mondadori ha pubblicato il loro libro, intitolato \"Storia Buffa dello Sport\", il quale raccoglie e implementa con diversi inediti le parodie riguardanti le narrazioni di Federico Buffa su personaggi sportivi, che hanno portato il trio al successo. Poco dopo, questo libro ha vinto il premio Leggio d'oro. Nello stesso anno Gli Autogol hanno vinto i Web Show Awards.\nNel maggio del 2017 pubblicano il loro primo singolo, \"Baila como El Papu\", in collaborazione con Dj Matrix (e con la partecipazione, appunto, del Papu Gomez), che ha ottenuto il disco di platino e raggiunto oltre 46 milioni di visualizzazioni su YouTube.\nL'anno successivo, dopo la disfatta dell' alle qualificazioni al , pubblicano \"L'inno dei non mondiali\".\nNel novembre dello stesso anno, inoltre, hanno battuto il record del maggior numero di partite viste allo stadio in una singola \"giornata\" di Serie A (che equivale ad un weekend), assistendo a 7 partite, per mezzo del \"calcio spezzatino\", un meccanismo recente per cui le partite vengono giocate dal venerd\u00ec al luned\u00ec.\nIl 10 novembre 2020 pubblicano il loro secondo libro, \"Il Calcio (non) \u00e8 una cosa seria\".\nIl 28 maggio 2021 pubblicano un nuovo singolo musicale, Coro azzurro, sempre in collaborazione con Dj Matrix e con la partecipazione dei cantanti Arisa e Ludwig, realizzato per sostenere la Nazionale italiana di calcio ai vittoriosi Europei del 2020."}
{"id": "8191380", "revid": "1068993", "url": "https://it.wikipedia.org/wiki?curid=8191380", "title": "Franco Battistelli", "text": "Biografia.\nSvolse il ruolo di insegnante fino al 1994, ma gi\u00e0 a partire dal 1972 ricevette la carica di Direttore della \"Biblioteca Federiciana\" e del Museo e \"Pinacoteca civica\" di Fano. Nel 1961 era stato eletto socio della Deputazione di Storia Patria per le Marche.\" Nello stesso anno ottenne il premio Paul Harris Fellow\" per \"l'impegno Culturale nel Campo della ricerca Letteraria, Storica e Artistica\". L'Amministrazione Comunale di Fano gli attribu\u00ec come \"storico\" il premio annuale del 2007, \"La Fortuna d'Oro\". Dal 2009 fu nel \"Consiglio d'Amministrazione\"(CdA), della Fondazione \"Teatro della Fortuna\".\nOpere.\nFra le sue pubblicazioni sono da ricordare soprattutto quelle che riguardano i teatri marchigiani;"}
{"id": "8191384", "revid": "70217", "url": "https://it.wikipedia.org/wiki?curid=8191384", "title": "Campi del Pianto", "text": "I Campi del Pianto, nella mitologia greco-romana, secondo Virgilio, sono il luogo dove i morti suicidi e coloro che in vita furono travolti dalla passione, passano la vita dopo la morte.\nQui si trova l'anima di Didone, regina di Cartagine suicidatasi per la perdita di Enea."}
{"id": "8191386", "revid": "1318658", "url": "https://it.wikipedia.org/wiki?curid=8191386", "title": "Pizza Rossini", "text": "La Pizza Rossini \u00e8 una specialit\u00e0 di Pesaro, nata all'inizio del 1960, in una pasticceria locale.\nStoria.\nLa Pizza Rossini nasce nella citt\u00e0 di Pesaro a cavallo degli anni '60. Pensate per accompagnare l'aperitivo, riscontrarono successo negli abitanti pesaresi, sino a motivare i pizzaioli della citt\u00e0 a proporre questa novit\u00e0 nelle proprie pizzerie; il nome della pizza \u00e8 un omaggio al compositore Gioachino Rossini, che nacque proprio a Pesaro. Fu solo in seguito, con l'avvento delle pizze \"al piatto\", che la Rossini assunse anche queste sembianze tuttora presenti nei men\u00f9 della provincia di Pesaro e Urbino. Nel corso degli anni questa tipologia di pizza assunse sempre pi\u00f9 sfaccettature, sino ad arrivare alla forma gourmet proposta nei grandi ristoranti.\nComposizione.\nQuesta tipologia di pizza viene inizialmente condita con passata di pomodoro e mozzarella; dopo la cottura in forno vengono aggiunte uova sode tagliate a fettine con sopra la maionese."}
{"id": "8191394", "revid": "33689", "url": "https://it.wikipedia.org/wiki?curid=8191394", "title": "Porta della Mandria", "text": "La Porta della mandria \u00e8 una porta di epoca romana nelle mura di Fano che a partire dal 220 a.C. consentiva di uscire da Fano e dirigersi verso Pesaro.\nStoria.\nScampata, anche se soltanto in parte, agli abbattimenti antichi e poi a quelli recenti ancor pi\u00f9 devastanti, la porta si apre a met\u00e0 di un interturrio nel tratto di mura detto \u201cdella Mandria\u201d dalle quali prende il nome, dietro al Monumento ai Caduti (monumento onorario eretto nel 1931; il monumento in s\u00e9 e la statua collocata al di sopra sono in pietra mentre le figure situate lateralmente sono in bronzo). La sua denominazione di \"Porta della Mandria\" deriva inoltre dall'abitudine di epoca medioevale di portare in questa zona delle mura le mandrie al pascolo. Inoltre la porta garantiva il passaggio di carri commerciali; a testimonianza di questo fatto si pu\u00f2 notare il segno sulle pietre dell'arcata del continuo striscio dei mozzi metallici delle ruote dei mezzi, nello svoltare per il centro cittadino. Questa porta faceva parte, assieme ad altre, alla lunga cinta muraria lunga 1760 metri, inanellata lungo il perimetro anche da 28 torrioni.\nDimenticata insieme con la restante cortina muraria, \u00e8 ritornata alla luce nel 1925 durante uno dei tentativi, per fortuna scongiurati, di demolizione delle mura.\nArchitettura.\nA ben guardare \u00e8 l'unico tratto di mura urbiche veramente regolare in ogni sua parte rispetto agli altri settori della recinzione, cosa che depone a favore di una sua primaria costruzione. La porta \u00e8 posta esattamente centrata e in asse con la strada che vi giungeva. Tutto il settore compresi i 4 torrioni alle estremit\u00e0 misura 167 metri pari a circa 565 piedi romani. Integra fino circa all'imposta dell'arco, realizzata in blocchi parallelepipedi di arenaria gialla locale secondo la tecnica dell'opus quadratum (tecnica di costruzione della roma antica, che consiste nella sovrapposizione di blocchi squadrati in forma parallelepipeda e di altezza uniforme, che vengono messi in opera in filari omogenei con piani di appoggio continui), inoltre \u00e8 nella parte superiore frutto di accurato restauro realizzato recuperando i massi superstiti, ricollocati, con le dovute integrazioni a mattoni, nella posizione originaria. Risulta che la porta romana \u00e8 stata costruita secondo un preciso progetto basato sulla disposizione simmetrica delle varie componenti. Essa \u00e8 larga verso l'esterno esattamente 5,35 m (12 piedi) e nella parte interna 4,15 m (14 piedi), la profondit\u00e0 \u00e8 di 2,67 m (9 piedi) e l'altezza del passaggio fino all'imposta dell'arco \u00e8 di 3,56 m (12 piedi), e in totale \u00e8 di 5,35 m (18 piedi). Tenuto conto che l'altezza del muro compresa la merlatura non doveva superare i 13 metri, la porta nel suo insieme era pi\u00f9 che proporzionata al muro nel quale era inserita con questa modesta altezza; la porta della Mandria non pu\u00f2 competere in magnificenza con la contemporanea porta d'Augusto, ma l'erosione di uno dei due pilastri laterali, dovuta al passaggio dei carri, \u00e8 spia di una frequenza assidua della strada che passava sotto di essa."}
{"id": "8191401", "revid": "205250", "url": "https://it.wikipedia.org/wiki?curid=8191401", "title": "Adolfo Gandiglio", "text": " \n\u00c8 considerato uno dei migliori latinisti della sua epoca. \nBiografia.\nPer molto tempo fu poco considerato dagli studiosi della filologia e della cultura classica per il fatto che non fu un caposcuola e che i suoi studi di grammatica latina, anche essendo di alto livello, non venivano usati in campo scientifico ma solo per scopo didattico.\nEbbe una conoscenza piena della prosodia e della sintassi, acquisita tramite una assidua frequentazione di tutta la latinit\u00e0, a differenza del suo maestro Gandino.\nDal 1911 alla sua morte dedic\u00f2 a Giovanni Pascoli un'attivit\u00e0 che doveva portare sia alla definitiva edizione critica dei Carmina sia alla fondazione dell'esegesi sotto forma di note e traduzioni.\nHa insegnato come professore di latino e greco al liceo classico Nolfi di Fano."}
{"id": "8191440", "revid": "439868", "url": "https://it.wikipedia.org/wiki?curid=8191440", "title": "Chiesa di San Pietro in Bosco", "text": "La chiesa di San Pietro in Bosco, conosciuta anche come chiesa dei Santi Pietro e Paolo in Bosco, \u00e8 un luogo di culto cattolico, posto in localit\u00e0 \"Sdruzzin\u00e0\", sulla Strada Statale 12 verso Verona. La chiesa \u00e8 sussidiaria, appartiene alla parrocchia di Santa Maria Assunta e fa parte della zona pastorale della Vallagarina dell'arcidiocesi di Trento.\nLa leggenda narra che fu il luogo d'incontro tra la regina Teodolinda e il terzo re longobardo Autari.\n\u00c8 inserita nell\"'Elenco degli edifici monumentali e degli oggetti d'arte del Trentino\" redatto a Roma il 7 novembre 1918 e nel progetto \"I Luoghi del Cuore\" del Fai.\nStoria.\nLa chiesa, che \u00e8 tra le pi\u00f9 antiche costruite in Trentino e conserva la struttura romanica e gli affreschi risalenti al XIII secolo, \u00e8 il luogo dove la leggenda narra sia avvenuto l'incontro storico dei promessi sposi Teodolinda e Autari. \nLa chiesa \u00e8 divenuta sito di ricerche archeologiche che hanno permesso di riportare alla luce parti della prima chiesa preromanica del IX secolo. Questo edificio era di piccole dimensioni, monoabsidata e con un piccolo altare costruito con materiale di recupero, probabilmente proveniente da resti di un edificio preesistente. Nel medesimo periodo fu edificata sul lato a nord, la torre campanaria. La parte esterna e la facciata della chiesa furono completamente rimaneggiate nel XVII secolo.\nLe prime testimonianze scritte della chiesa risalgono solo al 1348, viene infatti citata, con altri edifici di culto, nel lascito testamentario di \"Francesco del fu ser Malcoardo da Ala\", lascito che viene citato ancora nel XVII secolo. Serve considerare che era un piccolo edificio di culto, e che era gestito dalla \"Confraternita di San Pietro\". Nel 1511 risulta sia stata acquistata la campana per la torre campanaria, mentre la prima visita pastorale i cui atti sono conservati nell'Archivio Diocesano Tridentino, \u00e8 quella del vescovo Bernardo Clesio del 1538. Nel XVIII secolo la chiesa venne gestita dalla \"Confraternita della Dottrina Cristiana\" della parrocchiale di Ala.\nDalla Visita pastorale del 1636, si rileva che l'edificio non era considerato idoneo alle nuove regole imposte dal Concilio di Trento e tra il 1668 e il 1681 furono eseguiti lavori d'imbiancatura delle pareti e di formazione del nuovo presbiterio, rinunciando a quello romanico preesistente. Nel 1678 fu realizzata la facciata esterna con le due ali del tetto a capanna sostenute da una grande trave che permette una maggiore ampiezza di questo spazio coperto, e la costruzione del muro sulla parete a nord che copr\u00ec parte dell'affresco trecentesco raffigurante la \"Madonna col Bambino e santi\". Dai documenti e dalle testimonianze che si sono susseguiti nel tempo, si deduce che la chiesa, che era sorta come cimiteriale, non aveva nessun muro che divideva la chiesa dall'area del cimitero.\nNel 1684 don Pietro Pezzana decise, seguendo la moda del tempo, di dare alla chiesa un'immagine neoclassica, facendo imbiancare con la calce le pareti e la facciata lasciando visibili solo le immagini del \"Cristo benedicente con Madonna e san Pietro\" sulla facciata, facendo quindi perdere le pitture medioevali. Nel 1876 fu aggiunto il locale della sagrestia. Solo nel 1883 la chiesa fu soggetta ad una forma di recupero da parte del pittore e restauratore Pietro Nanin, che per\u00f2 cambi\u00f2 la fisionomia e l'identificazione di alcune pitture.\nLa chiesa con il tempo perse la sua funzione liturgica, venne considerata periferica e di conseguenza utilizzata solo per la festa patronale e per i riti propiziatori delle rogazioni, mentre il cimitero divenne luogo di sepoltura per chi, nel territorio, aveva avuto una morte tragica. Nel XIX secolo, durante un periodo di pestilenza, fu chiesto che i locali diventassero sede del lazzaretto e quindi scomunicati, ma questo non fu consentito.\nLeggenda.\nAutari fu il terzo re dei longobardi, cercando sostegno politico presso le altre famiglie longobarde, spos\u00f2 la figlia del primo duca bavaro Garibaldo e di Valdrada, Teodolinda. La leggenda narra che i due promessi si incontrarono in localit\u00e0 \"Sardis qui supra Veronam est\" presso l'Adige, localit\u00e0 identificata nella chiesa di San Pietro al Bosco in prossimit\u00e0 di Ala. Il matrimonio fu poi celebrato a Verona presso il \"campo di Suardi\" il 15 maggio 589. Questo evento fu raccontato da Paolo Diacono che citava la presenza di reliquie donate dalla regina Teodolinda alla chiesa, a ricordo di questo incontro.\nNel 1803 il parroco don Pietro Pezzana, inizi\u00f2 le ricerche di queste reliquie. Furono rinvenute in un anfratto dell'antico altare. In un sacchetto mal conservato, vi erano riposti frammenti ossei ritenuti le reliquie donate da Teodolinda. Furono consegnate alla chiesa parrocchiale di Santa Maria Assunta di Ala che le conserva nel \"Reliquiario delle Croci\" e, dal 1\u00ba ottobre 1803, ritenute venerabili dal vescovo Giovanni Andrea Avogadro di Verona.\nLa leggenda non corrisponde alla verit\u00e0 storica e probabilmente non fu questo il luogo d'incontro dei due promessi sposi, ma la piccola chiesa di San Pietro conserva il fascino della storia.\nDescrizione.\nL'edificio ebbe nel tempo numerosi rimaneggiamenti, che portarono a successivi restauri per la ricerca del recupero delle affrescature e delle parti architettoniche pi\u00f9 antiche, fino ai lavori eseguiti negli anni 1998-1999 a cura dell'Ufficio Beni storici artistici promossi dal Ministero dei Beni Culturali della Provincia autonoma di Trento.\nEsterno.\nL'edificio \u00e8 preceduto da un piccolo sagrato in ciottolato di pietra di fiume racchiuso entro un alto muro di cinta la cui unica apertura \u00e8 un alto cancello a cui si accede da una piccola gradinata. La facciata \u00e8 preceduta da un atrio coperto con tetto ligneo a capanna. Si accede all'aula da un unico ingresso architravato ai cui lati ha due finestre munite di inferriate. La parte superiore della facciata \u00e8 terminante con una feritoia che centra l'affresco raffigurante: \"Cristo benedicente tra la Vergine e san Pietro\".\nCristo benedicente tra la Vergine san Pietro.\nL'affresco posto sopra l'ingresso della chiesa, di tradizione bizantina, ha nella parte centrale la raffigurazione di \"Cristo benedicente\" di grandi dimensioni, posto all'interno di una nicchia e seduto su di un trono composto da uno scranno impreziosito da gemme. Con la destra compie l'atto benedicente, mentre con la sinistra tiene il libro delle scritture aperto e appoggiato sulle gambe dove \u00e8 leggibile la scritta: \"EGO/SUM/LUX/MUNDI\". Le parti laterali furono scialbate durante i restauri del 1804 per volont\u00e0 di don Pietro Pezzana. I restauri di Pietro Nanin del 1883, furono una ripittura della parete, e due soggetti laterali divennero \"san Pietro con le chiavi\" e \"san Paolo con la spada\". L'affresco di ottima qualit\u00e0 era realizzato su base di pittura ocra gialla poi completata con pennellate libere di terre rosse e brune. La figura di Cristo, l'unica che non ha subito scialbi, \u00e8 perfettamente centrata alla facciata. La parete mantiene i segni impressi come traccia geometrica del calcolo delle dimensioni della figura e la traccia del compasso per l'aureola.\nLa Vergine dipinta a figura intera a tre quarti, \u00e8 posta a sinistra con il volto e una mano rivolta verso Cristo posto centralmente. A destra, speculare, l'immagine di san Pietro che porge la destra all'immagine centrale mentre con la sinistra regge la ferula papale.\nMadonna col Bambino tra due santi - San Cristoforo.\nSul muro laterale esterno del porticato a fianco del \"Cristo benedicente\", vi sono due altri affreschi in cattivo stato conservativo. Sul lato a sinistra la \"Madonna col Bambino e due santi\" che per\u00f2 sono di difficile identificazione. La Vergine \u00e8 seduta in trono in posizione frontale, accanto a lei a destra un santo che tiene in mano un fiore a tre petali, potrebbe essere identificato in un giglio, e alla sinistra un santo con la tonsura e con un libro in mano. \nSul lato a destra vi \u00e8 dipinto \"san Cristoforo che porta il Bambino sulle spalle\". La parte inferiore di questo affresco fu rimossa quando venne ricostruita la facciata, con l'apertura di una finestra. Furono eseguiti dal medesimo freschista probabilmente in un unico giorno nella prima met\u00e0 del XIV secolo. Anche questi hanno subito il rifacimento a opera del Nanin non corrispondente alla raffigurazione originale.\nGli affreschi sarebbero risalenti al XIII secolo secondo lo studio di Thomas Steppan del 2008 Di difficile interpretazione sono i due affreschi posti nei riquadri a lato.\nCampanile.\nIl campanile, a pianta quadrata, \u00e8 stato eretto a nord rispetto all'edificio. La torre, che risale all'XI secolo, venne soprelevata nel XVII secolo con l'aggiunta delle bifore romaniche con colonnine centrali in pietra bianca.\nLa struttura \u00e8 in mattoni rossi frammisti a pietra bianca. La parte cuspidale ha forma conica ed \u00e8 costruita in mattoncini dalla forma semicircolare in cotto veronese; su ogni angolo presenta un pinnacolo conico appoggiato su un prisma a base quadrata in mattoni che termina con una pigna, sempre in pietra bianca e con croce ferrea. La campana risale probabilmente al 1200.\nInterno.\nL'interno a unica navata \u00e8 a pianta rettangolare. Si conservano gli scavi lasciati a vista, che rappresentano le diverse modifiche dell'abside nei secoli. I resti dell'abside di dimensioni minori risalgono all'originaria costruzione del IX secolo, quella centrale di misura media risale all'XI secolo, mentre i resti della terza abside di dimensioni maggiori risalgono al XIII secolo, entrambi sostituiti con quella realizzata nel 1681.\nFino agli anni '70 del Novecento, l'altare era completato dalla pala opera dell'alense Sebastiano Gresta: la \"Madonna con Bambino tra i santi Pietro e Paolo\", poi trafugata e persa, con la successiva rimozione dell'altare ligneo durante lavori di manutenzione del tetto.\nSi conservano gli affreschi sulla parete meridionale della seconda campata raffiguranti la \"Resurrezione della carne, Abramo in trono nel paradiso\" e \"San Giorgio che uccide il drago\", quest'ultimo, con i restauri del Nanin, era diventato \"san Michele che uccide il diavolo\"; nei restauri del 1989 si ridiede l'intitolazione originaria; il dipinto dovrebbe essere collocato nel medesimo periodo dell'affresco esterno, ma non fu eseguito dal medesimo artista, questo infatti non ha avuto un disegno preparatorio se non per le linee corrispondenti all'esatta inclinazione del capo, e la muratura \u00e8 di un periodo leggermente precedente. L'affresco per\u00f2 \u00e8 stato eseguito con un'accurata ricerca della tecnica preparatoria, differente nelle diverse parti del disegno, conferendo plasticit\u00e0 ai soggetti diventando non solo una pittura rappresentativa ma narrativa. Il santo non ha la classica rappresentazione da guerriero ma indossa abiti cavallereschi, volendo indicare un modello ideale di coraggio cristiano.\nIn considerazione della posizione della chiesa divisa tra la pieve dei Mori e il principe Vescovo di Trento, seppure non si conosce la committenza delle opere affrescate, si presume che l'esecutore dovette rispettare le volont\u00e0 politiche, mentre per la parte esterna nel Cristo Benedicente si pu\u00f2 vedere l'influenza della chiesa di Roma, contrariamente nell'affresco di san Giorgio vi si pu\u00f2 leggere un invito alle crociate per sconfiggere gli infedeli.\nNella prima campata vi \u00e8 il grande affresco delle \"Storie di San Pietro, santi e sante\" risalente al XIV secolo, posto su due registri divisi da una greca. La parte inferiore presenta un grave ammaloramento. La prima scena superiore a destra \u00e8 la \"Liberazione di san Pietro\" (rimangono leggibili le lettere: \"ANG...P.\"), quella centrale \"Chatedra Petri\" raffigurante l'evento raccontato nelle scritture di Pietro ad Antiochia, e la terza \u00e8 la \"Condanna di Pietro e Paolo\". La parte superiore quindi raffigura parti della vita dell'apostolo in tre situazioni differenti, a Antiochia, a Gerusalemme e a Roma.Il registro inferiore \u00e8 una raffigurazione di santi e sante a figura intera di cui pochi identificabili, sicuramente una santa Caterina d'Alessandria, un probabile san Valentino martire romano, san Giacomo. &lt;Gli affreschi furono eseguiti dal medesimo artista identificato in un frescante veronese presente sul territorio e che eseguiva dipinti in modi pittorici gi\u00e0 scaduti, del tardo Duecento."}
{"id": "8191441", "revid": "287204", "url": "https://it.wikipedia.org/wiki?curid=8191441", "title": "Ministero dello sport (Francia)", "text": "Il Ministero dello sport (in francese \"Minist\u00e8re des Sports\") \u00e8 il ministero del governo francese responsabile della politica sportiva e dello sport in generale. Ha avuto diversi stati, e denominazioni ed \u00e8 stato sotto la tutela di vari ministeri dalla sua creazione nel 1936, essendo raggruppato con altri pi\u00f9 o meno correlati.\nDal maggio 2017 il governo ha affidato la giovent\u00f9, nonch\u00e9 l'educazione popolare e la vita associativa al Ministero della pubblica istruzione.\nDal 4 settembre 2018, Roxana Maracineanu \u00e8 ministro dello sport, a seguito delle dimissioni di Laura Flessel.\nStoria.\nDopo aver avuto, dal 1921 al 1936, la forma di un sottosegretario di Stato per l'educazione fisica, divenne sotto il Fronte Popolare un sottosegretariato di Stato per l'organizzazione dello sport e del tempo libero, affidato a L\u00e9o Lagrange rimanendo tale fino al 1938.\nIl primo membro di un governo, nominato responsabile della giovent\u00f9 e dello sport, \u00e8 Andr\u00e9e Vi\u00e9not, sottosegretario di Stato, dal 1946 al 1948. Dalla sua creazione fino al 2009, la giovent\u00f9 \u00e8 molto spesso legata alla politica dello sport. Questo incarico continu\u00f2 poi in tutta la Quarta Repubblica sotto vari nomi (come la Direzione generale della giovent\u00f9 e dello sport) ad eccezione di alcuni brevi periodi di assenza: 1947-1948 e 1953-1954. La funzione scompare in quanto tale dal governo dal 1958 al 1963 a beneficio di un'alta commissione.\nIl primo ministero incaricato della giovent\u00f9 e dello sport sotto la Quinta Repubblica fu creato sotto forma di segretariato di Stato nel governo Pompidou II nel 1963, trasformando l'alta commissione affidata all'alpinista Maurice Herzog. Diventa un vero e proprio ministero per la prima volta nel governo successivo nel 1966 e Fran\u00e7ois Missoffe \u00e8 il primo ministro della Giovent\u00f9 e dello Sport. Successivamente ha assunto la sua funzione in un segretario di Stato presso il Primo ministro dal 1968 al 1974, poi nel ministro della pubblica istruzione nel 1974 e nel ministro della qualit\u00e0 della vita dal 1974 al 1977, ha operato senza un ministero proprio dal 1977 al 1978. Divenne di nuovo un ministero proprio nel terzo governo di Raymond Barre dal 1978 al 1981, poi un ministero delegato al Ministero del tempo libero nei governi di Pierre Mauroy dal 1981 al 1984, e poi senza un ministero proprio dal 1984 al 1986. Dal 1986 al 1988 assume la sua funzione in un segretario di Stato presso il Primo Ministro. Con il ritorno al potere della sinistra, le competenze sulla giovent\u00f9 e lo sport sono combinate con quelle della Pubblica Istruzione in un grande ministero statale affidato a Lionel Jospin nei governi di Michel Rocard dal 1988 al 1991, la giovent\u00f9 e lo sport diventano una segreteria di stato. Ancora una volta \u00e8 un vero e proprio ministero dal 1991 al 1995 e dal 1997 al 2007. Nel frattempo, nel secondo governo di Alain Jupp\u00e9, dal 1995 al 1997, diventa un ministero delegato al Primo Ministro. Nel 2004 assume il titolo di Ministero della giovent\u00f9, dello sport e della vita associativa. Insieme forma un vero e proprio ministero affidato a Jean-Fran\u00e7ois Lamour.\nA partire dalla composizione del governo Fillon I del 18 maggio 2007, la giovent\u00f9 e lo sport sono raggruppati nel Ministero della salute, della giovent\u00f9 e dello sport, sotto la responsabilit\u00e0 di Roselyne Bachelot. Prende la forma di una segreteria di stato per la giovent\u00f9 e lo sport con lo stesso ministero nel governo Fillon II dal 19 giugno 2007 al 13 novembre 2010. Il ministero \u00e8 sotto la responsabilit\u00e0 di Bernard Laporte, che ha assunto l'incarico il 22 ottobre 2007.\nCon la nomina dell'alto commissario per la giovent\u00f9 Martin Hirsch, il 12 gennaio 2009, lo sport \u00e8 separato dalla giovent\u00f9 e dalla vita associativa e rimane sotto la responsabilit\u00e0 di Rama Yade, segretario di Stato per lo sport e di Roselyne Bachelot ministro della salute e dello sport.\nDopo la formazione del governo Fillon III, lo sport diventa un vero e proprio ministero (affidato a Chantal Jouanno), mentre la giovent\u00f9 e la vita associativa assumono la forma di un segretariato di Stato presso il Ministero della pubblica istruzione, della giovent\u00f9 e della vita associativa.\nSotto la presidenza di Fran\u00e7ois Hollande, il ministero \u00e8 inizialmente affidato a Val\u00e9rie Fourneyron ministro dello sport, della giovent\u00f9, dell'educazione popolare e della vita associativa nei governi di Jean-Marc Ayrault. Nel primo governo di Manuel Valls, Najat Vallaud Belkacem \u00e8 nominata Ministro dei diritti della donna, della citt\u00e0, della giovent\u00f9 e dello sport. Viene sostituita da Patrick Kanner, ad eccezione del portafoglio dei diritti delle donne, nei governi Valls I e Cazeneuve.\nIl 17 maggio 2017, Laura Flessel \u00e8 diventata a capo di un vero e proprio ministero dello sport dedicato esclusivamente alla politica sportiva nei governi Philippe I e II, sotto la presidenza di Emmanuel Macron. Viene sostituita da Roxana Maracineanu il 4 settembre 2018, dopo le sue dimissioni."}
{"id": "8191449", "revid": "110157", "url": "https://it.wikipedia.org/wiki?curid=8191449", "title": "Gerkan, Marg und Partner", "text": "gmp Architekten von Gerkan, Marg und Partner \u00e8 uno studio di architettura tedesco con sede ad Amburgo ed uffici in Europa, Asia e Sud America.\ngmp \u00e8 stata fondata nel 1965 dagli architetti Meinhard von Gerkan e Volkwin Marg. Innumerevoli i progetti elaborati nel corso degli anni cos\u00ec come i riconoscimenti conquistati.\nLe competenze della gmp Architekten spaziano da progetti urbanistici di grande scala, come la citt\u00e0 di fondazione per 800.000 abitanti di Luchao nei pressi di Shanghai in corso di realizzazione, a progetti di grandi infrastrutture ed edifici singoli, fino ad oggetti di design e arredamento.\nI progetti elaborati da gmp Architekten si caratterizzano spesso per l'elevato contenuto tecnologico.\nNel 2019 la rivista britannica BD (Building Design) ha inserito gmp Architekten al posto numero 23 della speciale classifica \"World Architecture 100 Ranking 2019\" (in breve WA100), l'elenco dei primi cento studi/societ\u00e0 di architettura al mondo per fatturato e possibilit\u00e0 di lavoro offerta, valutata sulla base del numero di architetti impiegati nelle proprie strutture organizzative. Nel 2020 la societ\u00e0 \u00e8 salita al 20\u00ba posto della graduatoria, primo tra gli studi di architettura tedeschi.\nOpere.\nTra i progetti realizzati:"}
{"id": "8191457", "revid": "122843075", "url": "https://it.wikipedia.org/wiki?curid=8191457", "title": "Le tre Grazie (Thorvaldsen)", "text": "Le tre Grazie, o Le Grazie con Cupido, \u00e8 un gruppo scultoreo in marmo realizzato dallo scultore Alberto Thorvaldsen (1770-1844) in diverse esecuzioni. L'esemplare scolpito nel 1820-1823 \u00e8 esposto al Museo Thorvaldsen di Copenaghen in Danimarca. Il soggetto mitologico delle \"Grazie\" ricorre nella produzione scultorea di Thorvaldsen nell\u2019arco di tutta la vita; a cominciare dalla prima realizzazione del 1804, lo scultore ritorna sul tema nel 1817, nel 1819, nel 1821 e, ormai in et\u00e0 avanzata, con il gesso conservato all\u2019Accademia di San Luca di Roma, nel 1842. Nei successivi riaccostamenti al tema delle \"Grazie\", gi\u00e0 affrontato dal Canova nel 1812-1816, Thorvaldsen opera diverse modifiche all'opera iniziale: nella realizzazione del gesso del 1817 appare l'elemento di \"Cupido con la lira\" confermato nel marmo del 1820-1823 e conservato a Copenaghen; nel gesso del 1842 si aggiunge una freccia tenuta da una delle Grazie e la cui punta viene saggiata da una compagna e viene modificata la distanza fra i personaggi e l'inclinazione delle teste, forse a rispettare i canoni che il critico d'arte tedesco Anton Raphael Mengs aveva teorizzato per i gruppi scultorei, per i quali \u00e8 necessaria la forma piramidale. Le varianti apportate a questo gesso venivano spiegate dal Thorvaldsen stesso con le seguenti parole:\nL'opera, nonostante la grande fama di Thorvaldsen presso i suoi contemporanei, non raccolse unanimi lodi dalla critica; nel 1874, a trent'anni dalla morte dello scultore, scriveva il critico d'arte francese Eugenio Plon nel suo saggio su Thorvaldsen:\nIl gruppo esposto a Copenaghen, a dimensione naturale, \u00e8 composto da tre figure simboleggianti le Grazie rappresentate da tre giovani donne nude ritte all'impiedi: la figura centrale, in posizione frontale, \u00e8 affiancata dalle altre due che abbraccia morbidamente all'altezza della vita; la figura di destra ha il viso rivolto verso la prima e le tiene il mento delicatamente sollevato con il dito indice della mano sinistra. Le tre figure sono caratterizzate da una complessa acconciatura a trecce e \"chignon\"; la figura centrale ha la fronte cinta da un sottile nastro. La veste della figura di destra \u00e8 appoggiata con ampi drappeggi su un cippo ai suoi piedi. Seduto a terra fra la figura centrale e quella di sinistra si trova \"Amore\" o \"Cupido\", che regge una lira rappresentato in figura di puttino nudo con i lunghi capelli a boccoli che ricadono sulle spalle."}
{"id": "8191459", "revid": "112092154", "url": "https://it.wikipedia.org/wiki?curid=8191459", "title": "Christina Al\u010devskaja", "text": " \nBiografia.\nKhrystyna nacque il 4 aprile 1841 a Borzna, governatorato di Chernihiv, ora in Ucraina. Spos\u00f2 Alexey (Oleksii) K. Alchevsky, un uomo d'affari ucraino, in seguito proprietario di una grande miniera e acciaieria. Alcuni dei loro figli diventarono artisti di talento: il figlio, Ivan Alchevsky, era un rinomato cantante d'opera, la figlia, Khrystia Alchevska, era una poetessa, un altro figlio, Hryhorii Alchevsky, era un compositore. \nVisse e lavor\u00f2 a Charkiv, dove mor\u00ec il 15 agosto 1920. \nVita professionale.\nA partire dal 1862, mantenne la scuola domenicale femminile di Kharkiv (ufficialmente accreditata nel 1870) a proprie spese. La scuola rimase in attivit\u00e0 per 50 anni ed era rinomata per i suoi metodi altamente sviluppati di educazione degli adulti (Borys Hrinchenko aveva insegnato nella scuola da giovane). Christina era un'eminente pedagoga che avvi\u00f2 un metodo di educazione degli adulti con l'impiego di opere letterarie, invece dei libri di ortografia. Nel 1889, partecip\u00f2 all'Esposizione di Parigi come rappresentante degli insegnanti di studenti adulti dell'Impero russo. Insegn\u00f2 in ucraino fino a quando non fu costretta dal governo a passare al russo. \nNel 1906 Alchevska compil\u00f2 una guida metodologica e bibliografica pluripremiata, \"Chto chitat 'narodu\". Questo lavoro ottenne il primo premio alla Mostra Internazionale di Parigi e un altro manuale usato per l'insegnamento, \"Kniga vzroslykh\" nel 1900. Scrisse un libro di memorie, \"Peredumannoe i perezhitoe\", nel 1912 e pubblic\u00f2 numerosi articoli metodologici sull'educazione degli adulti. Nel 1860, gli articoli di Alchevska apparvero sul diario \"Kolokol\" di Aleksandr Herzen, sotto lo pseudonimo di \"Ukrainka\". Alchevska incoraggi\u00f2 le ragazze e le donne a vestirsi in costumi regionali tradizionali a feste della comunit\u00e0 e per eseguire canti popolari. Indossava il costume contadino come simbolo della sua dedizione alle persone alle quali insegnava. \nNel 1963, O. Mazurkevych pubblic\u00f2 un libro sul lavoro educativo di Alchevska e dei suoi colleghi."}
{"id": "8191460", "revid": "767487", "url": "https://it.wikipedia.org/wiki?curid=8191460", "title": "Drive Me Home", "text": "Drive Me Home (noto anche con il titolo Drive Me Home - Portami a casa) \u00e8 un film italiano del 2018 diretto da Simone Catania.\nHa ricevuto il premio per la migliore opera prima in occasione dei Premi Flaiano 2020.\nTrama.\nAmici per la pelle, Antonio e Agostino crescono insieme in un piccolo paesino siciliano incastrato tra le montagne, sognando una vita diversa, altrove.\nOrmai trentenni, entrambi vivono all'estero, uno lavora come cameriere e l'altro come camionista ma non si vedono n\u00e9 si sentono da anni. Quando Antonio scopre che la sua casa natia, abbandonata da molto tempo, sta per essere venduta all'asta, decide di partire per incontrare Agostino, il suo amico d'infanzia, con l'intento di coinvolgerlo per non farsi sottrarre quella casa. Ne nasce un viaggio attraverso l'Europa dove i protagonisti riscopriranno la loro amicizia e rimetteranno in discussione le loro vite.\nDistribuzione.\n\u00c8 stato presentato in anteprima 27 novembre 2018 al Torino Film Festival. \u00c8 stato distribuito nelle sale cinematografiche italiane il 26 settembre 2019 distribuito da Europictures."}
{"id": "8191463", "revid": "124076047", "url": "https://it.wikipedia.org/wiki?curid=8191463", "title": "Marco Rostagno", "text": "Biografia.\nNato a Torino, si trasfer\u00ec poi in Francia dove esord\u00ec negli anni sessanta lavorando come fumettista e disegnando una serie erotica di fantascienza scritta da Victor Newman e ispirata a Barbarella, \"S\u00e9l\u00e8ne\", (pubblicata poi anche in Italia come \"Selene, la ragazza delle stelle\" in una testata dedicata) firmandosi Paul Savant. Alla fine degli anni sessanta collabor\u00f2 in Italia con varie editori e a diverse testate; in particolare alla rivista \"Horror\" della Sansoni, per la quale realizz\u00f2 le copertine e la serie di strisce satirica \"Beatrice\", scritta da Pier Carpi con il quale collabor\u00f2 a diverse altre serie a fumetti; sempre per la Sansoni realizz\u00f2 alcuni titoli della collana \"I classici a fumetti\". Collabor\u00f2 poi con Enzo Biagi alla realizzazione della serie \"Storia della Chiesa\". Si dedic\u00f2 quindi all'illustrazione per un certo periodo per poi tornare nel 1995 a realizzare fumetti per il settimanale \"Il Giornalino\" per il quale negli anni novanta realizz\u00f2 un adattamento a fumetti della Bibbia oltre ad altre serie come \"Reporter Blues\" e \"72 ore\"."}
{"id": "8191467", "revid": "73843", "url": "https://it.wikipedia.org/wiki?curid=8191467", "title": "Olena Kulchytska", "text": "Biografia.\nOlena Kulchytska complet\u00f2 la sua formazione artistica, tra il 1901-1903, nello studio privato gestito da R. Bratkowski e S. Batowski-Kaczor a Leopoli e alla Vienna School of Industrial Design, dal 1903 al 1908. Dopo la laurea, per un anno viaggi\u00f2 attraverso i principali centri d'arte europei, tra cui Monaco, Parigi e Londra. Pi\u00f9 tardi, inizi\u00f2 a lavorare come insegnante d'arte nelle scuole secondarie di Leopoli (il ginnasio Regina Edvige di Polonia, per due anni tra il 1909 e il 1910) e nella scuola femminile Przemy\u015bl, dal 1910 al 1938. Nel 1939 entr\u00f2 a far parte del Dipartimento etnografico del Museo della Societ\u00e0 scientifica di Shevchenko a Leopoli. Dopo la seconda guerra mondiale, per sei anni dal 1945, insegn\u00f2 grafica per libri all'Istituto poligrafico di Leopoli. Nel 1950 venne eletta corrispondente dell'Accademia delle costruzioni e dell'architettura della Repubblica Sovietica Ucraina.\nCarriera.\nLa prima mostra personale di Kulchytska fu allestita a Leopoli nel 1909. Espose le sue incisioni, stampe, acquerelli, xilografie e filigrane. La mostra fu celebrata dagli artisti ucraini del primo modernismo, come Ivan Trush. Il lavoro di Olena Kulchytska combinava le tradizioni dell'arte popolare dell'Ucraina occidentale, in particolare gli Hutsuli, con le innovazioni stilistiche della secessione viennese. Successivamente espose le sue opere a Cracovia, Varsavia, Pozna\u0144, Kiev e altre citt\u00e0 europee.\nDurante il periodo 1920-1930, Kulchytska port\u00f2 un grande contributo all'illustrazione di libri ucraini, disegni sui vari lavori di Ivan Franko, Mykhailo Kotsiubynsky, Vasyl Stefanyk e Yurii Fedkovych, oltre a pi\u00f9 di 70 libri per bambini per la serie \"For Our Littlest Ones\", che includeva La casa dei melograni di Oscar Wilde (1920).\nNel campo delle arti applicate, disegn\u00f2 80 tapeti kilim in collaborazione con sua sorella Olga.\nAttivismo.\nDurante la prima guerra mondiale, Kulchytska descrisse le sofferenze della popolazione civile e dei rifugiati. Le sue opere vennero riprodotte come cartoline dal Comitato delle donne ucraine per aiutare i soldati feriti a Vienna.\nKulchytska fece parte del movimento di resistenza civile sotto lo stalinismo, aiutando le famiglie di coloro che furono repressi e deportati in Siberia.\nNel 1955, Kulchytska inizi\u00f2 una campagna contro la chiusura del Collegio d'Arte di Leopoli. Inoltre sostenne finanziariamente l'Unione per la liberazione dell'Ucraina."}
{"id": "8191470", "revid": "594360", "url": "https://it.wikipedia.org/wiki?curid=8191470", "title": "Comfort women", "text": ""}
{"id": "8191475", "revid": "6923", "url": "https://it.wikipedia.org/wiki?curid=8191475", "title": "Curia (Verona)", "text": "La Curia di Verona era un complesso facente parte dell'area del Foro della citt\u00e0 romana, corrispondente all'odierna Piazza delle Erbe. Dell'edificio rimangono solo alcune strutture, situate all'interno di un ristorante, individuate durante scavi archeologici.\nStoria.\nLa sistemazione della zona ad occidente del Foro si attu\u00f2 in Et\u00e0 giulio-claudia, nel I secolo, in una zona dove erano sicuramente presenti edifici residenziali espropriati per l'occasione. La \"Curia\" rientr\u00f2 quindi nel vasto piano di monumentalizzazione della Verona romana, di cui la citt\u00e0 conserva ancora numerose testimonianze. Il modello che si prese a riferimento per la costruzione del monumento fu la \"Curia Iulia\", costruita a Roma sotto il governo di Augusto. Qui si svolgevano le assemblee dei decurioni che venivano convocate dai magistrati: essi emettevano decreti su iniziativa propria o di qualche cittadino, poi trascritti in tavole che venivano conservate nell'archivio. I decurioni godevano di particolari privilegi e restavano in carica a vita, a meno di non rispondere pi\u00f9 ai requisiti necessari per rimanere all'interno dell'ordine.\nTutto questo complesso \u00e8 stato scoperto sul finire degli anni ottanta durante lavori di ristrutturazione all'interno del ristorante Dodici Apostoli, che portarono ad un approfondito scavo e studio da parte della Soprintendenza per i Beni Archeologici del Veneto. All'interno del ristorante \u00e8 tutt'oggi possibile vedere una parte delle strutture ritrovate.\nDescrizione.\nLa \"Curia\" romana occupava in lunghezza tutto l'isolato prospiciente il Foro di Verona ed era largo 27,50 metri. Essa si articolava in due parti distinte, collegate da un'unica grande struttura di recinzione ancora oggi in parte visibile, alta quasi 6 metri e scandita da lesene di ordine tuscanico.\nNella parte a Sud si collocava la \"Curia\" vera e propria mentre verso Nord si trovava una terrazza caratterizzata da una sorta di orchestra aperta verso Sud e circondata da un paio di gradini, dove probabilmente si svolgevano le votazioni dei rappresentanti del popolo per l'elezione dei magistrati e dei sacerdoti. Quest'ultima parte, sopraelevata rispetto al piano stradale ma pi\u00f9 bassa rispetto al livello dell'edificio della \"Curia\", presentava una ricca pavimentazione: essa era rivestita in lastre di marmo bianco e lastre pi\u00f9 piccole di marmi bianchi e policromi. Ai due lati di questa pavimentazione in marmo si trovavano due corsie ribassate e lastricate in calcare che, probabilmente tramite rampe, collegavano questo spazio ai due fianchi porticati della \"Curia\".\nCome anticipato, a Sud di questa terrazza si trovava la \"Curia\" vera e propria, rialzata su un podio realizzato in opera mista. L'edificio si compone di un deambulatorio perimetrale ad U coperto a volta. Questo deambulatorio conteneva il corpo principale, composto da sette vani: uno centrale di pi\u00f9 ampie dimensioni, dove erano presenti ai due lati gradoni su cui erano collocati i seggi mobili dei decurioni e dei magistrati, tre vani pi\u00f9 piccoli disposti a Nord di questo e tre a Sud. La facciata principale era rivolta verso Sud e l'accesso avveniva tramite una gradinata. Questa grande gradinata era interrotta nella parte pi\u00f9 bassa da un ripiano su cui si affacciavano delle porte con cornici decorate, che davano accesso ad un criptoportico e ad alcune camere."}
{"id": "8191476", "revid": "108543036", "url": "https://it.wikipedia.org/wiki?curid=8191476", "title": "MC6800", "text": ""}
{"id": "8191491", "revid": "46291", "url": "https://it.wikipedia.org/wiki?curid=8191491", "title": "Pogoniopsis", "text": "Pogoniopsis \u00e8 un genere di piante della famiglia delle Orchidacee, appartenente alla sottofamiglia Epidendroideae.\nDescrizione.\nSono orchidee micoeterotrofiche, prive di clorofilla, che traggono il loro nutrimento da una relazione parassitica con i funghi.\nDistribuzione e habitat.\nIl genere comprende due specie, entrambe endemiche del Brasile.\nTassonomia.\nLa collocazione tassonomica del genere \"Pogoniopsis\" \u00e8 stata oggetto di controversia. Ritenuto affine al genere \"Pogonia\", \u00e8 stato a lungo assegnato alla trib\u00f9 Pogonieae della sottofamiglia Vanilloideae. Recenti analisi filogenetiche hanno invece dimostrato la sua vicinanza al genere \"Triphora\", motivandone lo spostamento nella trib\u00f9 Triphoreae.\nIl genere comprende le seguenti specie:"}
{"id": "8191510", "revid": "762947", "url": "https://it.wikipedia.org/wiki?curid=8191510", "title": "Collezione Hottinger", "text": ""}
{"id": "8191516", "revid": "108543489", "url": "https://it.wikipedia.org/wiki?curid=8191516", "title": "Gerkan, Marg and Partners", "text": ""}
{"id": "8191518", "revid": "108543523", "url": "https://it.wikipedia.org/wiki?curid=8191518", "title": "Von Gerkan, Marg and Partners", "text": ""}
{"id": "8191526", "revid": "73843", "url": "https://it.wikipedia.org/wiki?curid=8191526", "title": "Italian Club Chart", "text": "Italian Club Chart, conosciuta anche come \"Top 50 Discoteche\", \u00e8 una classifica di 50 posizioni aggiornata ogni sabato che si pone come obiettivo, dal 1976, quello di rappresentare i dischi pi\u00f9 ballati in Italia.\nAttualmente viene stilata su un panel comprendente le dance chart di alcune radio nazionali (M2O, Company, Piterpan, Ibiza, Norba, One Dance, Marte, Studio Pi\u00f9) e di alcune realt\u00e0 locali, parametrate sulla base degli ascolti rilevati da RadioTer a cui viene aggiunta la \"Italian House Chart\" realizzata settimanalmente sempre da Dancedirectory.it con le playlist di una cinquantina di Dj nazionali.\nStoria.\nLa classifica dei dischi pi\u00f9 ballati in Italia prende forma, in versione cartacea, con la nascita delle radio libere. Compilata dal giornalista Eugenio Tovini, prende in considerazione originariamente le chart di \"Musica e dischi\", prestigioso mensile di settore. Dal 1978 nella base dati vengono aggiunte le dance charts di radio come Milano International, Studio 105, Montestella, Superstar Int. e Reporter insieme alle prime dj-playlist che giornali come Ciao 2001 o l\u2019Associazione Italiana Disc Jockey, rendevano disponibili. In questi primi anni viene trasmessa su alcune radio locali del nord italia e nel marzo 1988 lo storico mensile Musica e dischi decide di pubblicarla con il nome di Top 40 e su quelle colonne rimane per oltre 20 anni diventando l\u2019unica classifica dance riconosciuta dall\u2019Afi (Associazione fonografici italiani).\nCon l\u2019esplosione in Italia delle discoteche e la nascita di una rivista di settore come Discotec, la classifica si diffonde ulteriormente e negli anni a venire, la pubblicano mensili come Tutto, Superclassifica, Dance Music Magazine, Trend e TuttoDisco mentre collane editoriali come Dance della De Agostini la prendono come punto di riferimento e, nel 1998 anche RadioRai 2, la trasmette il venerd\u00ec in versione top 10. \nA partire dal 2000 la societ\u00e0 tedesca M.I.S. decide di utilizzare questa Club Chart come riferimento per il mercato italiano, nella compilazione delle sue Global Dance Traxx e European Dance Songs. Negli anni successivi viene utilizzata anche come contributor per l'Italia dalla classifica francese \"Euro Club 25\".\nLa crescente notoriet\u00e0 porta alla pubblicazione della \"Guida Dance Directory\" dove vengono inseriti le classifiche, gli artisti, i remixer e le etichette pi\u00f9 influenti del periodo. Le prime quattro edizioni (1995, 1996, 2000 e 2002) vengono pubblicate in formato cartaceo mentre la quinta, datata 2016, viene realizzata come e-Book visto anche l\u2019elevato numero di pagine (520).\nNel 2001 viene aperto il sito dancedirectory.it per permettere un aggiornamento continuo del mercato dance italiano e mantenere un archivio storico ricomprendente tutte le charts dal 1976 ad oggi, con informazioni su tutti gli artisti presenti (oltre 5.900) con i relativi brani (circa 10.000) e le etichette discografiche (circa 1.200). \nPremio Gold Fingers.\nDal 2019 realizza il premio \"Gold Fingers\" per la canzone Made In Italy, in ambito dance, che ha ottenuto i maggiori successi nell'anno: "}
{"id": "8191528", "revid": "1456895", "url": "https://it.wikipedia.org/wiki?curid=8191528", "title": "Robert Louis Dressler", "text": "\u00c8 stato curatore dell'orto botanico del Missouri.\nOmaggi.\nI genere delle Orchidaceae \"Dressleria\" e \"Dresslerella\" sono un omaggio al suo nome.\nGli sono state dedicate inoltre oltre un centinaio di specie tra cui le orchidee: "}
{"id": "8191529", "revid": "110157", "url": "https://it.wikipedia.org/wiki?curid=8191529", "title": "2. divisjon 2013 (football americano norvegese)", "text": "La 2. divisjon 2013 \u00e8 la 21\u00aa edizione del campionato di football americano di secondo livello, organizzato dalla NAIF.\nStagione regolare.\nClassifica.\nLa classifica della regular season \u00e8 la seguente:"}
{"id": "8191538", "revid": "547034", "url": "https://it.wikipedia.org/wiki?curid=8191538", "title": "Il gioco dell'inganno", "text": "Il gioco dell'inganno (\"Dead Lines\") \u00e8 un film per la televisione del 2010 diretto da Louis B\u00e9langer.\nTrama.\nSophie Fyne, stilista di successo \u00e8 in procinto di lanciare la nuova linea di abbigliamento e di aprire una nuova boutique quando uno dei suoi dipendenti viene assassinato. Con il susseguirsi degli eventi, Sophie cerca di salvare la carriera costruita con fatica e la vita di sua figlia Spencer."}
{"id": "8191539", "revid": "110157", "url": "https://it.wikipedia.org/wiki?curid=8191539", "title": "2. divisjon 2012 (football americano norvegese)", "text": "La 2. divisjon 2012 \u00e8 la 20\u00aa edizione del campionato di football americano di secondo livello, organizzato dalla NAIF.\nStagione regolare.\nClassifica.\nLa classifica della regular season \u00e8 la seguente:"}
{"id": "8191556", "revid": "599013", "url": "https://it.wikipedia.org/wiki?curid=8191556", "title": "Giovanni Giungato", "text": "Carriera.\nOttenne una medaglia d'argento nella categoria dei 57\u00a0kg. ai Giochi del Mediterraneo di Linguadoca-Rossiglione nel 1993, venendo sconfitto in finale da Vahdettin \u0130\u015fsever.\nVinse una medaglia di bronzo ai Goodwill Games di San Pietroburgo 1994, venendo sconfitto in semifinale da Ramaz Paliani."}
{"id": "8191564", "revid": "110157", "url": "https://it.wikipedia.org/wiki?curid=8191564", "title": "2. divisjon 2011 (football americano norvegese)", "text": "La 2. divisjon 2011 \u00e8 la 19\u00aa edizione del campionato di football americano di secondo livello, organizzato dalla NAIF.\nStagione regolare.\nClassifica.\nLa classifica della regular season \u00e8 la seguente:"}
{"id": "8191570", "revid": "1226", "url": "https://it.wikipedia.org/wiki?curid=8191570", "title": "Path dependence", "text": ""}
{"id": "8191584", "revid": "121424126", "url": "https://it.wikipedia.org/wiki?curid=8191584", "title": "Orazio Toscanella", "text": "Biografia.\nFu un latinista, traduttore e scrittore del Rinascimento. Fu autore di trattati grammaticali, dizionari latino-italiani e traduttore di autori classici in italiano. Trascorse gran parte della sua vita a Venezia. \nFu membro dell'Accademia dei Pastori Fratteggiani di Fratta Polesine.\nMor\u00ec nel 1580."}
{"id": "8191590", "revid": "1382282", "url": "https://it.wikipedia.org/wiki?curid=8191590", "title": "Cesare, padrone di Roma", "text": ""}
{"id": "8191597", "revid": "1001457", "url": "https://it.wikipedia.org/wiki?curid=8191597", "title": "Entonjo Pashaj", "text": ""}
{"id": "8191602", "revid": "31886", "url": "https://it.wikipedia.org/wiki?curid=8191602", "title": "(Ya Got) Trouble", "text": "(Ya Got) Trouble \u00e8 una canzone di Meredith Willson tratta dal suo musical The Music Man di Broadway del 1957 e la sua versione cinematografica del 1962. \u00c8 una delle canzoni pi\u00f9 conosciute e riconoscibili del musical e la performance della canzone da parte di Robert Preston nel film \u00e8 stata molto ammirata. Willson pens\u00f2 di eliminare un lungo dialogo dalla sua bozza del musical sui gravi problemi che affliggono i genitori di River City ed Willson si rese conto che esso suonava come un testo, trasformandolo quindi nella canzone.\nContesto.\nUn ambizioso venditore ambulante, che parla sincero ma corrotto allo stesso tempo, assume l'occupazione di commerciante di strumenti musicali e cerca di convincere i cittadini di River City, Iowa, a finanziare la sua idea di banda di ragazzi giocando sulle loro paure della corruzione giovanile, rappresentato da un nuovo tavolo da biliardo tascabile nella sala da biliardo locale. La canzone \u00e8 il suo argomento si incentra su ci\u00f2 che potrebbe accadere se i cittadini non riconoscessero il pericolo e non seguissero il suo suggerimento per un'attivit\u00e0 pi\u00f9 salutare.\nLa canzone contiene molti tipi di argomentazioni non valide (\"trouble starts with \"t\", which rhymes with \"p\", which stands for pool\").\nVariazione sul titolo.\nIl brano viene talvolta elencato come \"(Ya Got) Trouble\". L'album del cast originale di Broadway elenca il titolo del brano \"Trouble\", sia sulla copertina che sull'etichetta. \"You Got Trouble\" \u00e8 un errore di ortografia comune del titolo della canzone.\nLa cover di Hugh Jackman.\nIl cantante e attore Hugh Jackman ha proposto una interessante versione del musical in varie occasioni in cui egli compare, la maggior parte accadute durante le sue comparse televisive. Questa versione si propone di reinterpretare il musical in versione rap, poich\u00e9 maggior parte dei testi scritti nel musical sono scritti come un brano rap dei anni pi\u00f9 recenti, e di reinterpretare la canzone iniziale del musical \"Rock Island\", arrivando anche a reinterpretarla coi rapper T.I. e LL Cool J durante i Tony Awards."}
{"id": "8191604", "revid": "439868", "url": "https://it.wikipedia.org/wiki?curid=8191604", "title": "Chiesa dei Santi Pietro e Paolo in Bosco", "text": ""}
{"id": "8191606", "revid": "1347902", "url": "https://it.wikipedia.org/wiki?curid=8191606", "title": "Operazione Osoaviachim", "text": ""}
{"id": "8191607", "revid": "228587", "url": "https://it.wikipedia.org/wiki?curid=8191607", "title": "Time (periodico)", "text": ""}
{"id": "8191610", "revid": "110157", "url": "https://it.wikipedia.org/wiki?curid=8191610", "title": "Chiesa di San Giorgio in Strata", "text": "La chiesa di San Giorgio in Strata \u00e8 un edificio religioso sito a Vigevano, in provincia di Pavia e diocesi di Vigevano.\nStoria.\nLa chiesa era complementare all'adiacente castello visconteo. Fu eretta sotto il patronato della famiglia Colli.\nSi trova in via Cairoli, un tempo via Strata, dalla quale prende nome. Quasi soffocata dalle abitazioni, rischia di passare inosservata agli stessi vigevanesi. Negli anni '80, era considerata la pi\u00f9 antica chiesa cittadina aperta al culto: infatti, le prime notizie attorno a essa risalgono al 1090; sub\u00ec poi numerosi restauri, l'ultimo dei quali nel 1968 a opera dell'architetto Mario Bonzanini. Secondo altre fonti, la chiesa risalirebbe addirittura all'et\u00e0 longobarda primitiva.\nSecondo una leggenda, la chiesa di San Giorgio originariamente non si trovava nella sua posizione attuale, ma all'interno del Castello Sforzesco, in modo che i cavalieri vigevanesi potessero andarvi a pregare. Durante la sua permanenza in citt\u00e0, si narra che Ludovico il Moro si fosse innamorato di una dama di compagnia della moglie Beatrice, una ragazza giovane e bella che, tuttavia, non ricambiava questo sentimento, preferendogli uno scudiero. La ragazza e lo scudiero si sposarono quindi di nascosto all'interno della chiesetta, accordandosi con un frate, in modo che il Moro non ne sapesse nulla, poi partirono a cavallo alla volta di Novara. Ludovico venne per\u00f2 a conoscenza del fatto e inizi\u00f2 a inseguirli per oltre duecento chilometri. Arresosi, torn\u00f2 quindi al castello di Vigevano, decapitando il frate e ordinando la distruzione della cappella. I cavalieri decisero allora di ricostruirla, mattone per mattone, all'esterno della cinta muraria, nella sua locazione attuale. La realt\u00e0 dei fatti, invece, fu che la chiesa venne \"spostata\", smontandola e rimontandola nell'attuale via Cairoli, in quanto nella posizione precedente avrebbe impedito delle modifiche al castello richieste dal Moro in quegli anni.\nCarlo Stefano Brambilla in merito scriveva: \"Racconta il Cancelliere Simone Del Pozzo che la Chiesa di S. Giorgio era anticamente nel Castello, ma che sia stata distrutta per ordine del Duca Galeazzo Maria Sforza, e che in luogo di essa sia stata fabbricata questa, che si trova al presente in porta di Strata, detta Porta Sforzesca. Egli non fa menzione del tempo che fu fabbricara, per\u00f2 dalla fabbrica stessa si riconosce essere molto antica. Dicono li padroni l'anno 1090. Si fa menzione di questa chiesa nel libro dell'Estimo del Clero di Novara e sua Diocesi fatto l'anno 1324 con queste parole: \"Ecclesia Sancti Georgii de Viglevano pro una praebenda\", come ho veduto da una fede autentica del 29 ottobre 1427\". Da notare che il Dal Pozzo ritenne sempre per castello la sola parte situata nel centro del borgo, mentre gi\u00e0 molto tempo prima di lui si intendeva per castello il borgo, che nel suo mezzo e nella parte pi\u00f9 alta conteneva la fortezza.\nLa chiesa \u00e8 di propriet\u00e0 privata.\nDescrizione.\nEsterno.\nLa facciata, a cuspide in mattoni rimboccati a calce, senza intonaco, \u00e8 limitata da paraste sulle estremit\u00e0. Il campanile a vela, costruito sulla parasta di sinistra, originariamente era pi\u00f9 in basso rispetto al livello dell'altra lesena. Sono presenti tre finestre, una circolare e due monofore a feritoia, arcuate e sguinciate all'interno e all'esterno, rispettando la prima tradizione cristiana che voleva rendere l'ambiente idoneo alla preghiera. Il portoncino, sormontato da una lunetta cieca, \u00e8 stato realizzato da Luigi Barni nel 1927 in legno di quercia della Slavonia.\nInterno.\nIl chiesuolo, a unica navata a pianta rettangolare e abside semicircolare, \u00e8 diviso in tre campate di archi sostenuti da lesene, aggiunti nel Settecento. L'interno \u00e8 stato pesantemente rimaneggiato nel Settecento, con numerose modifiche e aggiunte in gran parte demolite nei lavori di restauro del 1968. Tra le opere scomparse o demolite in quegli anni, degne di nota sono la pala raffigurante il martirio di San Giorgio e l'imperatrice Alessandra e l'altare a gradoni, sostituito da uno pi\u00f9 moderno.\nIl soffitto \u00e8 in tavelloni, in sostituzione dell'originale in legno. Le lesene, opere settecentesche sopravvissute ai lavori del 1968, fungono da sostegno agli archi, dello stesso periodo, che sostituirono le precedenti capriate in legno per dare una maggiore solidit\u00e0 alla chiesa. Si tratta di archi a tre centri, sui quali probabilmente un tempo erano rappresentate le travi in legno che andavano a sostituire e alcuni motivi floreali, coperti da una patina di tempera bianca.\nL'abside \u00e8 semicircolare coperta da una volta a catino. Sono presenti antiche aperture poi murate, che un tempo servivano per dare luce all'interno dell'edificio. Con i lavori del Settecento, nel quale venne rialzato il pavimento fino alla prima lesena, l'abside ha assunto anche le funzioni di coro e sagrestia, tornando alla funzione originale solo con i lavori del 1968, quando venne rimosso l'altare barocco inserendone uno costruito in quell'anno.\nL'unico dipinto conservatosi \u00e8 l'affresco raffigurante San Giorgio che aggredisce e uccide con una lunga asta un dragone, solo abbozzato, davanti a una principessa. Il dipinto, opera di un pittore di scuola locale, in origine presentava la figura del santo proporzionata a quella del cavallo; con l'intervento settecentesco, il santo \u00e8 stato riproporzionato basandosi sulla figura della principessa, risultando tuttavia sproporzionato al cavallo. L'affresco, di data incerta (XIII-XV secolo), \u00e8 stato restaurato per l'ultima volta nel 1969 seguendo le direzioni del prof. Vicentini. All'interno della chiesa era presente anche un \"Sant'Ambrogio\", trasferito successivamente nel Palazzo Vescovile.\nSan Giorgio \u00e8 particolarmente cara ai vigevanesi, specie agli studenti, che per generazioni vi si sono recati per le loro devozioni \"propiziatorie\", prima di entrare nel vicino liceo."}
{"id": "8191616", "revid": "110157", "url": "https://it.wikipedia.org/wiki?curid=8191616", "title": "2. divisjon 2010 (football americano norvegese)", "text": "La 2. divisjon 2010 \u00e8 la 18\u00aa edizione del campionato di football americano di secondo livello, organizzato dalla NAIF.\nStagione regolare.\nClassifica.\nLa classifica della regular season \u00e8 la seguente:"}
{"id": "8191622", "revid": "122268473", "url": "https://it.wikipedia.org/wiki?curid=8191622", "title": "Il sangue degli dei", "text": "Il sangue degli dei (\"The Blood of Gods\") \u00e8 un romanzo storico di Conn Iggulden del 2013, quinto ed ultimo della serie \"Imperator\" narrante le gesta del imperatore romano Gaio Giulio Cesare Augusto"}
{"id": "8191626", "revid": "46291", "url": "https://it.wikipedia.org/wiki?curid=8191626", "title": "Phenakospermum guyannense", "text": "La palma del viaggiatore sudamericana (Phenakospermum guyannense ) \u00e8 una pianta appartenente alla famiglia delle Strelitzaceae, ed \u00e8 l'unica specie del genere Phenakospermum.\nDescrizione.\nLa pianta ha un fusto che oscilla da 7 a 8 metri di altezza, le foglie sono grandi e verdi a forma di ventaglio, l'inflorescenza \u00e8 eretta e costituita da circa 25 fiori di color crema che si aprono durante il tramonto. I frutti sono delle capsule dalle quali, a maturazione, fuoriescono i semi di colore arancione.\nDistribuzione e habitat.\nLa pianta \u00e8 originaria del Sud America tropicale."}
{"id": "8191633", "revid": "2219300", "url": "https://it.wikipedia.org/wiki?curid=8191633", "title": "Corte costituzionale (Austria)", "text": "La Corte costituzionale (in tedesco: \"Verfassungsgerichtshof\" o \"VfGH\") in Austria \u00e8 il tribunale responsabile della revisione della costituzionalit\u00e0 degli statuti, della legalit\u00e0 delle ordinanze e di altre leggi secondarie e della costituzionalit\u00e0 delle decisioni di alcuni altri tribunali. La Corte costituzionale decide anche sulla delimitazione tra tribunali, tribunali e amministrazione e tra il governo nazionale e i governi regionali. Accoglie le denunce elettorali, ritiene che i funzionari eletti e i nominati politici siano responsabili della loro condotta in carica e giudica le richieste di risarcimento nei confronti dell'Austria e della sua burocrazia.\nLa Corte costituzionale \u00e8 composta da quattordici membri e sei membri supplenti, nominati dal Presidente al momento della nomina del Gabinetto, del Consiglio nazionale e del Consiglio federale. Anche se teoricamente si suppone, la Corte si riunisce raramente in seduta plenaria e raramente ascolta argomenti orali; la maggior parte dei casi oggi sono valutati a porte chiuse da pannelli di nove o cinque membri. Le opinioni tendono ad essere concise e accademiche.\nLa Corte costituzionale \u00e8 molto potente ma storicamente ha mostrato una notevole moderazione giudiziaria.\nChristoph Grabenwarter ne \u00e8 attualmente presidente. \nStoria.\nIl precursore della Corte costituzionale fu il \"Reichsgericht\" (Corte suprema) che \u00e8 esistita tra il 1867 e il 1919. La giurisdizione di quella Corte comprendeva, tra l'altro, domande sulle competenze delle autorit\u00e0, rivendicazioni di propriet\u00e0 contro le autorit\u00e0 pubbliche e tra enti pubblici, nonch\u00e9 denunce dei cittadini sulla violazione dei loro diritti politici da parte delle autorit\u00e0 pubbliche. Queste potest\u00e0 furono trasferite in larga parte alla Corte costituzionale nel 1919.\nFunzionamento.\nI poteri della Corte costituzionale sono regolati dalla Legge costituzionale federale (B-VG) del 1920.\n\u00c8 considerata la pi\u00f9 antica corte costituzionale del mondo. Si trova a Vienna, la capitale del paese. A differenza della Corte costituzionale federale tedesca, si riunisce in una sessione plenaria di 14 membri. La presenza del presidente (o vicepresidente) e di almeno otto membri votanti \u00e8 essenziale per il quorum."}
{"id": "8191639", "revid": "125173323", "url": "https://it.wikipedia.org/wiki?curid=8191639", "title": "Storia LGBT in India", "text": "La storia LGBT in India ha origini antichissime risalenti al secondo millennio avanti Cristo e nel corso dei secoli le opinioni nei confronti di temi, persone e relazioni omo e/o transessuali hanno subito radicali cambiamenti, legati in grande misura al massiccio fenomenzo della colonizzazione e dell'invasione del sub-continente indiano. All'originale tolleranza per l'omosessualit\u00e0 e la transessualit\u00e0 predicata dall'Induismo si andarono a sostituire infatti forme di discriminazione e persecuzione legale dettate dalla Sharia dopo la conquista islamica dell'India e dalle riforme legali apportate dai colonizzatori inglesi in materia, rimaste in vigore dal diciannovesimo al ventunesimo secolo.\nNella storia antica.\nIn quanto religione che ha profondamento influenzato la cultura e le tradizioni indiane, l'Induismo e i suoi testi sacri forniscono le prime informazioni su come persone e tamatiche che oggi vengono definiti LGBT fossero considerate nell'antichit\u00e0. Al contrario dell'Antico testamento, i testi sacri dell'induismo discutono raramente dell'omosessualit\u00e0 e quando lo fanno ne parlano in termini generalmente neutri o solo vagamente ostili. La \u1e5agveda Sa\u1e43hit\u0101, uno dei quattro testi canonici dell'Induismo, ne accenna indirettamente quando afferma \"Vikriti Evam Prakriti\" (in sanscrito: \u0935\u093f\u0915\u0943\u0924\u093f\u0903 \u090f\u0935\u092e\u094d\u200c \u092a\u094d\u0930\u0915\u0943\u0924\u093f), che significa che ci\u00f2 che sembra innaturale \u00e8 in realt\u00e0 naturale. Alcuni accademici hanno visto in questo verso un riconoscimento della dimensione omosessuale e transessuale dell'esistenza, ammessa quindi nell'ordine di ci\u00f2 che \u00e8 naturale. Il Kamasutra dedica un intero capitolo al sesso omosessuale e altre fonti storiche lasciano intendere che nell'antichit\u00e0 l'omosessuale non fosse discriminato, n\u00e9 che persone omosessuali venissero considerate inferiori.\nIl Kamasutra accenna anche a persone femminili appartenenti a un terzo sesso, quello che viene ricordato come Hijra or Arvani, Aruvani o Jagappa, persone che si considerano transgender o transessuali.\nL'antico trattata di scienze poliche Artha\u015b\u0101stra menzione una vasta gamma di attivit\u00e0 sessuali che, indipendentemente dal fasso che fossero compiute con un uomo e una donna, andassero punite, anche se lievemente. I rapporti omosessuali non erano sanzianati, ma trattati come un crimine minore, al contrario di altre attivit\u00e0 eteresessuali punite pi\u00f9 severamente. Il sesso lesbico tra due donne non pi\u00f9 vergini veniva punito con una piccola multa, mentre un rapporto tra due uomini poteva essere punito con un bagno rituale da effettuare vestiti o con punizioni come una notte di digiuno o mangiare prodotti ricavati dalle vacche.\nNel medioevo e nella storia moderna.\nIl sultanato di Delhi.\nDopo l'invasione islamica e la formazione del sultanato di Delhi (1206) l'opinione sull'omosessualit\u00e0 in India cambi\u00f2, a causa della forte condanna ad essa prescritta dalla Sharia. Lo storico persiano Al-Biruni afferma che l'omosessualit\u00e0 e la pederastia fossero aspramente condannate dagli induisti, ma l'affermazione di Al-Biruni pare essere viziata dall'opinione che la sua religione, l'Islam, aveva sull'argomento. La disapprovazione dell'omosessualit\u00e0 crebbe durante il periodo del sultanato, anche se diverse fonti riportano che gli stessi sultani intrattenessero relazioni sentimentali e sessuali con altri uomini, a dispetto di quanto predicato dal Corano.\nL'impero Moghul.\nNonostante l'impero Moghul fosse ancora di matrice profondamente musulmana, numerosi sono i riferimenti a temi LGBT nella letteratura e storiografia del tempo. Lo stesso Babur, fondatore della dinastia Mogol, scrive dei suoi desideri omoerotici per un adolescente nel suo libro di memorie \"B\u0101burn\u0101ma\". La classe aristocratica del periodo Mogol era nota per intrattenersi in relazioni omoerotiche o nella pederastia, anche se queste tendevano ad essere pi\u00f9 diffuse nell'Asia centrale pi\u00f9 che India. Tuttavia esistono numerosi resoconti di rapporti tra uomini durante il periodo. Il governatore di Burhanpur fu ucciso da un giovane servo che si voleva difendere dalle sue profferte amorose, Sher Afgan Khan \u00e8 stato protagonista di diverse avventure omoerotiche e il mistico Sarmad Kashani si infatu\u00f2 profondamente di un adolescente induista di nome Abhai Chand, il cui padre permise ai due di intraprendere una relazione. \nNella poesia urdu del periodo medievale la parola \"chapti\" veniva usata per il sesso omosessuale (sia tra due uomini che tra due donni), mentre \"amarad parast\" veniva usato per coloro che praticavano la pederastia. \nIl viaggiatore olandese Johan Stavorinus riporta una descrizione piuttosto cruda dell'omosessualit\u00e0 tra i Mogol del Bengala, affermando nel resoconto dei suoi viaggi che \"il peccato di Sodoma non \u00e8 solo universalmente praticato tra loro, ma si estende anche a rapporti bestiali con animali e, in particolare, con le pecore\".\nStoria contemporanea.\nLa colonizzazione britannica e l'Impero ango-indiano.\nDopo la colonizzazione britannica le attivit\u00e0 sessuali \"contro natura\" (\"against the order of nature\"), che includevano i rapporti omosessuali, furono criminalizzata e perseguibile secondo la sezione 377 del codice penale indiano, entrano in vigore nel 1861. Redatto da Lord Thomas Macaulay, la sezione 377 sanciva che:\nNon era la prima volta che dei colonizzatori portavano leggi omofobe in India: nell'India portoghese l'inquisizione di Goa rese la sodomia un reato capitale.\nDopo l'indipendenza.\nLa sezione 377 rimase in vigore anche dopo che l'India ottenne l'indipendenza nel 1947. Anche se un numero relativamente basso di condanne avvennero per l'infrazione della sezione 377 - nessuna tra il 1989 e il 2009 - l'Human Rights Watch ha fatto notare diverse volte che questo articolo discriminasse pesantemente non solo le persone omosessuali e transessuali, ma anche gli attivisti contro l'AIDS. \nL'articolo 377 rimase in vigore fino al 2009, quando la decisione dell'Alta Corte di Delhi in Naz Foundation v. Govt. di NCT di Delhi deliber\u00f2 che la sezione in questione fosse in netta contrapposizione con i diritti fondamentali che la Costituzione indiana prevede. Tuttavia, l'11 dicembre 2013 la Corte Suprema accanton\u00f2 l'ordine dell'Altra Corte di Delhi e ricriminalizz\u00f2 l'omosessualit\u00e0 in India. Dopo lunghe deliberazioni, il 6 settembre 2018 la Corte Suprema ha dichiarato all'unanimit\u00e0 che l'articolo 377 \u00e8 incostituzionale, legalizzando a tutti gli effetti l'omosessualit\u00e0 in India. La Corte Suprema ha stabilito inoltre che la discriminazione sulla base dell'orientamento sessuale \u00e8 proibita dalla Costituzione.\nNel 1977 Shakuntala Devi pubblic\u00f2 il primo studio sull'omosessualit\u00e0 in India. \nDal 1994 gli Hijra hanno ottenuto il riconoscimento legale come \"terzo sesso\".\nNel 2008 Manvendra Singh Gohil \u00e8 stata la prima persona di lignaggio reale nell'India moderna ad aver pubblicamente riconosciuto la propria omosessualit\u00e0."}
{"id": "8191668", "revid": "21880", "url": "https://it.wikipedia.org/wiki?curid=8191668", "title": "Robert Dressler", "text": ""}
{"id": "8191670", "revid": "70217", "url": "https://it.wikipedia.org/wiki?curid=8191670", "title": "T\u0142oczewo", "text": ""}
{"id": "8191685", "revid": "214753", "url": "https://it.wikipedia.org/wiki?curid=8191685", "title": "Nikolay Gryazin", "text": ""}
{"id": "8191691", "revid": "1543377", "url": "https://it.wikipedia.org/wiki?curid=8191691", "title": "Neue Subjektivit\u00e4t", "text": "La Neue Subjektivit\u00e4t (\"nuova soggettivit\u00e0\", a volte reso anche come \"nuova sensibilit\u00e0\") fu un movimento letterario tedesco, che contraddistinse larga parte della produzione letteraria della Germania Ovest negli anni '70 del '900. \nMentre la letteratura degli anni sessanta aveva avuto, specie alla fine del decennio, una forte valenza politica e sociale, con l'avvento degli anni '70 i risultati effimeri delle rivolte studentesche del Sessantotto e l'avvento del terrorismo, la legislazione repressiva che ne era scaturita (il radikalenerlass), la stagnazione economica e la perdurante guerra fredda avevano complessivamente generato una diffusa disillusione e un allontanamento dalla politica e dalle speranze di grandi cambiamenti sociali. In risposta a ci\u00f2 fior\u00ec una letteratura personale, introspettiva, dalla vena intimistica e spesso autobiografica, dove l'individuo era protagonista assoluto.\nSotto l'ombrello della \"Neue Subjektivit\u00e4t\" sorsero nuovi generi, come il Verst\u00e4ndigungstexte (\"letteratura di comprensione\"), dove l'autore mirava a condividere un'esperienza simile a quella vissuta dai lettori di riferimento, o il vaterromane e il mutterromane (\"romanzo del padre\" e \"romanzo della madre\") dove il tema letterario era la vita dei propri genitori. Esplose una letteratura scritta da donne e destinata a un pubblico femminile, vi fu un recupero del dialetto in teatro e in poesia, e in poesia si afferm\u00f2 una poetica del quotidiano che rigettava simbolismi e fughe dalla realt\u00e0 per raccontare la vita di ogni giorno. Non mancarono opere che trattavano tematiche socio-politiche e che compivano una riflessione storica su quegli anni, come \"Lenz\" di Peter Schneider o \"Die Reise\" di Bernward Vesper, ma sempre attraverso le lenti dell'esperienza personale.\nCriticata per la limitatezza dei suoi orizzonti e tacciata di \"dilettantismo organizzato\", questo tipo di letteratura and\u00f2 perdendo centralit\u00e0 nel decennio successivo, che fu caratterizzato dalla fluidit\u00e0 delle forme e dei generi, dal rifiuto della soggettivit\u00e0, dalla intertestualit\u00e0 e dalla sperimentazione."}
{"id": "8191693", "revid": "21880", "url": "https://it.wikipedia.org/wiki?curid=8191693", "title": "Missouri Botanical Garden", "text": ""}
{"id": "8191695", "revid": "1354930", "url": "https://it.wikipedia.org/wiki?curid=8191695", "title": "Tre Coppe Parabiago 1908", "text": "La Tre Coppe Parabiago 1908, prima storica edizione della corsa, si svolse il 4 ottobre 1908 su un percorso di 240\u00a0km. La vittoria fu appannaggio dell'italiano Clemente Canepari, che complet\u00f2 il percorso in 7h40'00\", precedendo i connazionali Carlo Galetti e Carlo Oriani."}
{"id": "8191696", "revid": "767487", "url": "https://it.wikipedia.org/wiki?curid=8191696", "title": "Lolly (cantante)", "text": "Biografia.\nNata da padre indiano e da madre inglese, Lolly ha iniziato a lavorare come modella, prima di sbarcare nella scena musicale britannica nel 1999 con il suo singolo di debutto \"Viva la radio\", che ha raggiunto la 6\u00aa posizione della Official Singles Chart. Il suo singolo successivo, \"Mickey\" (una cover del successo anni '80 di Toni Basil), \u00e8 diventato il suo pi\u00f9 grande successo: ha raggiunto il 4\u00ba posto in classifica e ha ottenuto un disco d'argento dalla British Phonographic Industry, che certifica pi\u00f9 di 200.000 copie vendute a livello nazionale. I due singoli sono contenuti nell'album di debutto \"My First Album\", disco d'oro nel Regno Unito con pi\u00f9 di 100.000 vendite. L'anno successivo \u00e8 uscito il secondo album di Lolly, \"Pick 'n' Mix\". In totale ha piazzato cinque singoli nella top 15 della classifica britannica.\nOltre alla sua attivit\u00e0 di cantante, Lolly ha anche recitato in varie pantomime, la prima delle quali nel 2002 al Theatre Royal di Brighton, dove ha interpretato Campanellino in \"Peter Pan\"."}
{"id": "8191699", "revid": "298229", "url": "https://it.wikipedia.org/wiki?curid=8191699", "title": "Maria Segura", "text": ""}
{"id": "8191701", "revid": "731511", "url": "https://it.wikipedia.org/wiki?curid=8191701", "title": "Juan Soto (giocatore di baseball)", "text": ""}
{"id": "8191721", "revid": "125475757", "url": "https://it.wikipedia.org/wiki?curid=8191721", "title": "Paolo Pintacuda", "text": "Biografia.\nFiglio del fotografo ed operatore cinematografico Mimmo Pintacuda (guida professionale ed amico del regista Giuseppe Tornatore, che si ispir\u00f2 a lui per il personaggio di Alfredo del film \"Nuovo Cinema Paradiso\") ha vinto il Premio Solinas 2010 per S\"curu\". \nNel 2015 \u00e8 fra gli sceneggiatori de \"Il bambino di Vetro,\" selezionato nello stesso anno come unico film italiano in concorso ad Alice nella citt\u00e0, sezione parallela della Festa del Cinema di Roma. \n\u00c8 co-autore del soggetto e della sceneggiatura della commedia \"Tuttapposto\" distribuita nelle sale italiane da Medusa Film il 3 ottobre 2019."}
{"id": "8191724", "revid": "599013", "url": "https://it.wikipedia.org/wiki?curid=8191724", "title": "Pierre-Louis Loubet", "text": "\u00c8 il figlio di Yves, a sua volta pilota di rally e di rally raid negli anni 80 e 90.\nCarriera.\nEsord\u00ec nel mondiale nella stagione 2015, al Rally del Portogallo, dove si piazz\u00f2 al 28\u00ba posto assoluto e al secondo nelle categorie WRC-3 e Junior WRC, pilotando una Citro\u00ebn DS3 R3T Max privata. Dopo met\u00e0 stagione inizio a fare coppia stabilmente col copilota Vincent Landais, suo connazionale, concludendo l'annata al sesto posto finale nel Junior WRC e all'ottavo nel WRC-3.\nNel 2016 sal\u00ec di categoria, affrontando il campionato WRC-2 con una Citro\u00ebn DS3 R5 e chiudendo al decimo posto finale di categoria. Anche il 2017 lo vide cimentarsi nella serie cadetta ma stavolta al volante di una Ford Fiesta R5 e fu nuovamente decimo al termine della stagione nel campionato WRC-2.\nNuovo cambio d'auto in vista del 2018, disputato alla guida di una Hyundai i20 R5, della scuderia italiana BRC Racing Team. Fu undicesimo nel mondiale WRC-2 e gareggi\u00f2 anche sporadicamente nel campionato europeo.\nNel 2019 Loubet pass\u00f2 a guidare una \u0160koda Fabia R5 privata e riusc\u00ec a fine anno ad aggiudicarsi il campionato WRC-2, precedendo il polacco Kajetan Kajetanowicz e il messicano Benito Guerra. Ottenne anche i primi punti mondiali (2), concludendo al nono posto assoluto nel Rally del Portogallo, sopravanzato nella graduatoria generale dell'appuntamento portoghese soltanto dai piloti ufficiali della \u0160koda Motorsport. Come accaduto nel 2018, Loubet partecip\u00f2 anche ad alcune gare dell'europeo, gareggiando per il team \"2C Competition\"."}
{"id": "8191726", "revid": "39884", "url": "https://it.wikipedia.org/wiki?curid=8191726", "title": "Ippodromo La Maura", "text": "L'ippodromo Snai La Maura \u00e8 un ippodromo della citt\u00e0 di Milano dedicato alla specialit\u00e0 del trotto.\nStoria.\nNato inizialmente come una delle piste di allenamento dei vicini ippodromi di San Siro, l'attuale impianto \u00e8 stato inaugurato il 9 maggio 2015 andando a sostituire il vecchio ippodromo del trotto.\nIl nome deriva dalla pista di allenamento sulla quale \u00e8 stato costruito l'ippodromo."}
{"id": "8191731", "revid": "124123", "url": "https://it.wikipedia.org/wiki?curid=8191731", "title": "Emil Bergkvist", "text": "Carriera.\nSolans inizi\u00f2 la carriera rallystica nel 2010 a 16 anni, gareggiando in terra svedese con diversi modelli di Volvo, tra cui la Volvo 244 e la 940, sino al 2012. Nel 2013 prese parte ad alcune gare del campionato svedese con una Ford Fiesta R2 navigato da Sofie Lundmark.\nNel 2014 prese parte alla \"ADAC Opel Rallye Cup\", serie tedesca sponsorizzata dall'ADAC, pilotando una Opel Adam e vincendo il trofeo finale. Da met\u00e0 stagione in poi inizi\u00f2 a fare coppia con il copilota Joakim Sj\u00f6berg.\nNel 2015 partecip\u00f2 al campionato europeo con una Opel Adam R2, terminando undicesimo nella classifica generale e vincendo quella Junior. Esord\u00ec inoltre nel mondiale 2015 al rally di Svezia, dove si piazz\u00f2 al 22\u00ba posto assoluto e al primo della classe RC4, sempre con la Opel Adam R2 e con Sj\u00f6berg alle note.\nLa stagione 2016 lo vide invece impegnato parzialmente nel campionato WRC-2 con una Citro\u00ebn DS3 R5, serie conclusa al 35\u00ba posto finale con 6 punti conquistati. Prosegu\u00ec a gareggiare in WRC-2 anche nel 2017 con la stessa vettura, chiudendo l'anno al 18\u00ba posto finale e gareggiando in coppia con Ola Fl\u00f8ene nelle ultime due gare della serie.\nNel 2018 partecip\u00f2 al mondiale Junior WRC con una Ford Fiesta R2T e si aggiudic\u00f2 il trofeo precedendo sul podio finale il connazionale Dennis R\u00e5dstr\u00f6m e il francese Jean-Baptiste Franceschi. Nella serie WRC-3 fu invece terzo a fine stagione. Durante tutto il 2018 si alternarono alla lettura delle note ben tre copiloti: Fl\u00f8ene, Sj\u00f6berg e Patrik Barth, con cui concluse la stagione.\nLa vittoria nel mondiale Junior del 2018 gli valse come premio una Ford Fiesta R5, con la quale disput\u00f2 due gare del campionato WRC-2 nel 2019 con Barth come copilota e nel rally del Portogallo conquist\u00f2 il suo primo punto iridato, chiudendo la gara al decimo posto assoluto."}
{"id": "8191734", "revid": "1768939", "url": "https://it.wikipedia.org/wiki?curid=8191734", "title": "Who's Afraid of Peer Review?", "text": "\"Who's Afraid of Peer Review? \"(in italiano: \"Chi ha paura della revisione paritaria?\") \u00e8 il titolo di un articolo pubblicato dalla rivista \"Science\" il 4 ottobre 2013, a firma del corrispondente scientifico inglese John Bohannon.\nL'articolo riporta i risultati di una sua inchiesta giornalistica in merito alla revisione paritaria delle riviste a pagamento consultabili in modalit\u00e0 open access. Tra gennaio e agosto 2013, Bohannon invi\u00f2 una serie di documenti scientifici falsi a 304 riviste di propriet\u00e0 di altrettanti editori di pubblicazioni open access a pagamento. I paper, scrive Bohannon, \"sono stati progettati con difetti scientifici cos\u00ec gravi ed evidenti che avrebbero dovuto essere immediatamente respinti dagli editori e dagli autori [selezionati] per la revisione paritaria\", ma, al contrario delle aspettative, il 60% dei periodici accett\u00f2.\nContesto.\nLe riviste scientifiche Open Access a pagamento nacquero nei primi anni 2000 con la creazione di BioMed Central e della Public Library of Science. Il modello di business di tali riviste non derivava dagli abbonamenti dei lettori e delle istituzioni accademiche e culturali, quanto piuttosto dalle commissioni di pubblicazione corrisposte dagli autori (o dai loro finanziatori). Gli articoli erano resi disponibili gratuitamente su Internet subito dopo la loro prima pubblicazione. Il cosiddetto modello \"gold open access\" fu una delle soluzioni ideate per rendere economicamente sostenibile la pubblicazione ad accesso aperto.\nNel 2013, oltre la met\u00e0 dei lavori scientifici pubblicati due anni prima risultavano disponibili gratuitamente.\nLa scarsit\u00e0 di barriere all'ingresso e un ritorno sugli investimenti rapido e potenzialmente elevato, attir\u00f2 in questo mercato vari \"editori predatori\", che crearono riviste di bassa qualit\u00e0 scientifica, prive di revisione paritaria o di un'inziativa di controllo editoriale interna, che in sostanza pubblicavano qualsiasi articolo fosse loro sottoposto, pur di introitare le commissioni di pubblicazione. Anche gli autori talora furono ingannati riguardo alle spese di pubblicazione, inserendo ignari scienziati fra i nominativi degli autori o dei revisori a loro insaputa ovvero omettendo nominativi, ruolo ed eventuali conflitti di interessi dei veri autori. La diffusione di questo tipo di editoria a pagamento apr\u00ec un acceso dibattito all'interno della comunit\u00e0 scientifica.\nMetodo.\nGenerazione dei paper.\nBohannon impieg\u00f2 il linguaggio Python per creare una \"versione scientifica di Mad Libs\", un videogioco basato su un modello fraseologico: Bohannon scelse la frase \"La molecola X delle specie di licheni Y inibisce la crescita della cellula tumorale Z\", dove alle lettere doveva essere sostituito il nome di molecole, licheni e cellule tumorali, estratti da una database da lui creato. \nGli articoli presentavano tutti i medesimi dati e conclusioni, oltre allo stesso falso elenco di autori con relative affiliazioni. Tutti i paper descrivevano la scoperta di un nuovo farmaco antitumorale estratto da un lichene, i risultati erano privi di riscontro nei dati sperimentali e inoltre erano stati deliberamente introdotti errori palesi.\nScelta del campione.\nPer creare un elenco completo di editori di riviste open access a pagamento, Bohannon si \u00e8 basato su due fonti: la lista di editori predatori aggiornata da Jeffrey Beall, professore all'Universit\u00e0 del Colorado, e l'elenco delle riviste di accesso aperto (DOAJ). \nDopo aver filtrato entrambi gli elenchi per selezionare gli editori che avevano almeno una rivista di medicina, chimica o biologia ad accesso aperto pubblicate, in lingua inglese e che addebitasse agli autori una commissione di pubblicazione, fu estratta una lista target di 304 editori: 167 del DOAJ, 121 dell'elenco di Beall e 16 comuni a entrambi. \nL'indagine si focalizz\u00f2 esclusivamente su riviste Open Access a pagamento. Bohannon decise di non prendere in considerazione altri tipi di riviste tradizionali ad accesso aperto o riviste in abbonamento per il confronto perch\u00e9 i loro tempi di revisione erano eccessivamente lunghi a confronto con quelli del campione di riferimento. Di conseguenza, lo studio non trasse conclusioni in merito alla qualit\u00e0 relativa dei diversi tipi di riviste.\nRisultati.\nAccettazione vs rifiuto.\nIn totale, 157 delle riviste accettarono il paper inviato, 98 rifiutarono la pubblicazione, mentre altre 49 non avevano completato la propria valutazione quando Bohannon firm\u00f2 l'articolo. In altre parole, quasi il 60% dei 255 articoli che avevano concluso l'iter di revisione paritaria con un'accettazione o un rifiuto, non era in pratica stata presa seriamente in esame. Mentre una quota parte dei rifiuti pu\u00f2 aver riflettuto un filtro a livello editoriale, l'accettazione pu\u00f2 solo correlata soltanto al processo di revisione che presenta criticit\u00e0 e aree di necessario intervento. \nSolamente in 36 casi, i revisori e le riviste hanno trasmesso dei commenti che riconoscono uno qualsiasi degli errori o difetti scientifici del paper. In 16 di questi 36 casi di commento, gli articoli sono stati comunque accettati. Dai risultati emerse che numerose riviste che avevano accettato i paper, erano pubblicate da prestigiose istituzioni e case editrici, fra le quali: Elsevier, SAGE, Wolters Kluwer (attraverso la controllata Medknow), oltre a diverse universit\u00e0.\nAl contrario, PLOS e Hindawi erano gli editori di riviste che avevano respinto il documento. PLOS ONE \u00e8 stata segnalata come la rivista che aveva il processo di revisione paritaria pi\u00f9 rigoroso di tutte, come l'unica rivista che ha identificato i problemi di natura etica della ricerca, quali la carenza documentale in merito alle modalit\u00e0 di trattamento degli animali ai fini della creazione delle linee cellulari tumorali.\nDOAJ e lista di Beall.\nL'82% degli editori classificati come \"predatori\" nella lista di Beall che avevano concluso il processo di revisione, avevano anche accettato il paper. Bohannon asser\u00ec che \"i risultati mostrano che Beall \u00e8 bravo a individuare editori con scarso controllo di qualit\u00e0\". Secondo Jeffrey Beall, inventore della lista, l'indagine confermerebbe il valore della banca dati da lui aggiornata e la validit\u00e0 della definizione di \"editoria predatoria\" da lui utilizzata.\nTuttavia, il restante 18% degli editori identificati da Beall come predatori, avevano respinto il paper falso, dato che il comunicatore scientifico Phil Davis comment\u00f2 dicendo: questo \"significa che Beall sta accusando ingiustamente quasi un [editore] su cinque\".\nFra gli editori DOAJ che avevano completato il processo di revisione, il 45% accett\u00f2 il paper. Dopo la diffusione dell'articolo, sul sito web di DOAJ fu comunicato che erano stati modificati i criteri di ammissione delle riviste alla directory. \nMappa globale.\n\"Science\" integr\u00f2 il rapporto con la mappatura geografica degli editori, dei redattori e dei rispettivi conti bancari, evidenziando con colori distinti quelli che avevano accettato o rifiutato il paper. Le mappe furono elaborate a partire dalle tracce di indirizzi IP presenti nelle intestazioni delle e-mail, da registrazioni di WHOIS e da fatture bancarie relative alle spese di pubblicazione. \nL'India \u00e8 risultata essere il pi\u00f9 grande mercato mondiale dell'editoria predatoria per la pubblicazione Open Access a pagamento, con 64 editori che avevano accettato i paper, a fronte di soli 15 rifiuti. Gli Stati Uniti si sono posizionati al secondo posto, con 29 editori che avevano accettato il paper, a fronte di 26 che avevano rifiutato. Nel continente africano, il quadro peggiore \u00e8 risultato essere quello della Nigeria, con una quota relativa di accettazioni pari al 100%.\nReazioni.\nNell'editoria accademica.\nTre editori annunciarono la chiusura delle riviste interessate dall'indagine. Il DOAJ riesamin\u00f2 la propria directory e introdusse criteri di selezione pi\u00f9 rigorosi.\nL'Open Access Scholarly Publishers Association (OASPA) istitu\u00ec una commissione d'inchiesta interna per accertare le circostanze che portarono tre dei suoi membri all'accettazione di un documento falso. L'11 novembre 2013, l'OASPA espulse la Dove Medical Press e Hikari Ltd. \nSAGE Publications fu sospesa per sei mesi per aver accettato un paper falso. La casa editrice annunci\u00f2 che avrebbe modificato la linea editoriale della rivista che aveva accettato il paper falso, precisando che non intendeva chiuderla. A conclusione dei sei mesi e delle iniziative intraprese, l'associazione riabilit\u00f2 SAGE fra i suoi membri.\nNella comunit\u00e0 scientifica.\nA poche ore dalla sua pubblicazione, l'articolo fu fortemente criticato da parte di alcuni sostenitori del movimento Open Access.\nLa prima critica sostanziale fu condivisa dal cofondatore di PLOS, Michael Eisensul, nel suo blog personale: \"Suggerire - come la scienza (sebbene non Bohannon) sta provando a fare - che il problema con l'editoria scientifica \u00e8 che l'accesso aperto abilita le truffe su Internet equivale ad affermare che il problema del sistema finanziario internazionale siano le truffe nigeriane sui bonifici bancari. Si tratta di problemi profondi dell'editoria scientifica. Ma il modo di risolvere questo problema non \u00e8 limitare le pubblicazioni ad accesso aperto. \u00c8 quello di correggere la revisione paritaria\". Eisen fece notare anche che la stessa revisione paritaria di \"Science\" aveva prodotto nel 2010 gli articoli sul GFAJ-1."}
{"id": "8191753", "revid": "111995287", "url": "https://it.wikipedia.org/wiki?curid=8191753", "title": "Fernanda Berti", "text": "Ha iniziato la propria carriera sportiva giocando a pallavolo nel ruolo di schiacciatrice/opposto, prima di passare nel 2012 al beach volley.\nCarriera.\nFernanda Berti si forma sportivamente nel Fluminense e a livello giovanile vince con il la medaglia d'oro al campionato sudamericano di categoria nel 2000 e l'anno successivo \u00e8 medaglia d'argento al campionato mondiale che si \u00e8 svolto in Croazia.\nDurante la stagione 2002-03 approda in Superliga brasiliana con il Fluminense. Nell'ottobre 2002 vince la medaglia d'oro al campionato sudamericano Under-20 con la nazionale brasiliana, e l'anno seguente raggiunge l'apice della propria carriera giovanile laureandosi campionessa mondiale Under-20 in Thailandia. \nPer la stagione 2004-05 si trasferisce al . Nel 2005 riceve le sue prime convocazione in Nazionale maggiore e ottiene dapprima la medaglia d'oro al campionato sudamericano e due mesi pi\u00f9 tardi colleziona un altro oro partecipando alla Grand Champions Cup. Dopo una sola stagione passata al S\u00e3o Caetano cambia nuovamente squadra per due volte, passando rispettivamente al e successivamente al , fino a trasferirsi in Corea del Sud per disputare la V-League 2007-08 con il , stabilendosi poi un anno in Italia impegnandosi con il in Serie A1 2008-09.\nPer la stagione 2009-10 torna in patria unendosi al , e continua quindi a cambiare squadra giocando nei due anni successivi rispettivamente con il e col . Nel 2012 riceve dalla federazione brasiliana l'invito a unirsi a un progetto volto a selezionare giocatrici da destinare al beach volley e nel 2013 inizia a competere nel circuito World tour di beach volley in coppia con Elize Maia. L'anno seguente vince il suo primo torneo insieme a Taiana Lima e con la stessa compagna raggiunge il secondo posto ai campionati mondiali di beach volley 2015."}
{"id": "8191754", "revid": "81195", "url": "https://it.wikipedia.org/wiki?curid=8191754", "title": "Fernanda Berti Alves", "text": ""}
{"id": "8191760", "revid": "1543377", "url": "https://it.wikipedia.org/wiki?curid=8191760", "title": "Codice di Ursicino", "text": "Il codice di Ursicino \u00e8 un codice conservato nella biblioteca capitolare di Verona. La sua particolarit\u00e0 \u00e8 che il suo copiatore, il chierico della cattedrale Ursicino, ha inserito nel testo il proprio nome e la data del 1 agosto 517, un fatto alquanto raro all'epoca. Ci\u00f2 ha permesso di dimostrare che in quell'anno a Verona esisteva gi\u00e0 uno \"scriptorium\" (probabilmente esistente gi\u00e0 da un secolo) conferendo cos\u00ec alla biblioteca il titolo di \"pi\u00f9 antica ancora oggi funzionante\".\nNel testo vi sono i racconti delle vite di Martino di Tours e di Paolo di Tebe. Si compone di 117 fogli, di 256 x 210 millimetri, con quattro mancanti. Il carattere \u00e8 prevalentemente minuscolo con alcuni capitali. La legatura \u00e8 in pelle. "}
{"id": "8191762", "revid": "1709158", "url": "https://it.wikipedia.org/wiki?curid=8191762", "title": "Great Coasters International", "text": " Great Coasters International, Inc. (abbreviato in GCI o GCII) \u00e8 un'azienda statunitense, con sede a Sunbury, in Pennsylvania, specializzata nella costruzione di montagne russe, che ha realizzato numerose attrazioni dalla sua fondazione nel 1994 ad oggi. A partire dal 2006, con \"Thunderbird\" a PowerPark, in Finlandia, l'azienda si \u00e8 espansa oltre gli Stati Uniti e ha iniziato a costruire montagne russe in Europa e in Asia. G\u00fcnter Engelhardt GmbH gestisce i diritti di marketing dell'azienda in Europa. Oltre a progettare e costruire nuove montagne russe, GCI rinnova e restaura anche montagne russe preesistenti, indipendentemente dall'azienda costruttrice.\nLe montagne russe di GCI sono famose per le loro discese in curva, i loro tracciati contorti e la percezione che danno di alta velocit\u00e0. Elementi come il \"fly-by\" e il \"fly-through\" (letteralmente \"passare vicino\" e \"passare attraverso\") della stazione si possono trovare in molte delle loro creazioni.\nStoria.\nGCI fu fondata nel 1994 da Mike Boodley e Clair Hain. Boodley era un designer di montagne russe che lavorava per Custom Coasters International e Hain aveva guadagnato una reputazione di mastro costruttore di montagne russe. Nel 1996 la societ\u00e0 apr\u00ec \"Wildcat\" a Hershey Park, la loro prima montagna russa, che conteneva molti degli elementi distintivi per i quali la societ\u00e0 sarebbe presto diventata nota: curve strette e rapidi elementi di transizione. Nel 2005, Boodley si ritir\u00f2 e assegn\u00f2 a Jeff Pike la responsabilit\u00e0 di capo progettista dell'azienda. Il primo ottovolante a cui Pike ne \u00e8 accreditata la progettazione \u00e8 \"Kentucky Rumbler\" a Beech Bend Park, vicino a Bowling Green, Kentucky. Sebbene GCI abbia effettuato delle sostituzioni di binari su alcune montagne russe, non ne ha compiute molte. Uno dei pi\u00f9 importanti \"re-tracking\" (come nel gergo tecnico la procedura \u00e8 nota) fu effettuato nel 2016 su \"GhostRider\" a Knott's Berry Farm. L'attrazione, che mostrava segni di invecchiamento, aveva un bisogno urgente di rinnovamento, e, inizialmente scelta l'azienda Rocky Mountain Construction per effettuare il \"re-tracking\", Cedar Fair alla fine decise di lavorare con GCI.\nTreni.\nLa maggior parte delle montagne russe di GCI operano con un modello di treno denominato \"Millennium Flyer\", che \u00e8 progettato dall'azienda internamente. L'unica eccezione \u00e8 \"Roar\" a Six Flags America, che funziona con i treni di Philadelphia Toboggan Coasters. \"Gwazi\" a Busch Gardens Tampa Bay e la prima montagna russa di GCI, \"Wildcat\" a Hersheypark, inizialmente operavano con treni PTC quando furono inaugurate, ma da allora entrambi gli ottovolanti sono stati modificati per funzionare con i treni Millennium Flyer.\nI treni Millennium Flyer sono noti per i loro sedili imbottiti, che consentono ai passeggeri di stare comodi per tutta la durata della corsa. Questi treni contengono anche sbarre di protezione individuali che si abbassano automaticamente e si bloccano in una posizione non troppo fastidiosa per il passeggero, consentendo inoltre tempi di carico e scarico pi\u00f9 rapidi. I treni Millennium Flyer sono facilmente identificabili grazie alla facciata frontale del loro primo vagone, la quale \u00e8 simile a un cancello, di solito personalizzato con il logo dell'attrazione su cui operano.\nInstallazioni.\nAl 2019, Great Coasters International ha costruito 29 montagne russe in tutto il mondo. "}
{"id": "8191765", "revid": "110157", "url": "https://it.wikipedia.org/wiki?curid=8191765", "title": "Punta d'Orogna", "text": "La Punta d'Orogna \u00e8 una montagna delle Alpi Lepontine alta 2447 s.l.m. ed \u00e8 la cima che delimita a sud la Valle del Devero.\nDescrizione.\nSi trova nella Valle Devero a sud ovest del Monte Cazzola e a sud est del Pizzo di Boccareccio la cui cresta si innalza dalla Scatta d'Orogna. A segnare la cima \u00e8 presente un cippo in pietra e cemento affisso al quale si trova il libro di vetta.\nSalita alla vetta.\nSi pu\u00f2 salire sulla montagna partendo dall'Alpe Devero (1.644\u00a0m). Percorrendo il sentiero che risale verso sud passando prima dall'Alpe Misanco (1907m) e poi o dall'Alpe Buscagna (1967m) o alternativamente dal Curt du Vel (2036m). Si prosegue in direzione sud fino alla valico della Scatta d'Orogna e dopo un breve tratto di cresta in direzione est si giunge al cippo di vetta."}
{"id": "8191783", "revid": "824274", "url": "https://it.wikipedia.org/wiki?curid=8191783", "title": "Hyderabad Open 2006", "text": ""}
{"id": "8191785", "revid": "824274", "url": "https://it.wikipedia.org/wiki?curid=8191785", "title": "Bangalore Open 2005", "text": ""}
{"id": "8191787", "revid": "484362", "url": "https://it.wikipedia.org/wiki?curid=8191787", "title": "Inquisizione di Goa", "text": "L'Inquisizione di Goa \u00e8 stata un istituto religioso della Chiesa Cattolica, attivo in India tra il 1560 e il 1820 come un ramo dell'Inquisizione portoghese dopo che l'India divenne una colonia del Portogallo. L'inquisizione sbarc\u00f2 a Goa con l'intento di fermare e punire l'eresia in Asia, concentrandosi e punendo le popolazioni locali che dopo essersi convertite al cristianesimo venivano sospettate di continuare a praticare segretamente le loro religioni. Attiva a Goa tra il 1560 e il 1774 e poi nuovamente tra il 1778 e il 1820, l'inquisizione perseguit\u00f2 prevalentemente induisti, musulmani e cristiani di San Tommaso, condannando diverse dozzine di persone alla prigionia, alla tortura o alla morte nel corso dei suoi quasi tre secoli. Oltre a perseguitare gli eretici, gli inquisitori goani bruciarono tutti i libri in sanscrito, arabo, marathi e konkani che riuscirono a trovare a Goa, oltre a limitare fortemente la circolazione di testi protestanti arrivati sulle navi mercantili olandesi e inglesi.\nL'Inquisizione di Goa fu istituita su richiesta del missionario Francesco Saverio in una lettera a Giovanni III del Portogallo datata 16 maggio 1546, ma non fu effettivamente istituita prima del 1560. Tra l'anno della sua fondazione e la sua temporanea abolizione nel 1774 l'Inquisizione di Goa aveva portato a processo almeno 16.202 persone, ma dato che gli archivi dell'Uffizio furono distrutti nel 1820 \u00e8 impossibile sapere con certezza quanti processi si conclusero con delle condanne. Le fonti sopravvissute suggeriscono che almeno 57 persone furono giustiziate per eresia, mentre altre 64 furono arse \"in effigie\", ossia una loro immagine fu bruciata dopo che le persone rappresentate erano morte in carcere in attesa della sentenza. Il numero potrebbe essere pi\u00f9 elevato, dato che fonti francesi - tra cui il medico Charles Dellon, imprigionato dall'inquizione di Goa per cinque anni e il cui resoconto della vicenda ispir\u00f2 il \"Candido\" di Voltaire - suggeriscono che molti prigionieri furono lasciati a morire di fame in carcere senza mai arrivare a processo, tra cui numerosi induisti.\nOltre a perseguitare eretici, ebrei ed omosessuali, l'Inquisizione di Goa proib\u00ec le festivit\u00e0 induiste e islamiche, oltre a qualunque attivit\u00e0 che ostacolasse la conversione al cristianesimo ad opera dei cattolici portoghese. Grazie alla sua stretta collaborazione con il governo portoghese, l'Inquisizione di Goa legifer\u00f2 sia contro le popolazioni autoctone che contro i coloni portoghesi (in prevalenza ebrei e cristiani di San Tommaso), originando leggi e riforme che continuarono a discriminare su basi religiose le popolazioni locali anche dopo lo scioglimento dell'istituzione nel 1820. Tra esse anche la tassa \"Xenddi\", istituita nel diciassettesimo secolo contro gli induisti e abolita nel 1840 dal governatore J. J. Lopes de Lima, che la ritenne crudele e ridicola.\nContesto.\nDopo il ritorno di Vasco da Gama in Portogallo a seguito del suo primo viaggio in India, papa Niccol\u00f2 V concesse con la bolla \"Romanus Pontifex\" il monopolio e la responsabilit\u00e0 della conversione alla fede cattolica delle popolazioni delle nuove aree scoperte alla corona portoghese, insieme al privilegio del monopolio commerciale con queste zone. Gi\u00e0 a partire dal 1515 Goa si afferm\u00f2 come un importante centro missionario e punto nevralgico per la cristianizzazione dell'India sotto il patronato portoghese. Allo stesso tempo per\u00f2 si riversarono nelle nuove colonie anche diversi perseguitati religiosi dal Portogallo, tra cui gli Ebrei cattolici (noti come \"Nuovi Cristiani\") in fuga dall'Inquisizione portoghese. L'India offriva a questi ebrei convertiti a forza al cristianesimo grandi opportunit\u00e0 spirituali e commerciali: se da una parte potevano rientrare in contatto con l'ebraismo tramite le comunit\u00e0 giudaiche da secoli diffuse in India, dall'altra potevano commerciare liberamente prodotti come diamanti e spezie, il cui commercio era stato vietato loro in patria dall'Inquisizione portoghese. La massiccia presenza ebraica - o meglio ebreo-cattolica - in India non tard\u00f2 a destare polemiche da parte di coloro che videro in questa mossa il riavvicinamento dei convertiti alla fede ebraica e le loro mire commerciali: sia Gaspar Jorge de Le\u00e3o Pereira, primo arcivescovo di Goa, che poi Francesco Saverio furono molto critici riguardo alla presenza dei Nuovi Cristiani in India, chiedendo che fosse istituita una inquisizione locale per fermare o regolare il fenomeno. Il Portogallo cominci\u00f2 a spedire missionari in India per soddisfare l'accordo con il papa e una diocesi fu fondata a Goa nel 1534. Nel 1542 Martin Alfonso fu nominato amministratore delle colonie asiatiche del Portogallo ed arriv\u00f2 a Goa con Francesco Saverio, il cofondatore dell'Ordine dei Gesuiti. Entro il 1548 i coloni portoghesi avevano gi\u00e0 fondato quattordici chiese a Goa.\nNumerosi induisti si convertirono al cattolicesimo per\u00f2 costretti con la forza o conquistati da promesse di vantaggi economici, ma spesso questi convertiti, cos\u00ec come gli ebrei della Spagna e del Portogallo, rimasero fedeli alla loro religione, che continuavano a praticare di nascosto anche dopo aver ricevuto il battesimo. Rendendosi conto la gran parte degli ebrei, dei musulmani e degli induisti converti al cattolicesimo lo avevano fatto solo in apparenza, le autorit\u00e0 cattoliche decisero di intervenire per preservare l'integrit\u00e0 della fede cattolica e lo fecero richiedendo l'istituzione di un'inquisizione locale. L'Inquisizione di Goa fu istituita nel 1560, quattordici anni dopo la richiesta di Francesco Saverio al re e otto dopo la morte del missionario. Inasprita dalla Controriforma e dal Concilio di Trento allora in corso, l'Inquisizione goana decise di estirpare le usanze e le tradizioni locali per evitare che i convertiti tornassero a praticare le loro religioni precedenti. Per evitare di alienare la pi\u00f9 alte figure locali, l'Inquisizione non si oppose al sistema delle caste, vedendo in esso una certa affinit\u00e0 con il concetto di ereditariet\u00e0 reale come diritto divino, ma dedic\u00f2 invece le proprie attenzioni alle festivit\u00e0, al sincretismo religiose, ai costumi tradizionali e anche alle lingue locali.\nL'Inquisizione in India.\nPersecuzioni cattoliche ai datti dei locali si erano gi\u00e0 registrate prima dell'istituzione dell'Inquisizione di Goa nel 1560. Un ordine portoghese di distruggere i templi induisti e trasferirne le ricchezze ai missionari cattolici, per esempio, risale gi\u00e0 al 30 giugno 1541. Nel 1560 Giovanni III ordin\u00f2 la proibizione dell'induismo, l'espulsione dei suoi sacerdoti e la soppressione dei suoi templi e festivit\u00e0 religiose. Allo stesso modo, gi\u00e0 dal 1550 nuove tasse gravavano sulle moschee, mentre esecuzioni di Nuovi Cristiani si datano a partire dal 1539 e nel 1543 il converso Jeronimo Dias fu garrottato e arso a Goa per aver diffuso l'ebraismo.\nAleixo D\u00edaz Falc\u00e3o fu il primo inquisitore di Goa, su mondato del cardinale Henrique di Portogallo. Falc\u00e3o istitu\u00ec il primo tribunale che, insediatosi in quello che era stato il palazzo del sultano Adil Shah, si rivel\u00f2 essere un autoritario strumento dell'impero coloniale portoghese. Il primo atto del tribunale fu quello di proibire la pratica dell'induismo sotto la minaccia della pena di morte. Nel tentativo di eliminare la religione locale, l'Inquisizione goana impose enormi restrizioni agli induisti. Nessun induista poteva ricoprire cariche pubbliche, riservate ai soli cristiani, n\u00e9 fabbricare oggetti devozionali cristiani. Solo le donne convertite al cristianesimo potevano ereditare le propriet\u00e0 dei parenti, mente i bambini induisti a cui moriva il padre dovevano essere affidati ai gesuiti e convertiti al cristianesimo gi\u00e0 a partire dal 1559. La testimonianza di un induista venne privata di qualunque valore durante i processi, i templi furono demoliti con l'ordine tassativo che non fossero n\u00e9 riparati n\u00e9 ricostruiti, mentre ai sacerdoti fu proibito di entrare nei territori portoghesi e celebrare matrimoni. \nGli ebrei sefarditi fuggiti dalla penisola iberica e rifugiati in India furono perseguitati in massa e centinaia di nuove celle furono frettolosamente allestite per rinchiuderli. Tra il 1560 e il 1774 16172 persone furono processate dall'Inquisizione: di essi solo un quarto erano immigrati europei, mentre del restante 75% di locali una met\u00e0 erano convertiti al cristianesimo, mentre l'altra continuava a professare la loro religione d'origine. Tra il 1560 e il 1773 si tennero settantun autos de f\u00e9, che comprendevano la pubblica umiliazione, tortura e, in alcuni casi, rogo dei condannati. Nei primi anni oltre quattromila persone furono arrestate. Si calcola che ci furono 121 condanne al rogo, di cui 57 eseguite su persone ancora in vita, mentre i restanti 64 furono arsi \"in effigie\" perch\u00e9 condannati in contumacia o morti in carcere prima dell'esecuzione. Dei 121 condannati a morte 105 erano uomini, sedici erano donne. Altre punizioni che comprendevano torture e multe furono imposte ad altre 3046 persone, di cui 3034 uomini e 1012 donne. L'ultimo auto de f\u00e9 tenutosi a Goa avvenne il 7 febbraio 1773.\nLe persecuzioni.\nL'Inquisizione di Goa si distinse a detta di contemporanei e storici successivi per l'arbitrariet\u00e0 degli arresti, la corruzione dei testimoni, la rapidit\u00e0 con cui i beni venivano confiscati e l'uso spietato della tortura. L'immoralit\u00e0 di queste pratiche doveva essere evidente anche a chi le perpetrava, dato che coloro che venivano ritenuti innocenti e scarcerati dovevano giurare di non rivelare ci\u00f2 che avevano visto o subito, pena una nuova prigionia. Angelo De Gubernatis riporta fatti particolarmente discutibili circa la validit\u00e0 dei processi e delle prove presentate: secondo i suoi studi un sacerdote italiano, Roberto de' Nobili, fabbric\u00f2 falsi testi sacri induisti per evidenziarne lo spirito eretico e \"barbaro\", arrivando persino a travestirsi da Bramino e predicare \"in indiano\". Le persecuzioni dell'Inquisizione goana colpirono induisti, buddisti, musulmani, ebrei, cristiani (cattolici e non), oltre a punire altre attivit\u00e0 ritenute immorali o anti-cristiane, tra cui l'omosessualit\u00e0 maschile.\nLa persecuzione degli induisti.\nGli induisti furono le principali vittime dell'Inquisizione goana. Circa il 74% delle persone condannate furono accusate di praticare la religione in segreto pur essendosi convertiti al cristianesimo. Quando l'Inquisizione fu sciolta nel 1820 i portoghesi si affrettarono a bruciarne gli archivi, ma i dati rimasti suggeriscono che le persecuzioni su base religiosa continuarono ancora nell'ultimo ventennio del diciottesimo secolo. La gran parte delle persone arrestate erano di bassa estrazione sociale. I dati sopravvissuti del periodo tra il 1782 e il 1800 mostrano che il 18,5% delle vittime induiste dell'Inquisizione appartenevano alla casta degli Shudra, quella dei lavoratori e dei servi; la percentuale di vittime diminuisce salendo nella scala gerarchica, fino ad arrivare ai bramini, che costituirono il cinque percento dei condannati.\nLa persecuzione contro gli induisti non era solo quella dell'Inquisizione, dato che il governo portoghese contribuiva largamente ad essa. Entro il 1566 oltre centosessanta templi induisti furono distrutti sull'isola di Goa e altri trecento furono rasi al suolo tra il 1566 e il 1567. In una lettera del re del Portogallo viene detto che tutti i templi nelle colonie in India erano stati rasi al suolo e anche se questa dovesse essere un'esagerazione, almeno settecento templi furono distrutti prima della fine del diciassettesimo secolo. Oltre a proibire matrimoni induisti, il possesso di oggetti sacri e numerosi altri diritti civili, l'Inquisizione goana incoraggi\u00f2 la popolazione a denunciare gli induisti nascosti e, dato che le testimonianze erano protette dall'anonimato e i testimoni non parlavano a processo, questo si prest\u00f2 a generare processi e accuse di dubbia fondatezza e legalit\u00e0.\nLa persecuzione dei buddisti.\nL'Inquisizione di Goa guid\u00f2 la persecuzione e distruzione di comunit\u00e0 e oggetti sacri del buddismo anche in altri territori dell'Asia meridionale. Nel 1560, per esempio, una flotta guidata dal vicer\u00e9 Constantino de Braganca attacc\u00f2 il Nord-Est dello Sri Lanka, dove rubarono una reliquia che si riteneva essere un dente del Budda. I non mostrarono alcun rispetto per la cultura del luogo e definirono la reliquia \"dente do Bugio\", \"dente di scimmia\", o ance \"dente del demone\". L'epiteto \"scimmia\" divent\u00f2 un insulto razziale di uso molto comune da parte dei portoghesi per indicare le popolazioni locali. Nonostante il Re del Pegu avesse offerto una somma enorme per acquistare la reliquia, l'Inquisizione goana prefer\u00ec distruggere l'oggetto in una stravagante cerimonia volta a umiliare il nemico e purificare la popolazione. Dati sopravvissuti alla distruzione dell'archivio dell'Inquisizione sembrano suggerire che per i cattolici non vi fosse una chiara distinzione tra buddisti e induisti, che tendevano a identificare come membri di un'unica religione.\nLa persecuzione degli ebrei.\nGoa contava una massiccia presenza di Nuovi Cristiani, gli ebrei convertiti a forza al cattolicesimo nella penisola iberica. La presenza degli ebrei cattolici era tale che gi\u00e0 nel 1519 re Manuel aveva promosso leggi che proibivano ai Nuovi Cristiani di accedere a ruoli di prestigio a Goa, tra cui posizioni di giudici e amministratori. Nel 1565 il vicer\u00e9 Dom Antao de Noronha proib\u00ec agli ebrei l'ingresso nei territori portoghesi in India, rafforzando misure antisemite che precedevano l'arrivo dell'Inquisizione nel subcontinente indiano.\nL'antisemitismo era gi\u00e0 profondamente radicato nelle comunit\u00e0 cattoliche in India, con fenomeni di persecuzioni presenti prima dell'istituzione dell'Inquisizione goana. Nel 1557 una Nuova Cristiana, Leonor Caldeira, fu portata a processo insieme ad altri diciannove ebrei cattolici con accuse di praticare cerimonie ebraiche come il Purim e di aver bruciato bambole rappresentanti il figlio di Haman. I venti ebrei, in assenza di un tribunale dell'inquisizione locale, furono mandati a Lisbona, dove Caldeira fu arsa viva. Le persecuzione antisemite si estesero presto oltre Goa e dilagarono a Kochi, dove i portoghesi distrussero la pi\u00f9 antica sinagoga di Kerala.\nLa persecuzione dei cattolici goani.\nLo scopo principale dell'Inquisizione in India rimase quello di trovare, fermare e punire l'eresia dei cattolici locali. La piega eretica del cattolicesimo locale era dovuta principalmente al fatto che coloro che si professavano cristiani continuavano a praticare la loro religione di nascosto, ma anche al dilagante sincretismo religioso. Un gran numero di locali si convert\u00ec effettivamente al cattolicesimo, ma nel farlo unirono alla religione portoghese numerosi elementi, costumi e tradizioni della cultura indiana ed induista. Questo \u00e8 il caso dei cattolici goani che, per esempio, seguivano i dettami della Chiesa ma rifiutavano di mangiare il maiale, come i musulmani, o i bovini, come gli induisti.\nLe persecuzioni contro i cattolici goani furono blande e solo quelli accusati di praticare segretamente l'induismo furono condannati; molti cattolici per\u00f2, temendo l'inquisizione, lasciarono comunque Goa e si sposstarono in regioni vicine, come Canara, Sawantwadi e Maharashtra. Il rapporto conflittuale tra i cattolici portoghesi e quelli goani evidenzi\u00f2 anche un problema che non era teologico, ma razziale. I cattolici bianchi ed europei trattavano i locali con disprezzo anche quando essi si convertivano al cattolicesimo, chiamandoli con epiteti ingiuriosi come \"negros\" (negri) e \"cachorros\" (cani). Nei duecentosessant'anni nell'Inquisizione di Goa furono registrati diversi elementi che provano i sentimenti razzisti dei cattolici europei nei confronti degli autoctoni, anche all'interno dello stesso clero cristiano. Per i sacerdoti europei infatti i loro confratelli indiani erano lascivi e ubriaconi per natura, venivano chiamati \"preti neri\" e ritenuti pi\u00f9 inclini al \"diabolico vizio dell'orgoglio\" rispetto ai loro colleghi bianchi. Questi sentimenti razzisti sono dimostrabili anche a livello istituzionale, dato che gli ecclesiastici europei in India scalvano le gerarchie pi\u00f9 rapidamente dei loro confratelli indiani.\nLa persecuzione di altre confessioni cristiane.\nNel 1599 il Sinodo di Diamper tenuto da Aleixo de Menezes, arcivescovo di Goa, decret\u00f2 la conversione forzata dei Cristiani di San Tommaso di rito siriano al Cattolicesimo. Secondo Menezes i membri di questa confessione tendevano al Nestorianesimo, considerato eretico nel Concilio di Efeso. Il sinodo impose pesanti restrizioni ai cristiani di San Tommaso, costringendoli a rinunciare all'uso della lingua siriana e all'aramaico. La tensione sfoci\u00f2 in persecuzioni che culminarono con la rivolta di Nasrani nel 1653 e la conquista olandese di Fort Kochi nel 1663, a cui segu\u00ec la cacciata dei portoghesi da Malabar.\nL'Inquisizione goana perseguit\u00f2 attivamente anche missionari cristiani non provenienti dal Portogallo e, in particolare, quelli francesi. Nel sedicesimo secolo, per esempio, l'Inquisizione di Goa cattur\u00f2 un prelato francese di Madras (l'attuale Chennai) per motivi non religiosi. Il sacerdote fu salvato da un re induista di un regno di Karnatake, che pose d'assedio San Thome finch\u00e9 il francese non fu rilasciato. Nel diciassettesimo secolo il medico francese Charles Dellon fu arrestato e torturato dall'Inquisizione di Goa per aver messo in discussione i metodi brutali dei cattolici portoghesi. Dellon rimase nelle carceri dell'Inquisizione per cinque anni prima che la Francia pretendesse il suo rilascio. A Dellon si deve un dettagliato resoconto della vita dei prigionieri dell'Inquisizione goana, un resoconto che scandalizz\u00f2 la sua nazione d'origine per l'inclinazione alla tortura e i metodi dei cattolici portoghesi."}
{"id": "8191798", "revid": "1008732", "url": "https://it.wikipedia.org/wiki?curid=8191798", "title": "Multi Unit Spectroscopic Explorer", "text": "MUSE (\"Multi Unit Spectroscopic Explorer\") \u00e8 uno spettrografo a campo integrale installato sul fuoco Nasmyth B dell'unit\u00e0 4 (UT4, \"Yepun\") del Very Large Telescope presso l'osservatorio del Paranal, gestito dall' ESO.\nLo strumento consente di suddividere il campo visivo in 24 segmenti o canali di immagine che vengono ulteriormente suddivisi in 48 sezioni \"o mini fenditure\", per un totale di 1152 mini fenditure. Ogni blocco di 48 mini fenditure viene campionato da una IFU per produrre un insieme di spettri a media risoluzione."}
{"id": "8191799", "revid": "295921", "url": "https://it.wikipedia.org/wiki?curid=8191799", "title": "Nuova soggettivit\u00e0", "text": ""}
{"id": "8191803", "revid": "108549300", "url": "https://it.wikipedia.org/wiki?curid=8191803", "title": "Cappotto (sport)", "text": ""}
{"id": "8191806", "revid": "287204", "url": "https://it.wikipedia.org/wiki?curid=8191806", "title": "Atletica leggera ai XII Giochi panafricani - 3000 metri siepi maschili", "text": "La specialit\u00e0 dei 3000 metri siepi maschili ai XII Giochi panafricani si \u00e8 svolta il 26 agosto 2019 allo Stadio Moulay Abdallah di Rabat, in Marocco.\nLa competizione \u00e8 stata vinta dal keniano Benjamin Kigen, che ha preceduto l'etiope Getnet Wale (argento) e il marocchino Soufiane El Bakkali (bronzo)."}
{"id": "8191807", "revid": "21880", "url": "https://it.wikipedia.org/wiki?curid=8191807", "title": "Podochileae", "text": "Podochileae \u00e8 una trib\u00f9 di piante appartenente alla famiglia delle Orchidacee (sottofamiglia Epidendroideae).\nDistribuzione e habitat.\nLa trib\u00f9 \u00e8 diffusa in Asia tropicale e Australasia; un solo genere (\"Porpax\") \u00e8 presente in Africa.\nTassonomia.\nLa trib\u00f9 comprende i seguenti generi:\n\u00c8 stata proposta una suddivisione in quattro sottotrib\u00f9 (Eriinae, Podochilinae, Thelasiinae e Ridleyellinae) ma le analisi filogenetiche basate sul DNA non hanno fornito nette conferme a questa suddivisione: pur essendo confermata la monofilia delle Thelasiinae, Podochilinae ed Eriinae risultano profondamente interdigitate fra di esse, al punto di rendere difficile una netta demarcazione tra i due raggruppamenti."}
{"id": "8191808", "revid": "599013", "url": "https://it.wikipedia.org/wiki?curid=8191808", "title": "Devin Haney", "text": "\u00c8 detentore del titolo mondiale WBC dei pesi leggeri dal 9 novembre 2019. Haney \u00e8 classificato come il secondo miglior leggero attivo al mondo dalla rivista \"The Ring\", quinto da BoxRec e quarto da Transnational Boxing Rankings Board. \u00c8 attualmente il pugile pi\u00f9 giovane a detenere un titolo mondiale conquistato a vent'anni e undici mesi.\nCarriera.\nDilettanti.\nCome dilettante, Devin ha vinto sette titoli nazionali. Nel gennaio 2015, a 16 anni, Devin \u00e8 diventato il pugile pi\u00f9 giovane a vincere i campionati mondiali giovanili a Reno. Ha avuto circa 138 incontri amatoriali prima di diventare professionista nel 2015 all'et\u00e0 di 16 anni. \nProfessionisti.\nHaney \u00e8 diventato professionista all'et\u00e0 di 16 anni ma non ha potuto competere negli Stati Uniti a causa della regolamentazione dell'et\u00e0. I suoi primi 4 combattimenti furono in Messico.\nA livello regionale ha vinto i titoli WBC Youth, IBF -USBA, IBF North American, WBC International, WBO Inter-Continental e WBA International come professionisti. Nel 2019 \u00e8 stato annunciato che avrebbe combattuto Zaur Abdulaev per il titolo provvisorio leggero WBC, con la possibilit\u00e0 di affrontare il vincitore di Vasyl Lomachenko contro Luke Campbell per il titolo completo WBC leggero.\nQuesto non avvenne perch\u00e9 Lomachenko divenne campione WBC in franchising, mentre Haney divenne campione ufficiale.\nDevin visse a Oakland da bambino, ma si trasfer\u00ec con suo padre Bill Haney a Las Vegas . Ha iniziato la boxe all'et\u00e0 di sette anni. Devin stava arrivando alle Olimpiadi estive del 2016, ma ha deciso di diventare professionista all'et\u00e0 di 16 anni a causa del cambio di regola alle Olimpiadi che ha aumentato l'et\u00e0 per qualificarsi. Tuttavia, non ha potuto competere negli Stati Uniti a causa delle norme sull'et\u00e0, quindi ha avuto i suoi primi 4 combattimenti in Messico, prima di tornare a combattere negli Stati Uniti."}
{"id": "8191839", "revid": "287204", "url": "https://it.wikipedia.org/wiki?curid=8191839", "title": "Milton Ross", "text": ""}
{"id": "8191841", "revid": "486946", "url": "https://it.wikipedia.org/wiki?curid=8191841", "title": "Orchestra sinfonica nazionale della Rai", "text": ""}
{"id": "8191843", "revid": "271907", "url": "https://it.wikipedia.org/wiki?curid=8191843", "title": "Pa\u0161a Angelina", "text": "Biografia.\nAngelina proveniva da Starobe\u0161eve, un villaggio di famiglie greche che si erano trasferite nella regione dalla Crimea alla fine del XVIII secolo, e parlava sia greco che una lingua turca locale. Suo padre, Nikita Vasil'evi\u010d Angelin, era un contadino e sua madre, Efimija F\u00ebdorovna Angelina, imbiancava le capanne. Nel 1929, inizi\u00f2 a frequentare i corsi di guida del trattore nella sua nativa Oblast', lavorando contemporaneamente in un caseificio. Nel 1933, organizz\u00f2 una squadra di trattori per sole donne che si classific\u00f2 al primo posto tra le squadre di trattori della regione. Divent\u00f2 una celebrit\u00e0 sovietica ufficiale, aclamata dai media e raffigurata su manifesti di propaganda. Nel 1935, fu tra i \"Campioni del lavoro agricolo\" selezionati per tenere una conferenza con i leader del Partito e dello stato al Cremlino. A quella conferenza, promise ufficialmente di organizzare altre dieci squadre di trattori nel suo raion. Nel 1938 firm\u00f2 un appello intitolato \"Centomila (femmine) amiche - sul trattore!\" (in russo : \"\u0421\u0442\u043e \u0442\u044b\u0441\u044f\u0447 \u043f\u043e\u0434\u0440\u0443\u0433 - \u043d\u0430 \u0442\u0440\u0430\u043a\u0442\u043e\u0440!\"). Le donne che lavoravano con i trattori consentirono all'esercito sovietico di arruolare pi\u00f9 uomini, prima e durante la seconda guerra mondiale. Durante il periodo del fronte orientale, Angelina studi\u00f2 agricoltura a Mosca per due anni e poi lavor\u00f2 come caposquadra in Kazakistan, fino alla fine delle ostilit\u00e0. Dopo la guerra, torn\u00f2 a lavorare nella stessa funzione nella citt\u00e0 natale.\nNel 1948, fu l'autrice di un libro autobiografico, \"Ljudi kolchoznych polej\" (\"La gente dei campi kolchoziani\"). Mor\u00ec di cirrosi a Mosca nel 1959.\nUn busto in bronzo che la raffigura \u00e8 stato posizionato nel villaggio urbano di Starobecheve, sul viale che porta il suo nome."}
{"id": "8191844", "revid": "484362", "url": "https://it.wikipedia.org/wiki?curid=8191844", "title": "Casa Bertagna", "text": "Casa Bertagna \u00e8 un edificio futurista, in via del Torretto 57, nel centro storico della Spezia.\nL'edificio \u00e8 inserito tra gli edifici di pregio architettonico della Liguria nel \"Catalogo Generale dei Beni Culturali\".\nStoria.\nProgettato dall'architetto Manlio Costa il palazzo \u00e8 stato costruito nel 1933; negli anni 1950 \u00e8 stato sopraelevato.\nDescrizione.\nL'edificio consiste in un parallelepipedo che mostra pienamente la ricerca futurista di una notevole spinta verso l'alto e di fuga prospettica dell'insieme. Altrettanto palese \u00e8 il totale rifiuto di ogni orpello decorativo delle facciate, in antitesi al gusto art d\u00e9co d'inizio secolo. Si pu\u00f2 osservare l'edificio lungo la curva di via del Torretto, la serie di balconi ed i parapetti a strisce orizzontali in semplice lamiera verniciata. \nIl movimento futurista in architettura sosteneva la ricerca della dinamicit\u00e0 delle linee e delle superfici. Costa ne ha ottenuto l'effetto disponendo il palazzo su una pianta leggermente trapezoidale: le pareti che convergono ad angolo acuto in questo modo conferiscono cos\u00ec, soprattutto se osservate dal basso del piano stradale, un forte effetto di slancio dinamico all'edificio, ben osservabile dalla via d'Azeglio. Secondo Angiolo Mazzoni \u00abl'aggressiva decantazione dei volumi spezzati dalle aperture angolari raggiunge cos\u00ec espressione poetica, limpidezza di forme, purezza di rapporti tra pieni e vuoti\u00bb."}
{"id": "8191845", "revid": "21880", "url": "https://it.wikipedia.org/wiki?curid=8191845", "title": "Stolzia", "text": ""}
{"id": "8191846", "revid": "287204", "url": "https://it.wikipedia.org/wiki?curid=8191846", "title": "Pintacuda", "text": ""}
{"id": "8191847", "revid": "709565", "url": "https://it.wikipedia.org/wiki?curid=8191847", "title": "Christopher Cantwell", "text": "Attivo in campo televisivo, cinematografico e fumettistico, \u00e8 conosciuto principalmente come co-creatore della serie TV \"Halt and Catch Fire\".\nBiografia.\nSi trasferisce con la famiglia dalla natia Chicago a Dallas nei primi anni '80 per volont\u00e0 del padre, il quale voleva perseguire la sua carriera nell'industria informatica. Riceve un'istruzione cattolica al \"Jesuit College Preparatory School of Dallas\" dal 1994 a al 1999, periodo nel quale comincia ad appassionarsi alla scrittura e crea, all'et\u00e0 di 16 anni, la sua prima sceneggiatura. Una volta deciso che quella sarebbe diventata la sua vera vocazione, passa una delle sue estati frequentando un campo estivo dedicato al cinema organizzato dalla \"Northwestern University di Chicago\", per poi iscriversi, dopo il diploma conseguito nel 2000, alla \"USC School of Cinematic Arts\".\nUn anno dopo la laurea, nel 2005, viene ispirato dalla visione di un film di fantascienza creato da un uomo che non aveva mai nemmeno frequentato la scuola di cinema, realizzato basandosi unicamente sul personale amore dell'autore per la scienza. Cos\u00ec, insieme ad un gruppo di amici, d\u00e0 vita al suo primo cortometraggio in qualit\u00e0 di regista, produttore e sceneggiatore: \"The Prototype\". Pur ottenendo scarso successo, l'esperienza gli fornisce la spinta necessaria per continuare la carriera artistica. In seguito, pur trovandosi in ristrettezze economiche, fonda insieme agli amici una piccola casa di produzione, con la quale gira diversi video da caricare su YouTube. Essa viene poi acquistata dalla Walt Disney Company, per la quale Cantwell comincia a lavorare prima come impiegato e poi come direttore creativo. Conosce quindi la sua futura moglie, la poetessa Elizabeth, che lo incoraggia a mettersi in proprio, e Chris Rogers, con il quale comincia a scrivere \"Halt and Catch Fire\" nell'agosto del 2010. Lo script, dopo essere stato proposto a diversi network, viene acquisito dall'emittente AMC e debutta come serie nel giugno del 2014.\nGrazie alla corrispondenza su Twitter con la sceneggiatrice G. Willow Wilson, nel 2017 Cantwell entra in contatto con l'editor Karen Berger, proponendole il soggetto di un fumetto da lui ideato nel 2001. Nel 2018 esordisce quindi come sceneggiatore di fumetti con la serie creator-owned \"She could fly\", disegnata da Martin Morazzo e pubblicata dalla casa editrice Dark Horse Comics sotto l'etichetta Berger Books, curata proprio da Karen Berger. I diritti del fumetto vengono poi acquisiti dalla AMC per la realizzazione di una trasposizione televisiva.\nNel 2019, la stessa Dark Horse gli commissiona il rilancio del personaggio di The Mask, creato nel 1991 da John Arcudi e Doug Mahnke, con la miniserie \"The Mask: I Pledge Allegiance to the Mask!\" disegnata da Patric Reynolds. Contemporaneamente, la Marvel Comics lo ingaggia per scrivere la serie \"Doctor Doom\" disegnata da Salvador Larroca, con protagonista la storica nemesi dei Fantastici Quattro. Lo stesso anno dirige il suo primo lungometraggio, \"Un'improbabile amicizia\" (\"The Parts You Lose\"), con protagonisti Aaron Paul e Danny Murphy.\nNel giugno 2020 viene annunciato come nuovo sceneggiatore della testata Marvel \"Iron Man\", in coppia con il disegnatore Cafu. Nel luglio dello stesso anno rivela, attraverso il proprio account Twitter, di essere stato assunto come co-showrunner della serie \"Paper Girls\" prodotta da Amazon Prime, tratta dall'omonimo fumetto di Brian Vaughan e Cliff Chiang.\nVita privata.\nVive nel Claremont con la moglie Elizabeth, i figli Cooper e Leo, e il cane Albee."}
{"id": "8191865", "revid": "1543377", "url": "https://it.wikipedia.org/wiki?curid=8191865", "title": "Tochukwu Okeke", "text": "Biografia.\nAi Giochi panafricani di Rabat 2019 ha vinto la medaglia di bronzo nel torneo della lotta greco-romana, categoria fino a 87 chilogrammi."}
{"id": "8191867", "revid": "1310927", "url": "https://it.wikipedia.org/wiki?curid=8191867", "title": "Ifeanyi Onyilo", "text": "Carriera.\nHa giocato nella massima serie dei campionati serbo, cipriota, saudita e greco."}
{"id": "8191872", "revid": "6923", "url": "https://it.wikipedia.org/wiki?curid=8191872", "title": "Paperity", "text": "Paperity \u00e8 un aggregatore multidisciplinare di paper e riviste accademiche consultabili in modalit\u00e0 Open Access. Tutti gli articoli possono essere consultati gratuitamente e nella loro interezza, secondo quanto previsto dalla modalit\u00e0 full text priva di commissioni.\nIl sito \u00e8 stato lanciato ad ottobre 2014 con una base di conoscenza 160.000 articoli. A marzo del 2018, Paperity aveva 1,5 milioni di articoli provenienti 4.200 riviste, che coprono molteplici discipline accademiche: medicina, biologia, chimica, psicologia, scienze sociali, economia, scienze matematiche, discipline umanistiche, arte. Paperity supporta i feed RSS e un'applicazione per terminali mobili, che permette l'accesso alla letteratura scientifica.\nPaperity condivide i metadati con altri servizi di ricerca accademici, quali: EBSCO, Altmetric, WorldCat, OCLC, Plagiat.pl e StrikePlagiarism.com."}
{"id": "8191873", "revid": "1768939", "url": "https://it.wikipedia.org/wiki?curid=8191873", "title": "EBSCO", "text": ""}
{"id": "8191882", "revid": "1372005", "url": "https://it.wikipedia.org/wiki?curid=8191882", "title": "Marca di Stiria", "text": "La marca di Stiria, inizialmente chiamata marca sul Mura (in tedesco \"Mark an der Mur\", nome dell'omonimo fiume) o marca di Carantania (), fu una marca del Sacro Romano Impero creata nel 970 a est del ducato di Carinzia. Retta per buona parte della sua storia dai margravi della dinastia degli Ottacari di Steyr (luogo che diede il nome alla marca) dal 1056, in seguito venne elevata a ducato nel 1180.\nTerritorio.\nLa marca si estendeva nelle Alpi Orientali, lungo i fiumi Mura, M\u00fcrz ed Enns attraversando i territori dell'ex principato slavo della Carantania verso il corso superiore del Raab e il confine imperiale con il Regno di Ungheria a est. A sud confinava con la marca sul Savinja (in seguito Bassa Stiria) e nord sulla marca Orientale. Pertanto il territorio comprendeva solo la parte occidentale e settentrionale del futuro ducato di Stiria.\nStoria.\nIl principato slavo della Carantania era gi\u00e0 stato sottomesso dal duca Tassilone III di Baviera nel 772 e annesso al regno franco nel 778. Una prima marca fu creata da Carlo Magno dopo la sua campagna contro gli Avari nel 795. Con il trattato di Verdun dell'843, fece parte del regno dei Franchi Orientali. Il margravio Arnolfo di Carinzia, figlio bastardo di Carlomanno di Baviera, fu eletto re nell'887 e incoronato imperatore d'Occidente nell'896.\nNonostante la sconfitta contro i Magiari nella battaglia di Pressburg nel 907 e la perdita di vasti domini orientali, la marca della Carantania continu\u00f2 a far parte del restaurato ducato bavarese. Dopo la vittoria al battaglia di Lechfeld del 955, le forze di re Ottone I riconquistarono i territori che si trovavano a sud-est, creando quindi nuove marche. Le aree devastate furono colonizzate da contadini bavaresi. La cristianizzazione, che procedeva parallelamente alla colonizzazione, fu fortemente promossa dagli arcivescovi di Salisburgo.\nCreazione del margraviato.\nIl primo margravio della Stiria, Markwart III di Eppenstein, appartenente all'omonima dinastia, \u00e8 menzionato in un documento di donazione promulgato dall'imperatore Ottone II verso il 970. Era legato agli antichi margravi della Carantania attraverso il suo matrimonio con Hadmudis; il suo figlio e successore Adalberone fu nominato duca di Carinzia nel 1011. Questo ducato venne definitivamente separato dalla Baviera nel 976 in occasione della deposizione del duca Enrico il Litigioso da parte dall'imperatore Ottone II. Inizialmente il dominio dei duchi di Carinzia si estese anche alle marche bavaresi a sud-est: la marca di Carniola (marca vindica), la marca di Savinja e anche la marca sul Mura (marca di Stiria) di Markward III.\nLe terre governate dei margravi si estendevano inizialmente lungo la riva destra del fiume Mura. La loro residenza era il castello di Hengist (\"Hengistburg\", probabilmente costruito vicino all'attuale Hengsberg). Verso il 1004 Adele di Baviera, moglie del conte palatino Aribo I, e suo figlio, il futuro arcivescovo Aribo di Magonza, crearono uno dei primi monasteri in Stiria, l'abbazia di G\u00f6ss. Le aree orientali oltre il fiume vengono gradualmente conquistate entro l'anno 1020. Sotto il regno dell'imperatore Enrico III, a met\u00e0 dell'XI secolo, la marca si estendeva fino alla rive del fiume Lafnitz, al confine con l'Ungheria, situata ad est.\nAdalberone venne tuttavia deposto dall'imperatore Corrado II Salico nel 1035: in ogni caso, dopo che la deposizione, il territorio sul Mura fu eretto come un margraviato autonomo (Adalberone era infatti anche duca di Carinzia, oltre che margravio di Verona) sotto il nome di \"Marchia Caranthiana\" e affidato ai conti di Wels-Lambach, mentre il ducato di Carinzia fu amministrato dalla dinastia salica regnante. Le terre a nord-ovest appartenevano gi\u00e0 alla famiglia della contea di Ottocaro, che costru\u00ec il castello di Steyr (\"Styraburg\") nella regione del fiume Traun (\"Traungau\"). Un'altra parte della marca sulla Savinja fu controllata dai baroni di Suneck, futuri conti di Celje.\nSulla strada per lo stato imperiale.\nIl conte Ottocaro \"(Otakar)\" di Steyr divenne margravio nel 1056, dopo l'estinzione della dinastia dei Wels-Lambach. Sulla base del nome, la marca cominci\u00f2 ad esser chiamata \"Steyrmark\", ovvero marca di Steyr. Tuttavia l'entroterra rimase a lungo sottosviluppata e dilaniata dal conflitto, nel contesto della lotta per le investiture, tra i figli di Ottocaro I, Adalberone II e Ottocaro II. Furono fondati altri monasteri, tra cui l'abbazia di Admont nel 1074.\nL'ascesa del margraviato ebbe inizio solo dopo la morte di Ottocaro II nel 1122. Suo figlio Leopoldo, detto il \"Forte\" (\u2020 1129), divenne l'erede allodiale del duca Enrico V di Carinzia, l'ultimo della dinastia dei Eppenstein, con possedimenti come Neumarkt, Sankt Lambrecht e Murau, i quali vennero uniti alla Stiria. Residente ad Hartberg, era sposato con Sofia, figlia del duca Enrico IX di Baviera, dalla dinastia guelfa e una zia del futuro imperatore Federico Barbarossa. Nel 1129 fond\u00f2 inoltre l'abbazia di Rein. Suo figlio Ottocaro III (\u2020 1164) regn\u00f2 per trentacinque anni: egli riusc\u00ec ad acquisire i domini di Marburg (Maribor), Radkersburg e T\u00fcffer (La\u0161ko) nella Savinja. Dal 1156 entr\u00f2 in possesso del castello di Schlo\u00dfberg a Graz. L'abbazia di Seckau fu fondata nel 1140 e intorno al 1160 Ottocaro III fond\u00f2 un ospizio a Spital presso il passo di Semmering, il quale ospitava pellegrini e crociati diretti in Terra Santa e commercianti. \nL'ultimo margravio, Ottocaro IV, fu elevato al rango ducale dopo che il duca bavarese Enrico il Leone fu deposto da Federico Barbarossa nel 1180, quando la Stiria riacquist\u00f2 finalmente la sua indipendenza con il privilegio dell'immediatezza imperiale, staccandosi dalla Carinzia. Da segnalare che la madre Cunegonda era sorella della moglie di Federico, Adelaide di Vohburg. Tuttavia in poco tempo dopo il nuovo duca si ammal\u00f2 gravemente e il 17 agosto del 1186 concluse un patto con il suo vicino, il duca Leopoldo V d'Austria, chiamato patto di Georgenberg: alla sua morte nel 1192, la linea degli Ottocari si estinse e la Stiria, in seguito all'accordo e con l'approvazione dell'imperatore Federico, and\u00f2 alla dinastia Babenberg. Da allora in poi, la Stiria fu legata ai paesi austriaci, andando a costituire parte dei territori ereditari degli Asburgo."}
{"id": "8191883", "revid": "106908", "url": "https://it.wikipedia.org/wiki?curid=8191883", "title": "Stidham (disambigua)", "text": ""}
{"id": "8191888", "revid": "1543377", "url": "https://it.wikipedia.org/wiki?curid=8191888", "title": "Cedric Abossolo", "text": "Biografia.\nAi Giochi panafricani di Rabat 2019 ha vinto la medaglia di bronzo nella lotta libera categoria fino a 86 chilogrammi."}
{"id": "8191889", "revid": "125840659", "url": "https://it.wikipedia.org/wiki?curid=8191889", "title": "AEW Dynamite", "text": "AEW Dynamite, o semplicemente Dynamite, \u00e8 un programma televisivo di wrestling statunitense prodotto dalla All Elite Wrestling a partire dal 2 ottobre 2019 e mandato in onda negli Stati Uniti ogni mercoled\u00ec sera sull'emittente TNT. In Italia, dal 7 agosto 2020, lo show viene trasmesso il venerd\u00ec successivo alla messa in onda americana sui canali di Sky Sport, con il commento affidato a Salvatore Torrisi, Moreno Molla e Simone Altrocchi.\nNel gennaio del 2019, l'AEW annunci\u00f2 la creazione di un proprio show settimanale chiamato, Dynamite. Nel giugno dello stesso, dichiara che il nome completo dello show sar\u00e0 Wednesday Night Dynamite.\nIl 15 maggio 2019, l'AEW e la WarnerBros annunciano un accordo televisivo tra le due parti. Infatti Dynamite verr\u00e0 trasmesso sulla rete televisiva TNT e il 2 ottobre \u00e8 andata in onda la prima puntata."}
{"id": "8191897", "revid": "1005847", "url": "https://it.wikipedia.org/wiki?curid=8191897", "title": "Referendum costituzionale in Romania del 1991", "text": "Il referendum costituzionale del 1991 in Romania si \u00e8 svolto l'8 dicembre 1991.\nIn seguito alla Rivoluzione romena del 1989 che port\u00f2 al crollo del regime comunista, gran parte della costituzione della Repubblica Socialista di Romania del 1965 fu sospesa, anche se alcune parti rimasero in vigore fino all'adozione della nuova Carta costituzionale il 21 novembre 1991 da parte dell'Assemblea costituente.\nLa nuova Costituzione della Romania fu poi sottoposta a referendum popolare ed approvata dal 79,1% dei votanti."}
{"id": "8191906", "revid": "106908", "url": "https://it.wikipedia.org/wiki?curid=8191906", "title": "Tavyomi", "text": ""}
{"id": "8191907", "revid": "1522738", "url": "https://it.wikipedia.org/wiki?curid=8191907", "title": "Partito Laburista Rinnovatore Brasiliano", "text": "Il Partito Laburista Rinnovatore Brasiliano \u00e8 un partito politico brasiliano di ideologia conservatrice e nazionalista fondato nel 1994.\nStoria.\nRegistrato dalla Corte elettorale superiore del Brasile solo nel febbraio 1997, il partito \u00e8 tutt'ora guidato da Levy Fidelix, il quale \u00e8 stato anche candidato presidente del Brasile alle elezioni del 2010 e a quelle del 2014, ottenendo per\u00f2 neanche l'1% delle preferenze.\nAlle elezioni del 2018 ha formato una coalizione chiamata \"Brasil acima de tudo, Deus acima de todos\" (in italiano \"Il Brasile al di sopra di tutto, Dio al di sopra di tutti\") che comprende anche il Partito Social-Liberale a sostegno di Jair Bolsonaro, candidato presidente per quest'ultimo partito e poi vincente della competizione elettorale."}
{"id": "8191908", "revid": "76963", "url": "https://it.wikipedia.org/wiki?curid=8191908", "title": "Connor Stanhope", "text": "\u00c8 conosciuto principalmente per il ruolo del giovane Lex Luthor nella serie televisiva \"Smallville\".\nBiografia.\nConnor \u00e8 nato ad Ottawa, Ontario. Ha esordito come attore nel 2004 nel cortometraggio \"Kaufman's Care\". Dopo aver lavorato in diversi altri cortometraggi, nel 2010 ha recitato nel suo primo film cinematografico \"The Shrine\". Dal 2008 al 2010 ha recitato nel ruolo del giovane Lex Luthor nella serie televisiva \"Smallville\".\nIn seguito ha recitato nella serie \"Quando chiama il cuore\" e in diversi film televisivi della serie \"Garage Sale Mystery\" sostituendo Brendan Meyer nel ruolo di Logan."}
{"id": "8191915", "revid": "116947612", "url": "https://it.wikipedia.org/wiki?curid=8191915", "title": "Comet Lake", "text": "Comet Lake \u00e8 il nome in codice di Intel per il quarto processo di ottimizzazione dei processori a 14 nm che segue Whiskey Lake per i processori mobile low-power e Coffee Lake Refresh per i processori desktop e mobile ad alte prestazioni. Intel ha annunciato la disponibilit\u00e0 di CPU Comet Lake mobile a basso consumo il 21 agosto 2019.\nCambiamenti di architettura rispetto a Whiskey Lake e Coffee Lake Refresh.\nTutte le CPU Comet Lake presentano un PCH aggiornato con un controller CNVio2 con supporto per il Wi-Fi 6\nDifferenze tra Comet Lake-S e Coffee Lake-S Refresh\nDiifferenze tra Comet Lake-H e Coffe Lake-H Refresh\nDifferenze tra Comet Lake-U e Whiskey Lake-U\nElenco dei processori Comet Lake.\nProcessori Workstation.\nLe CPU Comet Lake-W richiedono i chipset W480.\nLo Xeon W-1290 e il W-1290P supportano il Thermal Velocity Boost fino a 5.2 GHz e 5.3 GHz rispettivamente.\nProcessori Mobile.\nSerie H (High power).\nLe CPU Core i5 non hanno il Thermal Velocity Boost.\nSerie U (Medium power).\nLe seguenti CPU supportano la tecnologia Intel vPro e memorie di tipo LPDDR4-2933: i5-10310U, i7-10610U, i7-10810U.\nLe CPU Pentium e Celeron non supportano le istruzioni AVX2."}
{"id": "8191916", "revid": "110157", "url": "https://it.wikipedia.org/wiki?curid=8191916", "title": "Coppa Piano Karl Rappan 1962-1963", "text": "La Coppa Piano Karl Rappan 1962-1963, detta anche International Football Cup 1962-1963, \u00e8 stata la seconda edizione di questa competizione gestita dalla \"SFP\", la societ\u00e0 di scommesse svizzera.\nLa vittoria finale \u00e8 stata appannaggio dello , al suo primo titolo.\nSquadre partecipanti.\nRispetto alla edizione precedente non partecipano le squadre da Austria, Germania Est, Polonia e Svezia. Entrano squadre da Francia, Italia, Jugoslavia e Ungheria.Non vi \u00e8 pi\u00f9 la divisione per zona geografica. Accedono ai quarti le vincitrici degli otto gironi.\nRisultati.\nPrimo turno.\nDate: 27 maggio (1\u00aa giornata), 3 giugno (2\u00aa giornata), 10 giugno (3\u00aa giornata), 17 giugno (4\u00aa giornata), 24 giugno (5\u00aa giornata) e 1\u00ba luglio 1962 (6\u00aa giornata).\nQuarti di finale.\nDal 15 agosto al 3 ottobre 1962.\nSemifinali.\nDal 7 novembre al 12 dicembre 1962."}
{"id": "8191931", "revid": "1305772", "url": "https://it.wikipedia.org/wiki?curid=8191931", "title": "D'Olivier", "text": ""}
{"id": "8191941", "revid": "1504506", "url": "https://it.wikipedia.org/wiki?curid=8191941", "title": "Portata termica", "text": ""}
{"id": "8191947", "revid": "88740", "url": "https://it.wikipedia.org/wiki?curid=8191947", "title": "Petkov", "text": ""}
{"id": "8191948", "revid": "106908", "url": "https://it.wikipedia.org/wiki?curid=8191948", "title": "Petkova", "text": ""}
{"id": "8191949", "revid": "580520", "url": "https://it.wikipedia.org/wiki?curid=8191949", "title": "Idolators", "text": "Idolators \u00e8 un film muto del 1917 diretto da Walter Edwards e prodotto dalla Triangle. Veicolo per Louise Glaum, famosa vamp dell'epoca, il film aveva come altri interpreti George Webb, Dorcas Matthews, Lee Hill, Tom Guise, Hugo Koch, Milton Ross.\nTrama.\nIl commediografo Curtis de Forest Ralston, mentre sta scrivendo \"Vanity\", il suo ultimo lavoro teatrale, si infatua della sua attrice, la fascinosa Viola Strathmore. Approfittando della debolezza di Ralston, Viola lo induce a cambiare la parte aumentando le sue battute. Lui, mediocre drammaturgo, non riesce a portare a buon fine il lavoro e viene salvato dalla moglie Anita, una ex attrice che, dopo il matrimonio, ha abbandonato le scene. Anita e Bruce Winthrope, il suo vecchio manager, pongono mano al testo, migliorandolo e facendo risaltare il personaggio di Viola. Quando va il scena, la commedia ottiene un enorme successo. Ralston viene portato alle stelle e lui, tutto tronfio, se ne prende il merito, abbandonando per di pi\u00f9 la moglie per l'amante. Il finanziatore dello spettacolo scopre la tresca tra l'attrice e il commediografo; sentendosi tradito, taglia i fondi alla produzione e, sulla commedia, chiusi i battenti, cala il sipario. Ralston, comunque, vuole continuare la relazione con Viola. Ma lei lo respinge. Scoppia un alterco e lei, accusandolo di essere il responsabile della chiusura dello spettacolo e della rovina della sua carriera, lo uccide. Cercando un rifugio, Viola si nasconde, protetta da Borul, il suo servitore egiziano. Quando per\u00f2 la polizia \u00e8 vicina ad arrestarla, Borul la uccide, preferendo darle lui la morte piuttosto che vederla salire sul patibolo.\nProduzione.\nLe riprese del film, prodotto dalla Triangle Film Corporation con il titolo di lavorazione \"Milestones of Success\", terminarono alla fine di agosto 1917.\nDistribuzione.\nDistribuito dalla Triangle Distributing, il film usc\u00ec nelle sale cinematografiche statunitensi il 9 settembre 1917.\nNon si conoscono copie ancora esistenti della pellicola che viene considerata presumibilmente perduta."}
{"id": "8191951", "revid": "1310927", "url": "https://it.wikipedia.org/wiki?curid=8191951", "title": "Mateusz Szczepaniak", "text": "Carriera.\nClub.\nHa giocato nella massima serie dei campionati polacco e cipriota.\nNazionale.\nHa militato nelle nazionali giovanili polacche Under-17, Under-19 ed Under-20."}
{"id": "8191952", "revid": "767487", "url": "https://it.wikipedia.org/wiki?curid=8191952", "title": "Mat\u00edas Miranda", "text": "Caratteristiche tecniche.\n\u00c8 un esterno sinistro.\nCarriera.\nCresciuto nel settore giovanile del , ha esordito in prima squadra il 28 settembre 2019 disputando l'incontro di Primera Divisi\u00f3n perso 2-0 contro il .\nStatistiche.\n\"Statistiche aggiornate al 29 ottobre 2019\"."}
{"id": "8191968", "revid": "106908", "url": "https://it.wikipedia.org/wiki?curid=8191968", "title": "Blagojevi\u0107", "text": ""}
{"id": "8191969", "revid": "729019", "url": "https://it.wikipedia.org/wiki?curid=8191969", "title": "Ivy Ross", "text": "I suoi gioielli in metallo sono presenti nelle collezioni permanenti di 12 musei internazionali, tra cui lo Smithsonian di Washington D.C. Inserita anche nel mondo degli affari, Ross \u00e8 anche una keynote speaker e membro di diversi board, ed \u00e8 stata elogiata come \"visionaria creativa\" dal mondo dell'arte. Nel luglio 2019 \u00e8 stata nominata al 9\u00ba posto nella classifica di \"Fast Company\" delle 100 persone pi\u00f9 creative nel mondo degli affari.\nBiografia.\nInfanzia e istruzione.\nRoss \u00e8 nata a Yonkers e cresciuta a Riverdale. Ha attribuito al padre, un ingegnere industriale che ha lavorato per lo studio di Raymond Loewy che ha creato l'automobile Studebaker Silver Hawk, il merito di aver influenzato la sua carriera. Ross ha frequentato la High School of Art and Design di New York, laureandosi in Belle Arti e in Psicologia. Successivamente ha frequentato la School of Design dell'Universit\u00e0 di Syracuse e il Fashion Institute of Technology di New York con una specializzazione in Design di gioielli. Ha poi completato il Programma di sviluppo della gestione professionale presso la Harvard Business School nel 1994.\nCarriera.\nRoss ha iniziato la sua carriera professionale come designer. Dopo l'universit\u00e0 ha avviato una attivit\u00e0 di design di gioielli nel 1978 chiamata Small Wonders. Fino alla met\u00e0 degli anni '80, Ross ha lavorato come designer per Avon Products. Ha supervisionato lo sviluppo dei prodotti per Swatch. Ha lavorato come designer di accessori per Liz Claiborne prima di passare alla progettazione diretta e allo sviluppo di Outlook Eyewear (Bausch &amp; Lomb), Coach e Calvin Klein.\nDurante l'incarico di Ross alla Mattel, dal 1998 al 2004, come Vicepresidente senior di Worldwide Product Design &amp; Brand Image for The Girls Division, \u00e8 stata incaricata di sviluppare un nuovo giocattolo per il segmento delle bambine preadolescenti e ha concepito un esperimento di design multidisciplinare chiamato \"Project Platypus\", sfociato nello Ello Creation System di Mattel che ha riscosso un grande successo.\nDopo aver lasciato Mattel Ross \u00e8 entrata a far parte di Gap come Vicepresidente esecutivo di Product Design &amp; Development per Old Navy dal 2004 al 2007. In questo periodo, Ross ha creato un blog interno chiamato \"Culture Feed\" con approfondimenti tratti da Internet e curato dal cacciatore di tendenze Jody Turner. Ha lasciato l'azienda per diventare Vicepresidente senior e Direttore Creativo per il Disney Stores of America (di propriet\u00e0 del Children's Place), posizione che ha ricoperto per un anno prima di tornare a Gap nel 2008. Come Vicepresidente Esecutivo Marketing per Gap Ross \u00e8 stata la responsabile del lancio della linea di jeans denim 1969. Nel luglio 2011 Ross \u00e8 entrata in Art.com dove ha ricoperto il ruolo di Direttore Marketing fino al suo passaggio a Google X, nel maggio 2014, alla guida del team di Google Glass e ha lavorato a Google Home. A luglio 2016 \u00e8 stata nominata Responsabile Design Google Hardware.\nGioielli.\nRoss \u00e8 stata uno dei primi gioiellieri ad utilizzare titanio, tantalio e niobio, metalli che svelano uno spettro di colori quando sono carichi di elettricit\u00e0. All'et\u00e0 di 26 anni Ross ha avuto alcuni dei suoi gioielli inclusi nelle collezioni permanenti di 10 musei, tra cui lo Smithsonian Institution, il Victoria and Albert Museum di Londra, il Museum of Arts and Design, lo Schmuckmuseum a Pforzheim in Germania, il Cooper-Hewitt, il National Design Museum di New York City e il Montreal Visual Arts Center. Ross \u00e8 un'artista artigianale di fama internazionale e le sue opere sono state esposte in tutto il mondo. Nel 1984 Ross e l'allora marito Robert Ebendorf hanno vinto un concorso di design di Formica Group attraverso la sperimentazione di un nuovo prodotto chiamato ColorCore.\nConsigli di amministrazione.\nRoss \u00e8 nel consiglio di amministrazione di Casual Male Retail Group Inc. e dell'Institute for Play. In precedenza ha fatto parte del design board di Procter &amp; Gamble.\nPremi e riconoscimenti.\nNel 2003 Ross \u00e8 stato uno dei nove dirigenti scelti dalla rivista \"Fast Company\" per il numero \"Who's Fast 2003\". Ross \u00e8 stata selezionata come giurata per il concorso IDEA (Industrial Design Excellence Awards) nel 2006. Inoltre ha presentato, come business storyteller per BIF-2, un summit collaborativo sull'innovazione sponsorizzato dalla Business Innovation Factory nello stesso anno. Nel 2008 \u00e8 stata nominata Fashion Design Mentor per l'Otis College of Art &amp; Design."}
{"id": "8191971", "revid": "287204", "url": "https://it.wikipedia.org/wiki?curid=8191971", "title": "Sipovic", "text": ""}
{"id": "8191976", "revid": "481666", "url": "https://it.wikipedia.org/wiki?curid=8191976", "title": "Tom Chatterton", "text": "Attore caratterista, gir\u00f2 numerosi western prendendo parte, nella sua carriera che dur\u00f2 dal 1912 al 1949, a oltre cento e cinquanta film. Negli anni dieci, diresse anche una ventina di cortometraggi, usando talvolta il nome Thomas Chatterton."}
{"id": "8191981", "revid": "106908", "url": "https://it.wikipedia.org/wiki?curid=8191981", "title": "Cernak", "text": ""}
{"id": "8191982", "revid": "599013", "url": "https://it.wikipedia.org/wiki?curid=8191982", "title": "Robbert de Vos", "text": "Caratteristiche tecniche.\n\u00c8 un centrocampista centrale.\nCarriera.\nHa esordito in Eredivisie il 20 ottobre 2018 disputando con l' l'incontro perso 6-0 contro il .\nStatistiche.\n\"Statistiche aggiornate al 29 ottobre 2019\"."}
{"id": "8191989", "revid": "287204", "url": "https://it.wikipedia.org/wiki?curid=8191989", "title": "Szczepaniak", "text": ""}
{"id": "8191990", "revid": "1305772", "url": "https://it.wikipedia.org/wiki?curid=8191990", "title": "Triaxos", "text": "Triaxos \u00e8 un videogioco di avventura dinamica pubblicato nel 1987 per Amstrad CPC, Commodore 64 e ZX Spectrum dalla 39 Steps, un marchio della filiale britannica della Ariolasoft. La sua particolarit\u00e0 \u00e8 di svolgersi in un ambiente fantascientifico tridimensionale dove la gravit\u00e0 pu\u00f2 cambiare direzione e le pareti diventare pavimenti.\nTrama.\nTriaxos \u00e8 una prigione spaziale di massima sicurezza, difesa da robot combattenti, dove \u00e8 detenuto l'unico uomo in grado di controllare un'arma potentissima. La missione del protagonista \u00e8 di liberare il prigioniero e portarlo alla propria astronave. Non ha tempo da perdere, perch\u00e9 dieci minuti dopo che si \u00e8 introdotto nella struttura, atterra nella prigione anche una sonda mentale nemica che d\u00e0 la caccia al prigioniero.\nPer raggiungere l'obiettivo sar\u00e0 necessario tra l'altro trovare le quattro parti di un laser speciale per distruggere la sonda, un jet pack per il prigioniero, un comunicatore per richiamare la nave, e una chiave delle difese di Triaxos.\nModalit\u00e0 di gioco.\nL'ambiente di gioco \u00e8 un cubo di 64 stanze, disposte 4 x 4 x 4, a formare un labirinto tridimensionale. La stanza attuale \u00e8 mostrata come uno spaccato con visuale isometrica statica orientata in diagonale. Sulla destra dello schermo, un piccolo reticolo 3D indica la posizione della stanza rispetto all'intero complesso, e un modello in piccolo della stanza permette di vedere meglio le pareti.\nIl personaggio del giocatore si muove a piedi nelle quattro direzioni, qui orientate in diagonale, ed \u00e8 armato di un laser dall'energia limitata, ricaricabile da apposite torri, e di alcuni esplosivi, ritrovabili anche nelle stanze. La prigione \u00e8 sorvegliata da robot armati di laser, con 5 possibili livelli di abilit\u00e0, riconoscibili dal numero stampato sopra. Il protagonista ha una barra dell'energia vitale che si ricarica lentamente da sola e ha una sola vita, ma pu\u00f2 procurarsene altre se trova una cabina di clonazione.\nAlcune stanze sono dotate di dispositivi sul pavimento chiamati \"Face-Lift\", che se calpestati fanno cambiare l'orientamento della gravit\u00e0, che pu\u00f2 cos\u00ec variare in tre direzioni assiali. Il personaggio si vede sempre dritto, ma ruota la stanza, cos\u00ec che quella che prima era una delle due pareti visibili diventa il pavimento e viceversa. Di conseguenza le porte diventano buchi nel pavimento e viceversa. I buchi si possono utilizzare per gettarsi al piano sottostante, ma le cadute di due o pi\u00f9 piani sono mortali, nel caso ci fossero pi\u00f9 buchi sovrapposti. Gli esplosivi si possono usare per aprire ulteriori varchi nel pavimento, da usare poi come buchi o, cambiando la gravit\u00e0, come porte.\nSe si trova il prigioniero, poi questi segue spontaneamente il giocatore. Si ha a disposizione mezz'ora di tempo reale per completare la missione."}
{"id": "8192000", "revid": "73843", "url": "https://it.wikipedia.org/wiki?curid=8192000", "title": "Spalle al muro (disambigua)", "text": ""}
{"id": "8192006", "revid": "1718925", "url": "https://it.wikipedia.org/wiki?curid=8192006", "title": "Wildflower (serial televisivo)", "text": "Wildflower \u00e8 una serial televisivo filippino trasmesso su ABS-CBN dal 13 febbraio 2017 al 9 febbraio 2018.\nTrama.\nLa storia ruota attorno a Lily Cruz che (insieme alla sua famiglia) cade vittima della spietata famiglia Ardiente. Emilia Torillo, la matriarca di fatto della famiglia Ardiente, ordin\u00f2 a un assassino di assassinare Camia Cruz e Dante Cruz, i genitori di Lily. All'insaputa dell'Emilia, Lily sopravvisse al massacro. Lily \u00e8 stata portata a Prianka Aguas, una donna d'affari miliardaria, che l'ha adottata. Lily cambi\u00f2 identit\u00e0 per diventare Ivy Aguas, una donna volitiva. Ritorna a Poblacion Ardiente come Ivy per vendicare i suoi genitori e tutti gli altri che sono stati vittime della malvagia famiglia Ardiente."}
{"id": "8192008", "revid": "1310927", "url": "https://it.wikipedia.org/wiki?curid=8192008", "title": "Pani\u014dnios Gymnastikos Syllogos Smyrn\u012bs 2008-2009", "text": "Questa voce raccoglie le informazioni riguardanti il Pani\u014dnios Gymnastikos Syllogos Smyrn\u012bs nelle competizioni ufficiali della stagione 2008-2009.\nRosa.\nFonte:"}
{"id": "8192022", "revid": "1573940", "url": "https://it.wikipedia.org/wiki?curid=8192022", "title": "Pternistis bicalcaratus", "text": "Il francolino bisperonato (Pternistis bicalcaratus ()) \u00e8 un uccello galliforme della famiglia dei Fasianidi originario dell'Africa occidentale.\nDescrizione.\nDimensioni.\nMisura 30-34\u00a0cm di lunghezza, per un peso di 507\u00a0g circa nel maschio e di 381\u00a0g circa nella femmina; l'apertura alare \u00e8 di 45-50\u00a0cm.\nAspetto.\nIl becco \u00e8 verde oliva con il ramo superiore pi\u00f9 scuro. L'iride \u00e8 marrone. Le zampe sono verde oliva. I due sessi sono identici, ma i tarsi del maschio sono ornati da due speroni assenti nella femmina. In alcune femmine, inoltre, la faccia e la gola hanno una sfumatura meno biancastra, pi\u00f9 virante sul camoscio.\nNegli adulti di entrambi i sessi, il cappuccio e la nuca sono di un colore bruno-rossastro che contrasta con il nero della fronte e dei lati del vertice. \u00c8 possibile notare un lungo sopracciglio bianco e una linea oculare nera situata proprio davanti all'iride. I lati della testa e del collo sono biancastri con strisce scure che diventano camoscio chiaro sulla gola. Il collo, il petto e tutte le parti inferiori sono color castano con macchie bianche e nere e strette strisce ondulate chiare sui fianchi. Le parti superiori sono marroni, con sottili macchioline nere che diventano marroncine sulla parte posteriore del collo, sul groppone e sulle sopracaudali. Vi sono anche striature camoscio sulle parti superiori, tranne che sul groppone e sulle sopracaudali. Le remiganti sono di colore grigio-bruno, con macchie e striature irregolari color camoscio. La coda \u00e8 grigia, barrata di marrone.\nI giovani presentano un piumaggio pi\u00f9 scialbo, con parti superiori dai disegni meno marcati e dai fianchi meno barrati.\nVoce.\nIl richiamo di riconoscimento varia a seconda delle regioni. In Marocco, \u00e8 un \"krrrak krrrak\" stridulo, profondo e udibile a grande distanza. Nelle regioni tropicali dell'Africa occidentale, \u00e8 un \"kor-ker, kor-ker\" potente e rude, un \"kokoye-kokoye\" o una frase pi\u00f9 complessa, \"bebbrek-eh-kek-kek-kek koak koak\", con le due ultime note pi\u00f9 forti. \u00c8 possibile udire anche un \"ee-tek\" irregolare, con la prima nota calma. Il francolino bisperonato emette anche un \"quare-quare\" stridulo e una specie di verso simile al gracchiare della cornacchia quando si alza in volo.\nBiologia.\nI francolini bisperonati prediligono in particolar modo le zone coperte e rimangono quasi sempre in prossimit\u00e0 della fitta boscaglia.\nIn Marocco, li incontriamo in coppia o in piccole bande che possono comprendere fino a 12 individui, ma in Africa occidentale, nei luoghi dove sono numerosi, possono formare gruppi anche di 40 esemplari. I francolini bisperonati sono difficili da osservare, ma vengono spesso individuati grazie al loro richiamo caratteristico che viene emesso a partire da un posatoio a breve altezza da terra, come un alberello o un piccolo monticello. Questi uccelli sono rumorosi soprattutto all'alba e di sera.\nVanno in cerca di cibo negli spazi aperti e lungo i sentieri al mattino presto e nel tardo pomeriggio. Tuttavia, possono essere attivi anche per tutta la giornata quando la luminosit\u00e0 \u00e8 scarsa e il tempo \u00e8 piovoso. Quando non si alimentano, questi francolini trascorrono la maggior parte del tempo tra i cespugli. Quando si sentono minaccati, si alzano in volo con riluttanza, preferendo darsi alla fuga correndo per trovare un riparo. Alla fine della giornata, questi uccelli si dirigono verso gli specchi d'acqua per dissetarsi; successivamente, si riuniscono nei loro dormitori sugli alberi.\nAlimentazione.\nLa dieta dei francolini bisperonati \u00e8 mista, in quanto consumano allo stesso tempo sia una grande variet\u00e0 di sostanze vegetali che piccoli animali.\nTra le sostanze di origine vegetale, questi uccelli ingeriscono semi appartenenti sia a specie coltivate che selvatiche. Tra questi possiamo ricordare, tra gli altri, quelli di sorgo comune, di fagiolo dall'occhio (\"Vigna unguiculata\") e di cereali selvatici come la brachiaria. La parte animale \u00e8 composta da coleotteri (curculionidi e cerambicidi), formiche e larve di farfalle, ma anche da lumache e piccole rane. Tutte queste informazioni sono state tratte da uno studio dettagliato effettuato a Zaria, in Nigeria.\nRiproduzione.\nI francolini bisperonati sono probabilmente monogami. In Marocco, la stagione riproduttiva va da met\u00e0 febbraio a giugno con un picco tra marzo e aprile, mentre in Senegambia ha luogo da gennaio a marzo e da agosto a dicembre. Nelle regioni pi\u00f9 aride dell'areale, questo gallinaceo nidifica durante la stagione delle piogge.\nI francolini bisperonati nidificano a terra. Il nido \u00e8 una depressione poco profonda rivestita con erba, foglie, ramoscelli e piume, situata sotto un cespuglio o nascosta tra l'erba alta.\nLa covata \u00e8 costituita da 6 uova color sabbia o camoscio-giallastro, talvolta macchiate di marrone. Non abbiamo alcuna informazione riguardo alla durata d'incubazione e alle cure parentali.\nDistribuzione e habitat.\nI francolini bisperonati sono originari dell'Africa occidentale a sud del Sahara. Il loro areale parte dal nord del Senegal, prosegue attraverso il Mali centrale e il Niger sud-occidentale, e raggiunge il centro del continente in Ciad e nel nord del Camerun. Una popolazione disgiunta vive nel Marocco occidentale.\nI francolini bisperonati frequentano vari tipi di \"habitat\" composti principalmente da macchia e boscaglia in regioni relativamente aperte. Si possono trovare nelle radure laddove il suolo \u00e8 ricoperto da cespugli e da piccoli alberi, lungo i corsi d'acqua dalle sponde rivestite da boscaglia e nelle zone coltivate ove vi siano piccoli arbusti. \u00c8 possibile osservare questi uccelli anche in savane pi\u00f9 o meno umide, spesso in prossimit\u00e0 di villaggi e di appezzamenti agricoli attivi.\nTassonomia.\nSono state descritte numerose varianti geografiche, con le popolazioni che vivono nelle regioni pi\u00f9 umide che presentano generalmente un piumaggio pi\u00f9 scuro, ma la maggior parte di esse non ha lo status di sottospecie. In effetti, vengono ufficialmente riconosciute solamente tre sottospecie:\nLe presunte razze \"thornei\" e \"adamauae\" vengono oggi integrate nella sottospecie nominale.\nConservazione.\nI francolini bisperonati occupano un vasto territorio dell'Africa occidentale stimato in oltre chilometri quadrati. Secondo BirdLife International, la popolazione complessiva non \u00e8 quantificata, ma \u00e8 considerata in diminuzione a causa della caccia intensiva nelle aree non protette. Ciononostante, la specie rimane abbastanza comune in tutto l'areale. La sottospecie marocchina \u00e8 in pericolo d'estinzione ed \u00e8 praticamente scomparsa dalla sua roccaforte, la foresta di Marmora. Oggi si trova in numero consistente solamente ad est di Rabat. Attualmente \u00e8 in corso un programma di reintroduzione della specie grazie ad uccelli allevati in cattivit\u00e0.\nLa IUCN classifica il francolino bisperonato come \u00abspecie a rischio minimo\u00bb (\"Least Concern\")."}
{"id": "8192023", "revid": "117095459", "url": "https://it.wikipedia.org/wiki?curid=8192023", "title": "Sorgente ultraluminosa di raggi X", "text": "Una sorgente ultraluminosa di raggi X (ULX dall'inglese \"Ultraluminous X-ray source\") \u00e8 una sorgente astronomica di raggi X che \u00e8 meno luminosa di un nucleo galattico attivo ma \u00e8 pi\u00f9 costantemente luminosa di qualsiasi processo stellare noto (oltre , o ), supponendo che si irradi isotropicamente (allo stesso modo in tutte le direzioni). \nGeneralmente \u00e8 presente circa una ULX per ciascuna delle galassie che le ospitano, ma alcune galassie ne contengono di pi\u00f9. La Via Lattea non sembra contenere ULX. L'interesse principale per le ULX deriva dalla loro luminosit\u00e0 che supera la luminosit\u00e0 di Eddington delle stelle di neutroni e persino dei buchi neri stellari. Non \u00e8 noto ci\u00f2 che alimenta le ULX; i modelli includono l'emissione di radiazioni a fascio da parte di oggetti di massa stellare, l'accrescimento di buchi neri di massa intermedia e l'emissione super-Eddington.\nOsservazioni.\nLe ULX furono scoperte per la prima volta negli anni '80 dall'Osservatorio Einstein e successivamente sono state rilevate da ROSAT. Notevoli progressi vi sono stati grazie agli osservatori di raggi X XMM-Newton e Chandra, che hanno una risoluzione spettrale e angolare maggiore. Una ricognizione delle ULX in base alle osservazioni di Chandra mostra che esiste circa una ULX per galassia laddove sono presenti (la maggior parte non ne possiede). \nLe ULX si trovano in tutti i tipi di galassie, comprese le galassie ellittiche, ma sono pi\u00f9 diffuse nelle galassie che formano stelle e in quelle che interagiscono gravitazionalmente. \nUna discreta percentuale di ULX sono in realt\u00e0 quasar di sfondo; la probabilit\u00e0 che una ULX sia una sorgente di sfondo \u00e8 maggiore nelle galassie ellittiche rispetto alle galassie a spirale.\nModelli.\nIl fatto che le ULX abbiano una luminosit\u00e0 di Eddington maggiore di quella degli oggetti di massa stellare implica che sono diverse dai normali sistemi binari a raggi X. Esistono diversi modelli per spiegare le ULX ed \u00e8 probabile che a sorgenti diverse si applichino modelli diversi. \nEmissione a fascio.\nSe l'emissione delle sorgenti \u00e8 fortemente concentrata in un fascio, l'argomento di Eddington viene eluso due volte: in primo luogo perch\u00e9 la luminosit\u00e0 effettiva della sorgente \u00e8 inferiore a quella osservata, e in secondo luogo perch\u00e9 il gas di accrescimento pu\u00f2 provenire da una direzione diversa rispetto a quella in cui i fotoni vengono emessi. Il modello suggerisce che le fonti di massa stellare possano raggiungere luminosit\u00e0 fino a , abbastanza per spiegare la maggior parte delle sorgenti, ma troppo basse per quelle pi\u00f9 luminose. Se la fonte \u00e8 una massa stellare e ha uno spettro termico, la sua temperatura dovrebbe essere elevata, la temperatura per la costante di Boltzmann \u00e8 e non sono previste oscillazioni quasi periodiche. \nBuchi neri di massa intermedia.\nIn base alle osservazioni, i buchi neri ritenuti esistenti in natura hanno masse o dell'ordine di dieci volte la massa del Sole, o da milioni a miliardi di volte della massa solare. I primi sono i \"buchi neri stellari\", il prodotto finale di stelle massicce, mentre i secondi sono buchi neri supermassicci e si trovano nei centri delle galassie. \nI buchi neri di massa intermedia (IMBH) sono un'ipotetica terza classe di oggetti, con masse comprese tra centinaia e migliaia di masse solari, abbastanza leggeri da non affondare al centro delle galassie che li ospitano per attrito dinamico, ma sufficientemente massicci da essere in grado di emettere alle luminosit\u00e0 tipiche ULX senza superare il limite di Eddington. Se una ULX \u00e8 dovuta ad un buco nero di massa intermedia, nello stato high/soft dovrebbe avere una componente termica causata da un disco di accrescimento che raggiunge un picco a una temperatura relativamente bassa e pu\u00f2 presentare oscillazioni quasi periodiche a frequenze relativamente basse. \nUn argomento a favore di alcune sorgenti come possibili IMBH, \u00e8 l'analogia che hanno i loro spettri ai raggi X con quelli dei sistemi binari a raggi X con buco nero di massa stellare, solo con la differenza che sono in scala maggiore. \nSi \u00e8 osservato che gli spettri dei binari a raggi X attraversano vari stati di transizione. I pi\u00f9 importanti di questi stati sono lo stato low/hard e lo stato high/soft. \nLo stato low/hard, o stato dominato dalla legge di potenza, \u00e8 caratterizzato da uno spettro di raggi X di potenza assorbita con indice spettrale da 1,5 a 2,0 (spettro di raggi X hard). Solitamente, questo stato era associato a una luminosit\u00e0 inferiore, sebbene in base alle migliori osservazioni effettuate con satelliti come RXTE, non sempre \u00e8 cos\u00ec. Lo stato high/soft \u00e8 caratterizzato da un componente termico assorbito (corpo nero con una temperatura del disco di ) e power-law . Almeno una sorgente ULX, Holmberg II X-1, \u00e8 stata osservata in stati con spettri caratteristici sia dello stato high che low. Ci\u00f2 suggerisce che alcune ULX potrebbero essere un accumulo di IMBH.\nQuasar di sfondo.\nUna frazione significativa di ULX osservate sono in realt\u00e0 sorgenti di sfondo. Tali sorgenti possono essere identificate grazie ad una temperatura molto bassa (ad esempio l'eccesso soft nei quasar PG). \nResti di supernova.\nI resti di supernova brillante (SN) possono forse raggiungere luminosit\u00e0 fino a . Se una ULX \u00e8 un residuo SN, non \u00e8 variabile su scale temporali brevi e si attenua su una scala temporale dell'ordine di alcuni anni."}
{"id": "8192065", "revid": "110157", "url": "https://it.wikipedia.org/wiki?curid=8192065", "title": "Liga 1 2019 (Indonesia)", "text": "La Liga 1 2019 \u00e8 stata la 10\u00aa edizione della massima serie del campionato indonesiano di calcio, disputata tra il 15 maggio e il 22 dicembre 2019.\nGiocatori stranieri.\nLa Federazione calcistica dell'Indonesia ha limitato il numero di giocatori stranieri a quattro per squadra, incluso uno slot per un giocatore dei paesi appartenenti all'AFC. Una squadra pu\u00f2 usare tutti e quattro i giocatori stranieri contemporaneamente.\nClassifica.\nLegenda:\nNote:"}
{"id": "8192098", "revid": "92723", "url": "https://it.wikipedia.org/wiki?curid=8192098", "title": "Ad coenam Agni providi", "text": ""}
{"id": "8192099", "revid": "92723", "url": "https://it.wikipedia.org/wiki?curid=8192099", "title": "Ad regias Agni dapes", "text": ""}
{"id": "8192148", "revid": "1005847", "url": "https://it.wikipedia.org/wiki?curid=8192148", "title": "Elezioni generali nel Regno Unito del 2019", "text": "Le elezioni generali nel Regno Unito del 2019 si sono tenute il 12 dicembre per il rinnovo della Camera dei comuni; hanno avuto luogo in anticipo rispetto alla scadenza naturale della legislatura, apertasi dopo le elezioni generali del 2017.\nIl periodo precedente alle elezioni \u00e8 stato segnato da uno stallo politico in Parlamento riguardo al modo di realizzare la cosiddetta \"Brexit\", ovvero l'uscita dall'Unione europea della Gran Bretagna a seguito del referendum del giugno 2016 in occasione del quale gli elettori britannici si erano espressi in tal senso. La \"Brexit\" \u00e8 dunque diventata il tema principale della campagna elettorale. I Conservatori hanno promesso un'uscita effettiva dall'Unione secondo il piano elaborato dal Primo ministro in carica Boris Johnson, mentre il Partito Laburista, guidato da Jeremy Corbyn, ha proposto un piano di aumento della spesa pubblica e di nazionalizzazioni, oltre alla riproposizione di un nuovo referendum sulla \"Brexit\". I Liberal Democratici di Jo Swinson hanno proposto di cancellare gli effetti del referendum sulla Brexit, come anche il Partito Nazionale Scozzese di Nicola Sturgeon, il quale ha concentrato la sua campagna elettorale sulla proposta di un secondo referendum sulla sua indipendenza.\nIn attesa dei risultati ufficiali, gli \"exit poll\" dei principali canali televisivi britannici hanno preannunciato una larga vittoria del Partito Conservatore, che dovrebbe essersi aggiudicato una maggioranza di 86 seggi (guadagnandone 50 rispetto al Parlamento precedente), mentre ad essere uscito nettamente sconfitto dalle elezioni dovrebbe essere il Partito Laburista di Corbyn, che avrebbe perso 71 seggi. Corbyn ha successivamente annunciato che si dimetter\u00e0 dalla carica di \"leader\" del Partito Laburista dopo \"un periodo di riflessione\", a seguito di una sconfitta che segnerebbe il peggior risultato per il \"Labour\" dal 1935. Un'altra \"vittima\" di queste elezioni \u00e8 stata la \"leader\" dei Liberal Democratici, Jo Swinson, la quale non \u00e8 riuscita a farsi rieleggere nel collegio in cui era candidata (non accadeva dal 1945, quando il capo del Partito Liberale Archibald Sinclair non riusc\u00ec a farsi rieleggere).\nNel Galles il \"Labour\" \u00e8 riuscito a mantenere la maggioranza, tuttavia ha perso 7 seggi. In Scozia il Partito Nazionale Scozzese si \u00e8 riconfermato come forza politica principale aumentando la sua presenza in Parlamento, passando da 35 a 48 seggi. Nell'Irlanda del Nord sia il Partito Unionista Democratico che il Sinn F\u00e9in sono arretrati a tutto vantaggio del Partito Social Democratico e Laburista e del Partito dell'Alleanza dell'Irlanda del Nord (i quali sono ritornati ad avere dei propri rappresentanti nel Parlamento). Il risultato in Irlanda del Nord \u00e8 storico, perch\u00e9 \u00e8 la prima volta che i partiti unionisti hanno preso meno voti dei partiti nazionalisti.\nAntefatto.\nLe precedenti elezioni.\nSebbene il \"Fixed-term Parliaments Act 2011\" (FTPA) prevedesse le successive elezioni per il 2022, a causa dell'impasse sulla Brexit e la conseguente perdita della maggioranza del governo nella Camera dei comuni, una delle soluzioni possibili tra quelle proposte erano state le elezioni anticipate rispetto alla fine naturale del mandato, da svolgersi alla fine del 2019 o all'inizio del 2020.\nDopo essere diventato Primo Ministro a luglio 2019, Boris Johnson tent\u00f2 per tre volte, senza successo, di ottenere il voto richiesto (due terzi dei parlamentari) per indire le elezioni politiche anticipate. Un mezzo alternativo per garantire le elezioni attraverso l'approvazione di un disegno di legge dedicato, \u00e8 stato proposto dai partiti dell'opposizione nell'ottobre 2019. Il 29 ottobre 2019, il disegno di legge elettorale \u00e8 stato approvato alla sua terza lettura alla Camera dei Comuni.\nSono le prime elezioni generali indette a dicembre sin dal 1923.\nPartiti politici e candidati.\nLa maggior parte dei candidati sono espressione di un partito politico, che deve essere registrato presso la Commissione Elettorale. I candidati che non appartengono a partiti registrati, concorrono come indipendenti. In tutto il Regno Unito, concorrono alle elezioni 3.415 candidati rappresentanti 68 partiti politici, tra cui 206 indipendenti.\nGran Bretagna.\nI maggiori partiti (partiti con deputati nell'ultimo Parlamento o attuali eurodeputati) che concorrono alle elezioni in Gran Bretagna sono mostrati nella tabella sotto riportata, con i risultati delle elezioni generali del 2017 in ordine per numero di seggi ottenuti.\nIl Partito Conservatore \u00e8 al governo in coalizione o da solo dal 2010, ed \u00e8 guidato da Boris Johnson dal luglio 2019. Jeremy Corbyn \u00e8 leader del Partito Laburista dal 2015 ed \u00e8 il primo leader laburista a guidare il partito in elezioni consecutive, sin da Tony Blair. I Liberal Democratici furono guidati nelle elezioni del 2017 da Tim Farron, prima di essere sostituito da Vince Cable. A Cable succedette nel luglio 2019 Jo Swinson. Il Brexit Party \u00e8 candidato in circa la met\u00e0 dei collegi; il partito fu fondato all'inizio del 2019 da Nigel Farage, ex leader del Partito per l'Indipendenza del Regno Unito (UKIP), ed ottenne la maggioranza relativa dei seggi alle elezioni europee del 2019. Il Brexit Party ha sostituito UKIP nella politica britannica, e quest'ultimo (che ottenne il 12,6% dei voti ma solo un deputato alle elezioni generali del 2015) ha perso tutto il suo sostegno. UKIP \u00e8 candidato in 42 collegi in Gran Bretagna e due collegi in Irlanda del Nord.\nIl Partito Verde di Inghilterra e Galles \u00e8 guidato da Jonathan Bartley e Si\u00e2n Berry dal 2018, e la sua controparte del Partito Verde Scozzese \u00e8 candidato nei seggi scozzesi; i due partiti sono candidati in un totale di 495 collegi. Il terzo partito per seggi alle elezioni del 2018 \u00e8 stato il Partito Nazionale Scozzese guidato da Nicola Sturgeon dal 2014; il partito \u00e8 candidato solo in Scozia, in cui detiene la maggioranza dei seggi (35 su 59). Analogamente, Plaid Cymru guidato da Adam Price \u00e8 candidato solo nel Galles, dove detiene 4 su 40 seggi.\nIrlanda del Nord.\nMentre alcuni partiti del Regno Unito hanno anche una organizzazione nell'Irlanda del Nord (tra cui i laburisti, che non si candidano nei collegi nordirlandesi) e altri invece sono candidati nei collegi (tra cui i Conservatori dell'Irlanda del Nord), i principali partiti nordirlandesi sono diversi da quelli del resto del Regno Unito. Alcuni partiti dell'Irlanda del Nord operano anche nel resto dell'isola, tra cui Sinn F\u00e9in. L'unica indipendente eletta al Parlamento nel 2017, Sylvia Hermon, rappresentante North Down, non si \u00e8 ricandidata nel 2019.\nSinn F\u00e9in persegue una politica di astensionismo e gli eletti non siedono mai alla Camera dei comuni.\nIn Irlanda del Nord sono candidate in totale 102 persone, e Alleanza \u00e8 l'unico partito candidato in tutti i 18 seggi. Aont\u00f9 \u00e8 candidato in 7 collegi, i Conservatori dell'Irlanda del Nord in 4, il Partito Verde dell'Irlanda del Nord in 3, e Popolo Prima del Profitto e UKIP in 2 ciascuno. Voce Unionista Tradizionale non \u00e8 candidata in queste elezioni."}
{"id": "8192165", "revid": "6923", "url": "https://it.wikipedia.org/wiki?curid=8192165", "title": "Tecnifibre", "text": "Tecnifibre \u00e8 un produttore francese di attrezzature sportive, specializzato nel tennis e nello squash. Viene fondata nel 1979 dall'attuale CEO Thierry Maissant. Durante la sua storia, Tecnifibre si \u00e8 costruita una reputazione a livello mondiale nel mondo del tennis e dello squash. La sua produzione comprende racchette, borse, corde e altri accessori.\nStoria.\nInizialmente Tecnifibre si fece conoscere per le sue corde, in special modo per quelle in multifilamento, grazie ad una sua tecnologia proprietaria: \u201cPU400 Inside\u201d. Nel 2004, Tecnifibre decide di ampliare la sua offerta iniziando a produrre racchette per agonisti. Dal 2013 l'azienda \u00e8 diventata partner ufficiale dell'ATP World Tour e dal 2017 uno degli sponsor ufficiali delle ATP World Tour Finals. A partire dal mese di Ottobre dello stesso anno, lo storico marchio francese Lacoste acquisisce Tecnifibre con lo scopo di ampliare la sua offerta di prodotti nel mondo del tennis.\nCorde.\n[COPOLIESTERE]:\n[MULTIFILAMENTO]:\n[IBRIDE]:"}
{"id": "8192166", "revid": "1694498", "url": "https://it.wikipedia.org/wiki?curid=8192166", "title": "Jaroslav Blanter", "text": " \nBiografia.\nBlanter \u00e8 nato a Mosca, in Unione Sovietica. Nel 1984 si \u00e8 diplomato alla Seconda scuola fisica-matematica di Mosca. \nNel 1990 si \u00e8 laureato presso il reparto fisico dell'Istituto di Acciaio e Lega di Mosca nel campo della metallurgia estrattiva. \nFino al 1992 ha seguito corsi post-laurea presso lo stesso istituto. Nel 1992 ha difeso la sua tesi e ha ricevuto il candidato di fisica-matematica laurea. Il tema della tesi riguardava lo sviluppo degli effetti quantistici nelle propriet\u00e0 cinetiche dei sistemi elettronici durante la transizione topologica. \nDal 1990 al 1994 ha insegnato fisica statistica, teoria dei metalli normali e superconduttori, meccanica classica e quantistica. Dal 1989 al 1993 ha anche insegnato matematica alla 43\u00aa Scuola di Mosca. \nNel 1995, sostenuto dalla Alexander von Humboldt Foundation, ottenne una posizione presso l'Institute of Condensed Matter Theory di Karlsruhe. Dal 1996 al 2000 ha ricoperto una posizione presso l'Universit\u00e0 di Ginevra. Dal 2000 al 2007 \u00e8 stato professore associato presso la Delft University of Technology. Nel 2007 \u00e8 diventato professore associato senior. Nel 2002, \u00e8 stato uno dei tre membri del comitato organizzatore del NATO Advanced Research Workshop \" \"Quantum Noise in Mesoscopic Physics\", tenutosi a Delft, nei Paesi Bassi. \nDal 2007 al 2011 \u00e8 stato collaboratore attivo con autorizzazioni di amministratore nella Wikipedia russa e membro del Comitato Arbitrale. Il Daily Dot not\u00f2 il ruolo di Blanter nella cancellazione di una bufala di Wikipedia precedentemente elencata per quasi quattro anni."}
{"id": "8192173", "revid": "287204", "url": "https://it.wikipedia.org/wiki?curid=8192173", "title": "Terada", "text": ""}
{"id": "8192174", "revid": "92723", "url": "https://it.wikipedia.org/wiki?curid=8192174", "title": "Natalija Ivanivna Kobryns'ka", "text": "Biografia.\nNatalija Ozarkevy\u010d, figlia del reverendo Ivan Ozarkevy\u010d, un sacerdote che in seguito fu eletto al parlamento austriaco e Teofilja Okunevs'ka, nacque nel villaggio di Beleluja nella Galizia. A quel tempo, alle donne non era permesso di proseguire l'educazione oltre il livello elementare e quindi era principalmente istruita a casa. Studi\u00f2 diverse lingue: tedesco, francese, polacco e russo. Nel 1871, spos\u00f2 Theofil Kobrynsky, che mor\u00ec alcuni anni dopo e lei fu costretta a tornare a Bolechiv per vivere con i suoi genitori.\nCarriera.\nIn viaggio a Vienna con suo padre, conobbe Ivan Franko; Franko la incoraggi\u00f2 a impegnarsi per migliorare lo status delle donne ucraine e di incoraggiarle a cercare l'uguaglianza con gli uomini. Cos\u00ec, nel 1884, organizz\u00f2 il \"Tovarystvo Rus'kych \u017dinok\" (Associazione delle donne ucraine) con l'intento di migliorare la condizione delle donne attraverso l'educazione, facendole conoscere la letteratura e promuovendo discussioni sui diritti delle donne. Nel 1890, fece parte di una delegazione che esercit\u00f2 pressioni sul Ministro della Pubblica Istruzione per consentire alle donne di frequentare l'universit\u00e0. Sostenne inoltre il suffragio universale, l'apertura degli asili e delle cucine comunali.\nScrisse il suo primo racconto \"\u0160umins'ka\" - in seguito noto come \"Lo spirito dei tempi\", nel 1883; l'anno seguente scrisse una la \"Per un pezzo di pane\". Nel 1887, con Olena P\u010dilka, cur\u00f2 \"Per\u0161yj Vinok\" (\"La prima ghirlanda\"), una raccolta di scritti di donne ucraine. La casa editrice di Kobryns'ka \u017dino\u010da Sprava (\"La causa delle donne\") produsse tre numeri di un almanacco femminile chiamato \"Na\u0161a dolja\" (\"Il nostro destino\").\nMor\u00ec a Bolechiv nel 1920.\nLe sue opere furono tradotte in inglese per le collezioni \"The Spirit of the Times\" (1998) e \"Warm the Children, O Sun\" (1998)."}
{"id": "8192177", "revid": "287204", "url": "https://it.wikipedia.org/wiki?curid=8192177", "title": "Strukov (disambigua)", "text": ""}
{"id": "8192178", "revid": "73843", "url": "https://it.wikipedia.org/wiki?curid=8192178", "title": "Sushil Kumar Saxena", "text": "Ex docente e membro del Tribunale dell'Universit\u00e0 di Delhi, \u00e8 stato l'autore di numerose monografie e articoli nell'ambito dell'estetica e della filosofia dell'arte.\nNel 2007 \u00e8 stato uno dei 40 Fellow nominati ogni anno dall'accademia nazionale pubblica di belle arti Sangeet Natak Akademi di New Delhi. L'anno successivo, il governo indiano gli ha conferito Padma Bhushan, il terzo pi\u00f9 alto riconoscimento civile della nazione, per il suo contributo alla musica del Paese.\nOpere.\nLe sue letture letture sono state raccolte nel libro \"Indian Music: Eminent Thinkers on Core Issues ; Discourses by Premlata Sharma, S. K. Saxena and Kapila Vatsyayan\"."}
{"id": "8192192", "revid": "106908", "url": "https://it.wikipedia.org/wiki?curid=8192192", "title": "Padro", "text": ""}
{"id": "8192194", "revid": "1543377", "url": "https://it.wikipedia.org/wiki?curid=8192194", "title": "Ebersp\u00e4cher", "text": "Ebersp\u00e4cher Gruppe, con sede a Esslingen am Neckar in Germania, \u00e8 un'azienda privata con 80 sedi nel mondo in 29 paesi. I clienti sono le maggiori case automobilistiche del mondo. Produce sistemi di climatizzazione e di filtraggio dei gas di scarico.\nStoria.\nJakob Ebersp\u00e4cher fonda la societ\u00e0 nel 1865, specializzata nell'impermeabilizzazione di tetti di edifici. Nel 1914 la sede \u00e8 gi\u00e0 nella citt\u00e0 di Esslingen.\nNel 1931 inizia la produzione di silenziatori per veicoli e nel 1933 quella di sistemi di riscaldamento per veicoli. Durante il secondo dopoguerra Ebersp\u00e4cher produce articoli civili di supporto come fornelli. Preriscaldatori per il Volkswagen Maggiolino vengono prodotti dal 1953. I filtri per il particolato dei gas di scarico vengono prodotti dal 1978.\nProdotti.\nRiscaldatori elettrici.\nEbersp\u00e4cher produce anche riscaldatori elettrici per motore ad alta tensione (500 V, 7\u00a0kW).\nAria condizionata.\nEbersp\u00e4cher S\u00fctrak produce sistemi di aria condizionata per veicoli commerciali tipo autobus.\nAutomotive Controls.\nLa divisione Automotive Controls produce svariati sistemi elettronici per il settore trasporti."}
{"id": "8192197", "revid": "6923", "url": "https://it.wikipedia.org/wiki?curid=8192197", "title": "Sardegna mia", "text": "I Barrittas \u00e8 il secondo album in studio del gruppo musicale italiano I Barrittas, pubblicato nel 1966."}
{"id": "8192198", "revid": "466539", "url": "https://it.wikipedia.org/wiki?curid=8192198", "title": "Carlos Tavares", "text": "Biografia.\nRenault.\nDiplomato alla \u00c9cole Centrale Paris, ha iniziato la sua carriera in Renault nel 1981. \u00c8 stato direttore del progetto Renault M\u00e9gane II. Ha poi lavorato per la Nissan, societ\u00e0 controllata da Renault. Nel 2009 diventa responsabile della Nissan per i mercati del Nord e del Sud America. Nel 2011 \u00e8 stato Chief Operating Officer di Renault, nonch\u00e9 il secondo dirigente di Carlos Ghosn e suo braccio destro. Tavares ha rassegnato le dimissioni dalla Renault il 29 agosto 2013, due settimane dopo aver pubblicamente dichiarato di voler diventare CEO di una casa automobilistica, e ha riferito di aver rifiutato la richiesta di Ghosn di scusarsi con il personale della R\u00e9gie per la gaffe. \nGroupe PSA.\nNel 2014 diviene amministratore delegato e presidente del consiglio di amministrazione del Groupe PSA in sostituzione di Philippe Varin. Durante il suo mandato, ha varato misure di riduzione dei costi e aumentato la quota di mercato dell'azienda in Cina, che ha riportato il Groupe PSA in attivo dopo diversi anni di perdite. Nel 2014 sotto la sua guida, \u00e8 stata creata come marchio autonomo la DS Automobiles, di cui \u00e8 presidente. Dopo la fusione tra PSA e FCA, avvenuta nell'ottobre 2019, Tavares \u00e8 diventato amministratore delegato della societ\u00e0 risultante, Stellantis."}
{"id": "8192203", "revid": "287204", "url": "https://it.wikipedia.org/wiki?curid=8192203", "title": "Gendron", "text": ""}
{"id": "8192204", "revid": "106908", "url": "https://it.wikipedia.org/wiki?curid=8192204", "title": "Giatras", "text": ""}
{"id": "8192205", "revid": "106908", "url": "https://it.wikipedia.org/wiki?curid=8192205", "title": "Allegaert", "text": ""}
{"id": "8192209", "revid": "92723", "url": "https://it.wikipedia.org/wiki?curid=8192209", "title": "Sesta (ora canonica)", "text": ""}
{"id": "8192215", "revid": "287204", "url": "https://it.wikipedia.org/wiki?curid=8192215", "title": "Montaner (disambigua)", "text": ""}
{"id": "8192216", "revid": "767487", "url": "https://it.wikipedia.org/wiki?curid=8192216", "title": "Fortune's Mask", "text": "Fortune's Mask \u00e8 un film muto del 1922 diretto da Robert Ensminger. La sceneggiatura di C. Graham Baker si basa sull'omonimo racconto di O. Henry, pubblicato a New York nel suo \"Cabbages and Kings\" del 1904.\nTrama.\nDicky Maloney, un nuovo arrivato irlandese in una citt\u00e0 centroamericana, conquista il cuore della gente e l'amore di Pasa Ortiz con il suo fascino e le sue audaci azioni contro l'esercito. Alla fine si rivela figlio di un presidente deposto, guida con successo una rivoluzione e diventa lui stesso presidente.\nProduzione.\nIl film fu prodotto dalla Vitagraph Company of America.\nDistribuzione.\nIl copyright del film, richiesto dalla Vitagraph, fu registrato il 18 agosto 1922 con il numero LP18171.\nDistribuito dalla Vitagraph Company of America, il film usc\u00ec nelle sale cinematografiche statunitensi il 22 ottobre 1922.\nNon si conoscono copie ancora esistenti della pellicola che viene considerata presumibilmente perduta."}
{"id": "8192222", "revid": "111433", "url": "https://it.wikipedia.org/wiki?curid=8192222", "title": "Kateryna Ju\u0161\u010denko", "text": "Biografia.\nKateryna Lohvynivna Ju\u0161\u010denko (nata Rvacheva) nacque nel 1919 a Chyhyryn, nell'Ucraina centrale. Suo padre, Logvin Rvachev, insegnante di storia e geografia venne arrestato nel 1937 con l'accusa di essere \"nemico del popolo\". In quell'anno, Kateryna aveva iniziato gli studi universitari nel dipartimento di Fisica e Matematica dell'Universit\u00e0 di Kiev e per questo motivo venne espulsa dall'universit\u00e0. La madre di Kateryna tent\u00f2 di provare l'innocenza del marito, portando alcuni documenti alla polizia segreta per dimostrare il suo coinvolgimento nel movimento rivoluzionario, ma sia lei che suo marito vennero condannati a di 10 anni di carcere. Fu solo dopo la morte di Stalin nel 1954, che i genitori di Kateryna furono rilasciati per mancanza di prove.\nNell'estate del 1938, Kateryna si iscrisse all'universit\u00e0 statale uzbeka a Samarcanda e durante le seconda guerra mondiale si trasfer\u00ec all'Universit\u00e0 nazionale dell'Uzbekistan a Tashkent, laureandosi nel 1942. Contemporaneamente inizi\u00f2 a lavorare in un impianto militare che produceva gli obiettivi per i cannocchiali dei carri armati. Dopo la guerra torn\u00f2 in Ucraina e nel 1950, sotto la direzione di Boris Gnedenko, ottenne un dottorato presso l'Istituto di matematica dell'Accademia delle scienze ucraina.\nCarriera accademica.\nPer un periodo di sette anni, Ju\u0161\u010denko ricopr\u00ec la carica di ricercatrice senior dell'Istituto di matematica di Kiev presso l'Accademia delle scienze della Repubblica sovietica dell'Ucraina (tra il 1950 e il 1957). In un momento in cui la costruzione dei satelliti era appena iniziata, il direttore dell'istituto, l'accademico Aleksandr Ishlinskiy - come parte della sua ricerca sulla teoria dei giroscopi - acquist\u00f2 una serie di punzonatrici che furono installate nel seminterrato dell'edificio dell'Accademia delle Scienze ucraina e Kateryna fu messa a capo di questo laboratorio. Nel 1954, il laboratorio Levedev (dove fu creato il primo computer nell'Europa continentale, MESM) fu trasferito all'Istituto di matematica e Ju\u0161\u010denko fece parte del gruppo congiunto di studiosi che gestivano il MESM. Nel 1957 Kateryna divenne direttrice dell'Istituto di Informatica dell'Accademia di Scienze della Repubblica sovietica dell'Ucraina. Durante i suoi quarant'anni di servizio presso l'Istituto, Ju\u0161\u010denko cre\u00f2 e consolid\u00f2 una scuola scientifica di programmazione teorica di fama internazionale.\nContributi scientifici.\nJu\u0161\u010denko \u00e8 nota soprattutto per la creazione del linguaggio di programmazione Address, il primo progresso fondamentale nella scuola scientifica di programmazione teorica. Questo linguaggio algoritmico forn\u00ec la posizione libera di un programma nella memoria del computer, mettendo le basi dei moderni linguaggi di programmazione.\nNel processo di collaborazione con MESM, divent\u00f2 evidente che i compiti pi\u00f9 complessi erano difficili da risolvere scrivendo semplici programmi macchina. Era necessario pertanto sviluppare un linguaggio di programmazione di alto livello, per\u00f2 mancava un traduttore adeguato per la comunicazione tra uomo e computer. LI Kaluzhnin, professore all'Universit\u00e0 di Kiev, che tenne un corso di logica matematica negli anni '50 e '70, fece progressi significativi nella comprensione di questo problema e formalizz\u00f2 uno schema di interfaccia con il programma. In seguito, nel 1955, Ju\u0161\u010denko svilupp\u00f2 il linguaggio di programmazione, basato su due principi generali per il lavoro al computer: l'indirizzamento e la gestione del software. Creando un comodo sistema di concetti per descrivere l'architettura del computer e le sue istruzioni di sistema, il linguaggio divenne cos\u00ec il mezzo di manipolazione degli indirizzi di secondo rango. Il contributo di Ju\u0161\u010denko divenne il primo risultato fondamentale della Scuola sovietica di programmazione teorica, avanti rispetto alla creazione dei primi linguaggi di programmazione Fortran (1958), Cobol (1959) e Algol (1960).\nJu\u0161\u010denko fu la fondatrice della prima Scuola sovietica di programmazione teorica. Durante gli anni 1970-1980 si svilupp\u00f2 la ricerca sulla programmazione teorica e tra i maggiori successi di questa scuola, a quel tempo, fu la creazione di metodi grammaticali algebrici per la sintesi di software.\nNegli anni '90, gli sforzi della Scuola di programmazione teorica si concentrarono sullo studio dei metodi grammaticali algebrici del modello di calcolo per la rappresentazione della conoscenza e su un'interfaccia utente amichevole per la progettazione e lo sviluppo di database e basi di conoscenza per sistemi di supporto alle decisioni, sistemi e metodi esperti da imparare per loro.\nDopo quarant'anni di ricerca, la programmazione teorica si \u00e8 arricchita con il suo apparato formale algoritmico e l'oggetto della ricerca, si \u00e8 notevolmente ampliata dai linguaggi procedurali ai metodi di rappresentazione della conoscenza che formano strumenti di intelligenza artificiale per gli sviluppatori di sistemi applicativi. Le implementazioni del linguaggio di programmazione degli indirizzi furono utilizzate per quasi 20 anni.\nDidattica.\nJu\u0161\u010denko lavor\u00f2 sulla teoria della probabilit\u00e0, sui linguaggi algoritmici e sui linguaggi di programmazione e sullo sviluppo di metodi di sistemi automatizzati di elaborazione dei dati.\nPer preparare i programmatori, Ju\u0161\u010denko scrisse una serie di libri di testo negli anni '70. Ottenne cinque certificati di copyright, che svilupparono otto standard statali dell'Ucraina. \u00c8 autrice di oltre 200 manoscritti, tra cui 23 monografie e sussidi per il treno. Parte di queste opere ha due o tre edizioni e sono state tradotte in pi\u00f9 di 5 lingue a livello internazionale, tra cui tedesco, ceco, ungherese, francese, danese e cos\u00ec via. Durante il periodo della sua carriera accademica, Ju\u0161\u010denko ha supervisionato 45 tesi di dottorato"}
{"id": "8192224", "revid": "827882", "url": "https://it.wikipedia.org/wiki?curid=8192224", "title": "Chaplin", "text": ""}
{"id": "8192225", "revid": "270833", "url": "https://it.wikipedia.org/wiki?curid=8192225", "title": "Tour de France 2020", "text": "Il Tour de France 2020, centosettesima edizione della \"Grande Boucle\" e valido come dodicesima prova dell'UCI World Tour 2020, si svolse dal 29 agosto al 20 settembre 2020 su un percorso lungo 3\u00a0484,2\u00a0km, suddiviso in ventuno tappe, con partenza da Nizza e arrivo, come da tradizione, sugli Champs \u00c9lys\u00e9es a Parigi. Inizialmente prevista dal 27 giugno al 19 luglio 2020, la corsa \u00e8 stata posticipata a causa della pandemia di COVID-19. La vittoria fu appannaggio dello sloveno Tadej Poga\u010dar, primo sloveno ad aggiudicarsi la corsa a tappe francese, il quale complet\u00f2 il percorso in 87h20'05\", precedendo il connazionale Primo\u017e Rogli\u010d e l'australiano Richie Porte.\nSul traguardo degli Champs-\u00c9lys\u00e9es di Parigi 146 ciclisti, su 176 partiti da Nizza, portarono a termine la competizione.\nSquadre e corridori partecipanti.\nAl Tour de France partecipano 22 squadre composte da 8 corridori, le diciannove iscritte all'UCI World Tour 2020 e le tre squadre invitate (la Total Direct \u00c9nergie, la Team Ark\u00e9a-Samsic e la B&amp;B Hotels-Vital Concept, tutte di categoria UCI ProTeams).\nDettagli delle tappe.\n1\u00aa tappa.\nDescrizione e riassunto\nPrima di tappa di questo Tour relativamente semplice di 156km con due GPM di 3\u00aa categoria. Vanno in fuga tre corridori. A causa della fitta pioggia e dell'asfalto viscido, si susseguono tantissime cadute (circa 100 corridori in totale finiti a terra). Dopo aver ripreso la fuga, il gruppo a 55 km dal traguardo decide di rallentare per ridurre i rischi (Miguel \u00c1ngel L\u00f3pez con due suoi uomini provano a \"ribellarsi\" al gruppo, ma il corridore colombiano cade quasi subito). La volata del gruppo (non compatto a causa di una caduta a 3 km dall'arrivo che ha coinvolto anche Thibaut Pinot) viene vinta da Alexander Kristoff, che \u00e8 anche la prima maglia gialla. Tutti i corridori coinvolti nella caduta ai 3 km non prendono distacchi per la neutralizzazione.\n2\u00aa tappa.\nDescrizione e riassunto\nSeconda tappa di 187km e gi\u00e0 iniziano le prime \"vere\" salite di questo Tour. Si affrontano il Col de la Colmiane (16,3km al 6,3%) e il Col de Turini (14,9km al 7,4%), entrambi GPM di 1\u00aa categoria. Nel finale di tappa il Col d'\u00c8ze (GPM di 2\u00aa categoria) e il Col des Quatre Chemins (che d\u00e0 abbuoni per la classifica generale), fanno da trampolino di lancio per chi vuole vincere questa tappa. Vanno in fuga 8 uomini, con Matteo Trentin che vince lo sprint intermedio davanti a Peter Sagan. Il corridore italiano torna in gruppo a causa di una foratura. Il primo GPM viene vinto da Beno\u00eet Cosnefroy, il secondo da Anthony Perez. La fuga viene ripresa a 40km dal traguardo. Sull'ultima salita attacca Julian Alaphilippe, con Adam Yates (che vince il traguardo con gli abbuoni) e Marc Hirschi. La volata a tre viene vinta dal corridore francese, che si prende cos\u00ec anche la maglia gialla con 4\" su Yates, 7\" su Hirschi e 17\" su tutti gli altri uomini di classifica (tranne Daniel Mart\u00ednez che scivola a 3'53\" a causa di una caduta).\n3\u00aa tappa.\nRisultati\nDescrizione e riassunto\nTappa di 198km con quattro GPM di 3\u00aa e 4\u00aa categoria adatta ai velocisti. Vanno in fuga tre uomini, tra cui Anthony Perez che prende punti ai GPM e diventa virtualmente leader della classifica degli scalatori, ma a causa di una frattura alla clavicola dovuta ad una caduta si ritira. Successivamente rimane da solo J\u00e9r\u00f4me Cousin, che viene ripreso dal gruppo a 16,3km dall'arrivo. La volata a ranghi compatti viene vinta in rimonta da Caleb Ewan davanti a Sam Bennett. Non ci sono distacchi in classifica, con Julian Alaphilippe che rimane in maglia gialla.\n4\u00aa tappa.\nDescrizione e riassunto\nTappa di media montagna con cinque GPM, tra cui il primo arrivo in salita di questo Tour a Orci\u00e8res-Merlette (1\u00aa categoria, 7,1km al 6,7%). Vanno in fuga sei uomini, tra cui Tiesj Benoot che cade a 28km al traguardo. Non c'\u00e8 spazio per la fuga, che viene ripresa poco prima dell'inizio dell'ultima salita. L'alta andatura del gruppo per\u00f2 non permette attacchi, e la volata a ranghi ristretti viene vinta da Primo\u017e Rogli\u010d davanti a Tadej Poga\u010dar. Julian Alaphilippe mantiene la maglia gialla, ma il corridore sloveno vincitore si porta a 7\" dal francese. Perdono terreno Emanuel Buchmann (9\") e Richard Carapaz (28\").\n5\u00aa tappa.\nDescrizione e riassunto\nTappa di 183km con due GPM di 4\u00aa categoria adatta ai velocisti, ma con una leggera salita negli ultimi 5km. Non ci sono fughe, il gruppo rimane compatto fino ad 8km dal traguardo, quando un'accelerazione del team Ineos Grenadiers spezza il gruppo senza per\u00f2 coinvolgere uomini di alta classifica. La volata a ranghi compatti viene vinta da Wout Van Aert, che fa tutto da solo e sfrutta il treno del Team Sunweb di Cees Bol, secondo al traguardo. A causa di un rifornimento irregolare a 17km dal traguardo, Julian Alaphilippe viene penalizzato di 20\" e perde cos\u00ec il simbolo del primato, che passa sulle spalle di Adam Yates. Inoltre la maglia verde passa sulle spalle di Sam Bennett.\n6\u00aa tappa.\nDescrizione e riassunto\nTappa per gli uomini di classifica di 191km con tre GPM, tra cui il Col de la Lusette (1\u00aa categoria, 11,7km al 7,3% e punte al 12%, con abbuoni in cima). L'arrivo al Monte Aigoual \u00e8 in leggera salita, ma non vale come GPM. Vanno in fuga 8 uomini che raggiungono un vantaggio massimo di 6'. Prima dell'inizio del Col de la Lusette il gruppo accelera, riducendo il gap con i fuggitivi a 2', anche se poi il ritmo in salita del team Ineos Grenadiers non \u00e8 elevato. A 20km dall'arrivo dal gruppo attacca Fabio Aru, che verr\u00e0 poi ripreso dal gruppo in prossimit\u00e0 del GPM. Dalla fuga ai -17km attacca Aleksej Lucenko, che riesce a fare il vuoto e va a vincere la tappa in solitaria davanti a Jes\u00fas Herrada e Greg Van Avermaet. Nel gruppo Julian Alaphilippe guadagna 1\" su gli altri uomini di classifica, ma la maglia gialla rimane sulle spalle di Adam Yates.\n7\u00aa tappa.\nDescrizione e riassunto\nTappa di 168km con 3 GPM di 3\u00aa e 4\u00aa categoria adatta ai velocisti. Il ritmo forsennato del team Bora-Hansgrohe (squadra di Peter Sagan) nei primissimi chilometri di tappa dovuto anche al vento spacca in tre tronchi il gruppo: quasi tutti i velocisti a partire da Caleb Ewan e Sam Bennett si staccano. In prossimit\u00e0 del secondo GPM Thomas De Gendt tenta una fuga in solitaria, ma viene ripreso a 36,4km dal traguardo mentre il team Ineos Grenadiers accelera e grazie al vento laterale riesce a spaccare ulteriormente il gruppo di testa. Rimangono attardati Tadej Poga\u010dar, Mikel Landa, Bauke Mollema, Richie Porte e successivamente anche Richard Carapaz. La volata a ranghi ristretti viene vinta da Wout Van Aert, che vince la sua seconda tappa in questo Tour. Peter Sagan nonostante fosse nel primo gruppo non riesce a piazzarsi nella top 10, ma si pu\u00f2 consolare con la riconquista della maglia verde dovuta ai punti al traguardo intermedio. Il secondo gruppo (quello con Poga\u010dar) arriva a 1'21\", mentre Adam Yates mantiene la maglia gialla.\n8\u00aa tappa.\nDescrizione e riassunto\nPrima tappa pirenaica di questo Tour. Si affrontano in ordine: il Col de Ment\u00e9 (1\u00aa categoria, 6,9km all'8,1%), il Port de Bal\u00e8s (Hors Categorie, 11,7km al 7,7%) e il Col de Peyresourde (1\u00aa categoria, 9,7km al 7,8%) con lo scollinamento a 11,5km dal traguardo di Loudenvielle. Al km 0 parte una fuga con 13 corridori, che arriva ad avere un vantaggio massimo di 12' sul gruppo, tanto basta per giocarsi il successo di tappa. Sul Port de Bal\u00e8s davanti rimangono Nans Peters e Ilnur Zakarin, mentre nel gruppo maglia gialla il forte ritmo del Team Jumbo-Visma fa staccare Thibaut Pinot, che esce cos\u00ec definitivamente dalla classifica generale. In discesa dal colle Hors Categorie, Nans Peters stacca Ilnur Zakarin (conosciuto per le sue difficolt\u00e0 nell'affrontare le discese) e nonostante il corridore russo gli si fosse quasi riportato sotto sull'ultima salita, va a vincere la tappa in solitaria. Sempre sull'ultima salita dal gruppo attacca per ben due volte Tadej Poga\u010dar: la prima volta senza tanto successo, la seconda fa il vuoto. Al traguardo il corridore sloveno arriva con 38\" di vantaggio su Romain Bardet e 40\" sugli altri uomini di classifica (tutti insieme, nonostante Mikel Landa e Richie Porte prima e Nairo Quintana dopo abbiano attaccato). Adam Yates mantiene la maglia gialla (nonostante le difficolt\u00e0 in salita), mentre Tadej Poga\u010dar si riporta a 48\" dal leader britannico dopo il ritardo accumulato nella tappa precedente. Emanuel Buchmann perde 1'03\", Tom Dumoulin 2'07\" mentre esce dalla classifica Julian Alaphilippe.\n9\u00aa tappa.\nDescrizione e riassunto\nSeconda tappa pirenaica di 153km con 4 GPM, ma i pi\u00f9 difficili sono il Col de la Hourc\u00e8re (1\u00aa categoria, 11,1km all'8,8%, prima volta che questa ascesa viene affrontata al Tour) e il Col de Marie Blanque (1\u00aa categoria con abbuoni, 7,7km all'8,6%), con lo scollinamento di quest'ultima salita a 18km dall'arrivo di Laruns. Il grande protagonista di giornata \u00e8 Marc Hirschi, che tenta una fuga solitaria sul Col de la Hourc\u00e8re, arrivando a guadagnare fino a 4'30\" sul gruppo. Inutile il tentativo di inseguimento da parte di 8 corridori, che vengono ripresi a 42km dal traguardo. Sull'ultima salita attacca Tadej Poga\u010dar: soltanto Primo\u017e Rogli\u010d, Egan Bernal e Mikel Landa riescono a stargli dietro. Il quartetto trova un accordo per distanziare gli altri uomini di classifica e riescono anche a prendere Marc Hirschi a soli 1,7km dal traguardo. La volata a 5 viene vinta da Poga\u010dar davanti a Rogli\u010d e Marc Hirschi. Al traguardo Guillaume Martin, Romain Bardet, Richie Porte, Rigoberto Ur\u00e1n e Nairo Quintana perdono 11\", mentre Miguel \u00c1ngel L\u00f3pez, Richard Carapaz, Tom Dumoulin e ormai la ex-maglia gialla Adam Yates perdono 54\". Il simbolo del primato passa sulle spalle di Rogli\u010d (che prende anche 5\" di abbuono in cima alla salita e 6\" sul traguardo), che ora in classifica ha 21\" su Egan Bernal, 28\" su Guillaume Martin, 30\" su Bardet, 32\" su Quintana e Ur\u00e1n, 44\" su Tadej Poga\u010dar e 1'02\" su Adam Yates.\n10\u00aa tappa.\nDescrizione e riassunto\nLa prima tappa della seconda settimana \u00e8 lunga 168,5km ed \u00e8 completamente piatta, ma ci sono varie insidie tra cui il possibile vento laterale e i vari attraversamenti cittadini. Vanno in fuga due uomini che vengono ripresi a 100km dall'arrivo per un ventaglio della Deceuninck-Quick Step che per\u00f2 fa poca selezione. Si susseguono numerose cadute tra cui una a 65km dal traguardo che coinvolge Tadej Poga\u010dar e Guillaume Martin, senza per\u00f2 grosse conseguenze. Il vento fa ancora selezione ma non coinvolge corridori di primissimo livello. La volata viene vinta da Sam Bennett, che si prende anche la maglia verde, nonostante Peter Sagan sia terzo all'arrivo. Non ci sono distacchi in classifica e quindi Primo\u017e Rogli\u010d mantiene la maglia gialla.\n11\u00aa tappa.\nDescrizione e riassunto\nTappa di 167,5km con un GPM di 4\u00aa categoria, adatta ai velocisti. Va in fuga da solo Matthieu Ladagnous. Provano invano anche 6 corridori a 135km dall'arrivo, ma vengono ripresi solo 10km dopo. Il gruppo torna compatto ai -43km. A 6,3km ci provano Lukas P\u00f6stlberger, Bob Jungels e Kasper Asgreen, ma vengono ripresi ai -2km. La volata a ranghi compatti viene vinta da Caleb Ewan. Peter Sagan, inizialmente secondo, viene retrocesso come ultimo del gruppo a causa del contatto con Wout Van Aert. Secondo quindi \u00e8 Sam Bennett, terzo Wout Van Aert. Non cambiano i leader delle classifiche, con Primo\u017e Rogli\u010d in maglia gialla.\n12\u00aa tappa.\nDescrizione e riassunto\nTappa pi\u00f9 lunga di questo Tour molto mossa (218 km con 4 GPM, l'ultimo a 25,5km dall'arrivo con abbuoni) e con gli ultimi 5km in leggera salita. Vanno in fuga 6 uomini, ma vengono ripresi ai -43km dal gruppo trainato dalla Bora-Hansgrohe e dalla CCC Team. Dopo nuovi scatti e controscatti, sull'ultimo GPM Marc Hirschi va via da solo verso la vittoria di tappa (alla Svizzera il successo di tappa al Tour mancava dal 2012 con Fabian Cancellara). Inutile il tentativo di inseguimento di un folto gruppo che comprendeva anche Julian Alaphilippe (autore di numerosi attacchi ma senza successo). Non si scatena la bagarre tra i big della classifica e quindi Primo\u017e Rogli\u010d mantiene la maglia gialla.\n13\u00aa tappa.\nDescrizione e riassunto\nTappa di montagna di 191,5km con 7 GPM tra cui l'arrivo in salita al Puy Mary (1\u00aa categoria, 5,4km all'8,1% e punte al 15%). Prima dell'arrivo in salita si scala anche il Col de Neronne, 2\u00aa categoria con abbuoni. Dopo numerosi scatti e controscatti va via una fuga di 17 corridori, che guadagna subito molto vantaggio sul gruppo, quanto basta per giocarsi il successo di tappa. Nel gruppo intanto una caduta coinvolge Bauke Mollema e Romain Bardet (entrambi poi saranno costretti al ritiro). Sulla terzultima salita attacca Maximilian Schachmann, che raggiunge e stacca Neilson Powless (aveva attaccato precedentemente), mentre dietro sul Col de Neronne attaccano Daniel Mart\u00ednez e Lennard K\u00e4mna. I due raggiungono e successivamente staccano Maximilian Schachmann negli ultimi chilometri. La volata a due viene vinta da Daniel Mart\u00ednez. Nel gruppo maglia gialla attacca Tadej Poga\u010dar: solo Primo\u017e Rogli\u010d riesce a seguirlo. La coppia slovena arriva insieme all'arrivo e guadagna 13\" su Richie Porte e Mikel Landa, 16\" su Miguel \u00c1ngel L\u00f3pez ma soprattutto 38\" su Egan Bernal (in evidente difficolt\u00e0 sull'ascesa finale) e Rigoberto Ur\u00e1n. Con questi distacchi Primo\u017e Rogli\u010d mantiene il primato in classifica, al secondo posto a 44\" sale Tadej Poga\u010dar, terzo a 59\" Egan Bernal. Seguono Uran a 1'10\", Quintana a 1'12\", Miguel \u00c1ngel L\u00f3pez a 1'31\", Adam Yates a 1'42\" e Mikel Landa a 1'55\".\n14\u00aa tappa.\nDescrizione e riassunto\nTappa mossa di 194km con 5 GPM: gli ultimi 2 (di 4\u00aa categoria) sono a 9,5km e a 4,5km dall'arrivo, ottimo trampolino di lancio per gli attaccanti che vogliono vincere la tappa. Vanno in fuga Stefan K\u00fcng e Edward Theuns che non guadagnano molto sul gruppo, anche perch\u00e9 il forcing della Bora-Hansgrohe sulla prima salita permette di guadagnare a Peter Sagan punti preziosi sulla maglia verde di Sam Bennett. Dopo la seconda salita, un altro forcing della Bora-Hansgrohe fa staccare tutti i velocisti puri (compreso Bennett). Sul penultimo GPM prova ad andarsene Tiesj Benoot, senza successo. Invece sull'ultima \"C\u00f4te\" ci provano prima Lennard K\u00e4mna, poi Thomas De Gendt e infine Julian Alaphilippe. Allo scatto del francese risponde a sorpresa Egan Bernal. La squadra della maglia gialla chiude il buco e il gruppo torna compatto fino ai -3,3km, quando l'attacco in contropiede di S\u00f8ren Kragh Andersen gli permette di vincere la tappa in solitaria. La volata per il secondo posto viene vinta da Luka Mezgec davanti a Simone Consonni e Peter Sagan, che guadagna altri punti nell'omonima classifica (ora \u00e8 a -43 punti dalla maglia verde). In classifica generale non ci sono distacchi e Primo\u017e Rogli\u010d mantiene la maglia gialla.\n15\u00aa tappa.\nDescrizione e riassunto\nTappa di montagna di 174,5km: si scalano la Mont\u00e9e de la Selle de Fromentel (1\u00aa categoria, 11,1km all'8,1% con punte al 22%), il Col de la Biche (1\u00aa categoria, 6,9km all'8,9%) e la salita verso l'arrivo della Grand Colombier (Hors Categorie, 17,4km al 7,1%). Dopo numerosi attacchi a 144km dall'arrivo parte una fuga di 8 corridori. L'andatura in gruppo non \u00e8 bassa, tanto che gi\u00e0 sulle prime due salite si staccano i velocisti e vari gregari. All'attacco della salita finale rimangono da soli Pierre Rolland e Michael Gogl con 1'20\" sul gruppo che, grazie al ritmo elevato del Team Jumbo-Visma, riprende i fuggitivi e mette in crisi Egan Bernal, Nairo Quintana (si staccano ai -13km) e Guillaume Martin. Prova invano un attacco ai -7km Adam Yates. Gli altri uomini di classifica arrivano insieme all'ultimo chilometro e la volata ristretta viene vinta da Tadej Poga\u010dar (capace di approfittare del lavoro della squadra della maglia gialla) davanti a Primo\u017e Rogli\u010d e con gli altri uomini di classifica rimasti davanti che arrivano a massimo 18\". Guillaume Martin arriva a 3'25\", Nairo Quintana a 3'50\" ed Egan Bernal a 7'20\". La nuova classifica generale vede Rogli\u010d sempre al comando con 40\" su Poga\u010dar, 1'34\" su Rigoberto Ur\u00e1n, 1'45\" su Miguel \u00c1ngel L\u00f3pez, 2'03\" su Adam Yates, 2'13\" su Richie Porte e 2'16\" su Mikel Landa.\n16\u00aa tappa.\nDescrizione e riassunto\nLa prima tappa dopo il secondo giorno di riposo \u00e8 lunga 164km e con i suoi 5 GPM (tra cui l'arrivo in leggera salita) \u00e8 adatta alle fughe. Dopo numerosi tentativi ai -143km parte la fuga buona con 18 corridori, a cui il gruppo lascia pi\u00f9 di 10'. Pierre Rolland si prende diversi punti nei GPM e va a pari punti con la maglia a pois di Beno\u00eet Cosnefroy. Prima dell'inizio della penultima salita (1\u00aa categoria con abbuoni, la salita pi\u00f9 dura di giornata) attacca Quentin Pacher, poi ripreso. Dopo numerosi attacchi di Richard Carapaz (a cui inizialmente risponde Julian Alaphilippe, poi andato in crisi), l'attacco decisivo lo fa Lennard K\u00e4mna in prossimit\u00e0 del penultimo GPM. Il corridore tedesco vince la tappa in solitaria davanti al vincitore del Giro 2019. Nel gruppo maglia gialla si stacca con i velocisti Egan Bernal (uscendo cos\u00ec definitivamente di classifica). Nell'ultimo chilometro prova un allungo Tadej Poga\u010dar, subito stoppato da Primo\u017e Rogli\u010d. Alla fine tutti i migliori arrivano insieme a 16'48\" dal vincitore (perde invece 35\" Nairo Quintana), con Rogli\u010d che mantiene il primato in classifica.\n17\u00aa tappa.\nDescrizione e riassunto\nLa tappa regina di questo Tour \u00e8 lunga 170km e presenta il Col de la Madeleine (Hors Categorie 17,1km all'8,4%) e il durissimo arrivo in salita al Col de La Loze, che \u00e8 anche il punto pi\u00f9 alto del Tour di quest'anno con i suoi 2304m (HC, 21,5km al 7,8% con punte al 24% negli ultimi chilometri). Va via una fuga di 5 corridori che raggiunge un vantaggio massimo di 6' ai piedi del Colle della Maddalena. Da l\u00ec prende il comando del gruppo la Bahrain-McLaren (squadra di Mikel Landa) che riduce parecchio il vantaggio sui fuggitivi. Davanti sull'ultima salita rimangono Gorka Izagirre, Julian Alaphilippe e Richard Carapaz con 2' sul gruppo. Tutti e tre vengono presi man mano del gruppo (l'ultimo a cedere \u00e8 Carapaz). Il lavoro della Bahrain non si riveler\u00e0 proficuo per il capitano Landa, che va in crisi. Ai -3,5km parte Miguel \u00c1ngel L\u00f3pez: lo seguono soltanto Primo\u017e Rogli\u010d, Sepp Kuss (suo compagno), e Tadej Poga\u010dar. Kuss prova un allungo ma la sua azione \u00e8 il trampolino di lancio per la vittoria in solitaria di L\u00f3pez. Dietro, Rogli\u010d riesce a staccare il rivale diretto in classifica nell'ultimo chilometro. La maglia gialla arriva a 15\" dal vincitore di tappa, Poga\u010dar a 30\", Richie Porte a 1'01\", Enric Mas a 1'12\", Mikel Landa e Adam Yates a 1'20\" e Rigoberto Ur\u00e1n a 1'59\". La nuova classifica generale vede Rogli\u010d sempre pi\u00f9 leader con 57\" su Poga\u010dar, 1'26\" su Miguel \u00c1ngel L\u00f3pez, 3'05\" su Porte, 3'14\" su Yates, 3'24\" su Ur\u00e1n, 3'27\" su Landa e 4'18\" su Mas. Tadej Poga\u010dar grazie al piazzamento sull'arrivo del Col de La Loze, si prende anche la maglia a pois.\n18\u00aa tappa.\nDescrizione e riassunto\nAltro tappone di montagna di 175km con quasi 5000 metri di dislivello. Sono presenti 5 GPM: l'ultimo \u00e8 la Mont\u00e9e du plateau des Gli\u00e8res (Hors Categorie, 6km all'11,2% con punte al 15% e 2km di sterrato dopo il GPM), con lo scollinamento ai -31,5km. Parte inizialmente una fuga di 32 corridori, a cui il gruppo lascia un vantaggio massimo di 7'. In prossimit\u00e0 del primo GPM (la Cormet de Roselend) attaccano per i punti della maglia a pois Richard Carapaz e Marc Hirschi, seguiti successivamente da Micha\u0142 Kwiatkowski, Nicolas Edet e Pello Bilbao. I 5 prendono molto vantaggio sugli altri fuggitivi, ma Hirschi cade in discesa dal terzo GPM. Sull'ultima salita rimangono da soli Carapaz e Kwiatkowski. Nel gruppo maglia gialla provano ad attaccare (sull'ultima salita) senza successo Tadej Poga\u010dar e Mikel Landa, mentre si staccano Rigoberto Ur\u00e1n e Adam Yates. Sullo sterrato fora Richie Porte, ma riesce a rientare con gli altri big. Il duo Carapaz-Kwiatkowski arrivano in parata sul traguardo, con l'ex campione del mondo che passa per primo. Terzo arriva un sempre pi\u00f9 sorprendente Wout Van Aert, mentre Primo\u017e Rogli\u010d e Poga\u010dar guadagnano 1\" sugli altri, mentre Yates e Ur\u00e1n perdono 2'41\". Primo\u017e Rogli\u010d rimane saldamente in testa alla classifica generale, Mikel Landa sale in quinta posizione a 3'28\" dal leader sloveno. Richard Carapaz grazie alla fuga riesce a prendersi la maglia a pois.\n19\u00aa tappa.\nDescrizione e riassunto\nTappa tranquilla di 166,5km adatta ai velocisti con un solo GPM di 4\u00aa categoria. Inizialmente va in fuga da solo R\u00e9mi Cavagna (prende massimo 3' sul gruppo), poi in prossimit\u00e0 del traguardo volante evadono prima 3 corridori, poi altri 14. La Bora-Hansgrohe ricompatta il gruppo ma parte un'altra fuga di 12 uomini con dentro Peter Sagan, Sam Bennett e Matteo Trentin (i 3 rivali per la classifica a punti), mentre perde le ruote del gruppo Caleb Ewan. Il gruppo maglia gialla lascia andare questa fuga, ma ai -15,8km davanti parte tranquillo S\u00f8ren Kragh Andersen (gi\u00e0 vincitore a Lione). Il corridore danese non viene pi\u00f9 ripreso e arriva all'arrivo in solitaria con quasi 1' di vantaggio sugli ex compagni di fuga, con Sam Bennett che consolida la maglia verde. Il gruppo dei migliori arriva compatto a 7'38\". Primo\u017e Rogli\u010d mantiene la maglia gialla alla vigilia della durissima cronometro individuale a La Planche des Belles Filles.\n20\u00aa tappa.\nDescrizione e riassunto\nL'unica cronometro individuale di questo Tour \u00e8 lunga 36,2 km e prevede il duro arrivo in salita a La Planche des Belles Filles (1\u00aa categoria, 5,9km all'8,5% con punte al 20% negli ultimi 300 metri), dopo un tratto pianeggiante e poi in leggera salita. Dopo l'iniziale buon tempo di R\u00e9mi Cavagna (57'54\"), inizia la sfida sia per la maglia gialla sia per la maglia a pois, dove Primo\u017e Rogli\u010d, da una parte, \u00e8 favorito nella difesa dei 57\" sul connazionale e rivale in classifica Tadej Poga\u010dar e Richard Carapaz, dall'altra, \u00e8 favorito per mantenere la maglia di miglior scalatore sempre nei confronti del giovane sloveno. Invece a sorpresa succede tutto il contrario: Poga\u010dar inizia a guadagnare subito terreno. Al primo rilevamento (dove resiste il miglior tempo di R\u00e9mi Cavagna) il vantaggio \u00e8 di 13\", al secondo rilevamento ai piedi della salita Poga\u010dar \u00e8 a 1\" dal miglior tempo di Tom Dumoulin, mentre il vantaggio sul connazionale sale a 36\". Dopo il cambio da bici da crono a bici da strada per entrambi, Rogli\u010d in salita va in crisi, cedendo virtualmente la maglia gialla gi\u00e0 a met\u00e0 ascesa. Alla fine, la cronometro viene dominata da Tadej Poga\u010dar, che ribalta il Tour prendendosi la leadership in classifica generale, la maglia bianca e la maglia a pois (stabilendo il nuovo record di scalata in 16'10\" nonostante il cambio bici). Secondo e terzo a 1'21\" rispettivamente Tom Dumoulin e Richie Porte. Quest'ultimo riesce a salire sul podio scavalcando Miguel \u00c1ngel L\u00f3pez (arrivato a 6'17\" dal vincitore). Rogli\u010d arriva quinto a 1'56\". La nuova classifica generale (stravolta, ma ormai definitiva) vede Poga\u010dar leader con 59\" su Rogli\u010d, 3'30\" su Porte, 5'58\" su Mikel Landa, 6'07\" su Enric Mas, 6'47\" su L\u00f3pez, 7'48\" su Dumoulin, 8'02\" su Rigoberto Ur\u00e1n, 9'25\" su Adam Yates e 14'03\" su Damiano Caruso, che guadagna la 10\u00aa posizione nella generale ai danni di Alejandro Valverde, che scivola 12\u00ba.\n21\u00aa tappa.\nDescrizione e riassunto\nL'ultima tappa di questo Tour de France, come consuetudine, vede il gruppo sfilare in una passerella di festa, tra foto di rito per la squadra del vincitore e scambi di complimenti tra i corridori; la media dopo un'ora di corsa \u00e8 infatti di 27.7km/h. Quando mancano 53km il gruppo affronta per la prima volta il prestigioso circuito degli Avenue des Champs-\u00c9lys\u00e9es ed il primo ad evadere dal plotone \u00e8 Neilson Powless che, per\u00f2, viene riassorbito immediatamente; stessa sorte per Micha\u0142 Kwiatkowski qualche chilometro pi\u00f9 tardi. A 40km dalla conclusione evade un gruppetto di 4 fuggitivi comprendente Greg Van Avermaet, Connor Swift, Maximilian Schachmann e Pierre-Luc P\u00e9richon; proprio quest'ultimo, poi, si aggiudica il traguardo volante. Lo sprint del gruppo viene vinto dalla maglia verde Sam Bennett che si aggiudica matematicamente il primato della classifica a punti. Ai -2km vengono ripresi definitivamente i fuggitivi che hanno avuto un vantaggio massimo di 21\" sul plotone; nel mentre da segnalare un altro attacco di Kwiatkowski, anch'esso non a buon fine. Immediatamente inizia la bagarre per la volata finale tra le schermaglie delle squadre dei velocisti; i primi a lanciare la volata sono i Trek-Segafredo per Mads Pedersen, ma \u00e8 troppo presto e viene superato proprio dalla maglia verde che va a trionfare sui Campi Elisi. Chiude il podio di tappa Peter Sagan. Dopodich\u00e9 si susseguono le premiazioni che incoronano Tadej Poga\u010dar come secondo pi\u00f9 giovane vincitore del Tour de France (dopo 116 anni dal Tour de France 1904, edizione in cui trionf\u00f2 il nemmeno ventenne Henri Cornet) e come vincitore di tre maglie."}
{"id": "8192226", "revid": "287204", "url": "https://it.wikipedia.org/wiki?curid=8192226", "title": "Lenoci", "text": ""}
{"id": "8192230", "revid": "1728", "url": "https://it.wikipedia.org/wiki?curid=8192230", "title": "Yaroslav Blanter", "text": ""}
{"id": "8192232", "revid": "287204", "url": "https://it.wikipedia.org/wiki?curid=8192232", "title": "Heinz Heck", "text": "Biografia.\nFiglio di Margarete e Ludwig Heck (1860-1951), direttore del giardino zoologico di Berlino dal 1888 al 1931, Heinz crebbe con il fratello Lutz nel parco dello zoo, ove si interess\u00f2 molto agli animali e alla zoologia sin dalla tenera et\u00e0. Fu anche influenzato dagli esploratori coloniali tedeschi amici del padre e dai loro racconti sull'Africa.\nNel 1928, Heinz divenne direttore dello Zoo di Hellabrunn (Monaco di Baviera), il pi\u00f9 importante giardino zoologico della Germania meridionale, ed avvi\u00f2 con il fratello (impegnato a costruirsi una carriera presso lo Zoo di Berlino) un azzardato progetto di \"breeding back\" finalizzato alla ricostituzione selettiva di estinti animali selvatici partendo dagli animali domestici dagli stessi selezionati nel corso dei secoli. Obiettivo del progetto (che avrebbe impegnato gli Heck per oltre un ventennio) divenne, specificatamente, la ricostituzione di due distinti animali: l'Uro (\"Bos taurus primigenius\"), antenato della vacca domestica, ed il Tarpan (\"Equus ferus ferus\"), antenato del cavallo domestico. Esito, ancora oggi molto discusso, del progetto fu la creazione dei c.d. \"Bovino di Heck\" e \"Cavallo di Heck\". L'esperimento venne criticato sulla base del fatto che un animale estinto non fosse pi\u00f9, per definizione, ricreabile. Secondo la teoria dei fratelli Heck, invece, i geni di un animale estinto esistevano ancora nei suoi discendenti (v. \"Neontologia\") e l'animale poteva pertanto essere ricreato. \nHeinz Heck \u00e8 anche noto per il ruolo cruciale da lui giocato nella preservazione del bisonte europeo (\"Bison bonasus\"): la specie era allora prossima all'estinzione e rappresentata da soli 90 esemplari in cattivit\u00e0 in Germania a causa della mattanza effettuatane nel corso della prima guerra mondiale. Per preservare i bisonti, Heck ne redasse nel 1923 il libro genealogico, il primo mai realizzato per una specie non domestica, poi pubblicato nel 1932. Grazie agli sforzi di Heinz Heck, la popolazione dei bisonti europei \u00e8 aumentata in modo significativo e la specie \u00e8 stata rintrodotta in natura."}
{"id": "8192257", "revid": "1373059", "url": "https://it.wikipedia.org/wiki?curid=8192257", "title": "Campionati del mondo di atletica leggera 2011 - 800 metri piani maschili", "text": "Gli 800 metri piani maschili ai campionati del mondo di atletica leggera 2011 si sono tenuti dal 27 al 30 agosto 2011. Hanno partecipato 43 atleti dei 44 qualificati. I tempi di qualificazione al mondiale erano di 1'45\"40 (standard A) e 1'46\"30 (B).\nRisultati.\nBatterie.\nI primi 3 e i migliori 6 tempi passano alle semifinali.\nSemifinali.\nQualification: First 2 in each heat (Q) and the next 2 fastest (q) advance to the Final."}
{"id": "8192262", "revid": "63756", "url": "https://it.wikipedia.org/wiki?curid=8192262", "title": "Hindawi Programming System", "text": "L'Hindawi Programming System \u00e8 una famiglia di linguaggi di programmazione a codice sorgente aperto non basata sulla lingua inglese, che fu concepita per le lingue dell'India e adottata dagli utenti non anglofoni.\nHoindawi \u00e8 un sistema scalabile che supporta numerosi paradigmi di programmazione: dai linguaggi didattici Shaili Prathmik, Indic BASIC e Indic LOGO rivolti ai principianti della programmazione, all'estremo opposto di Shaili Guru (la versione indiana del linguaggio C), Shaili Shraeni (la versione indiana del linguaggio C++), Shaili Yantrik (Assembly), Shaily Shabda (Lex), Shaili Vyaakaran (chiamato anche Shaili Vyaaka, versione indiana del linguaggio Yacc) e Shaili Kritrim, che \u00e8 un linguaggio di programmazione eseguito su JVM.\nFunzionamento.\nHPS utilizza la traslitterazione Romenagri, sistema a sorgente aperto di traslitterazione nelle lingue indiane, per convertire il codice sorgente di alto livello in un formato accettabile dal compilatore. In uno step successivo, utilizza un compilatore esistente nel mercato per generare il codice macchina.\nStoria.\nIl 15 agosto 2004, gli sviluppatori indiani Abhishek Choudhary e Sweta Karwa rilasciarono la prima versione pubblica di HPS, unitamente a Romenagri e al modulo APCISR.\nIl 15 agosto 2005, fu ufficializzata la versione 2.0 dal Ministro dell'Istruzione del Bihar Ram Prakash Mahto. Ad un anno di distanza fu pubblicata la versione portabile per sistemi Linux."}
{"id": "8192274", "revid": "6923", "url": "https://it.wikipedia.org/wiki?curid=8192274", "title": "Non uccidere (singolo)", "text": "Non uccidere \u00e8 l'ottavo singolo del gruppo musicale italiano I Barrittas, pubblicato nel 1965, come estratto dal loro primo album \"I Barrittas\".\nDescrizione.\nEsistono due edizioni di \"Non uccidere\". La prima, estratta dal primo album del gruppo \"I Barrittas\", \u00e8 stata pubblicata nel 1965 dalla casa discografica Ariel con numero di catalogo NF 529 e reca sul retro il brano \"L'anellino\", gi\u00e0 pubblicato come retro anche del precedente singolo \"Su e gi\u00f9\". La seconda edizione, estratta dall'album \"La messa dei giovani\", \u00e8 stata pubblicata nel 1968 dalla casa discorgafica Bluebell Records con numero di catalogo BB 3201 e reca sul retro il brano \"Introito\"."}
{"id": "8192276", "revid": "400694", "url": "https://it.wikipedia.org/wiki?curid=8192276", "title": "Non uccidere/L'anellino", "text": ""}
{"id": "8192278", "revid": "125636684", "url": "https://it.wikipedia.org/wiki?curid=8192278", "title": "Carinhall", "text": "Carinhall fu la residenza di campagna del gerarca nazista Hermann G\u00f6ring, costruita nel 1933 su una grande tenuta di caccia a nord-est di Berlino, nella foresta di Schorfheide, tra i laghi Gro\u00dfd\u00f6llner See e Wuckersee (Brandeburgo settentrionale). Il complesso \u00e8 stato fatto saltare in aria dallo stesso G\u00f6ring all'arrivo degli Alleati (1945) ed \u00e8 oggi in rovina. \nStoria.\nCostruzione.\nHermann G\u00f6ring ordin\u00f2 la realizzazione di una sontuosa residenza di campagna, intitolata alla sua defunta moglie svedese, Carin (1888\u20131931), nel 1933, poco dopo essere stato nominato primo ministro dello Stato Libero di Prussia. Il sito di costruzione fu infatti la riserva di caccia d'oltre 100.000 acri che G\u00f6ring si ritagli\u00f2 nella foresta prussiana dello Schorfheide, tra i laghi Gro\u00dfd\u00f6llner See e Wuckersee (Brandeburgo settentrionale). Nell'autunno del '33, una casa di legno in stile svedese venne collocata sul sito di Carinhall.\nLe spoglie di Carin G\u00f6ring, sepolte in Svezia nel 1931, vennero traslate a Carinhall il 19 giugno 1934 e collocate nell'apposito mausoleo voluto da G\u00f6ring per la defunta, nel corso di un funerale postumo cui prese parte anche Adolf Hitler. L'anno dopo, il 10 aprile 1935, Carinhall ospit\u00f2 il banchetto nuziale di G\u00f6ring con la seconda moglie, Emmy Sonnemann. Da l\u00ec in poi, Carinhall serv\u00ec a G\u00f6ring quale palcoscenico per accogliere importanti delegati stranieri: Benito Mussolini (28 settembre 1937), Edward Wood, I conte di Halifax (20 novembre 1937), Matsuoka Y\u014dsuke (29 marzo 1941), ecc.\nNel corso della seconda guerra mondiale, Carinhall divenne la destinazione di molti tesori d'arte saccheggiati da G\u00f6ring in tutta Europa e confluiti nella sua collezione personale che proprio presso la residenza di campagna venivano esposti: un gran numero di quadri del Rinascimento italiano (es. la \"Leda inginocchiata con i figli\" di Giampietrino, trasferita nel 1943 al Salzbergwerk Altausee in Stiria); moltissime opere tedesche e fiamminghe del XVI secolo (es. \"Il giudizio di Paride\" di Lucas Cranach il Vecchio, oggi al Kunstmuseum Basel); grandi statue classiche prelevate in Francia (es. due statue di leoni in granito rosa prelevate dal H\u00f4tel des Invalides di Parigi); ma anche esemplari della c.d. \"Arte degenerata\" criticata dal regime (es. dei Renoir).\nCon il procedere del conflitto, G\u00f6ring, pur mantenendo il ruolo e il titolo di \"numero due\" del regime nazista, perse progressivamente potere e credibilit\u00e0 di fronte a Hitler, a causa soprattutto del suo comportamento morale discutibile e delle sconfitte della Luftwaffe, non in grado di impedire la distruzione delle citt\u00e0 tedesche, n\u00e9 di ostacolare la crescente superiorit\u00e0 aerea del nemico. Si ritir\u00f2 allora a Carinhall, abbandonandosi ad eccessi di vario genere che ne destabilizzarono la salute sia fisica che mentale.\nDemolizione.\nPer evitare che Carinhall cadesse nelle mani dell'avanzante Armata Rossa, il complesso fu fatto saltare in aria il 28 aprile 1945 per ordine di G\u00f6ring da una squadra di demolizione della Luftwaffe, mentre le opere d'arte vennero traslate al Berchtesgaden.\nLascito.\nDall'edificio rimangono oggi solo le monumentali porte d'ingresso, alcune strutture di fondazione e delle pietre decorative. Una statua in bronzo di Franz von Stuck, \"K\u00e4mpfende Amazone\" (1897), gi\u00e0 al Carinhall, \u00e8 oggi esposta a Eberswalde. Un'altra statua, \"Kronenhirsch\" di Johannes Darsow, si trova al Tierpark di Berlino.\nNel 1999, nuovo interesse per Carinhall \u00e8 stato suscitato dal libro \"G\u00f6rings Reich: Selbstinszenierungen nel Carinhall\" che ha portato i cacciatori di tesori a visitare le rovine ed ha suscitato timori che il sito diventasse un \"santuario\" neonazista. Il governo statale del Brandeburgo ha pertanto ordinato la demolizione del mausoleo di Carin G\u00f6ring. \nDescrizione.\nIl concetto alla base dei lavori era quello di trasformare un casino di caccia moderno in una magione che potesse rivaleggiare con i casini di caccia della grande nobilt\u00e0 europea del Rinascimento e della Prima Et\u00e0 Moderna. Il capo-progetto fu l'architetto Werner March, gi\u00e0 \"designer\" dello stadio olimpico di Berlino. I lavori vennero poi affidati a Friedrich Hetzelt.\nCome gi\u00e0 valso per le residenze private di altri gerarchi nazisti, anche Carinhall non venne impostata su di un registro stilistico classico-monumentale come quello che Hitler imponeva agli edifici di destinazione pubblica del Reich (es. proprio lo stadio olimpico di Speer cui March aveva lavorato) bens\u00ec su modelli vicini all'Arte \"Dec\u00f2\" ed al \"Revival\" di gusto neo-medievale.\nLa planimetria del complesso palaziale presenta un imponente viale di accesso teso attraverso il parco della propriet\u00e0, preceduto da un ingresso monumentale ed inframezzato da un'esedra, ed una struttura articolata su pi\u00f9 ampi vani, in una pianta grossomodo quadrangolare alleggerita posteriormente da due \"d\u00e9pendance\", che accoglie il viale tramite due speculari corpi di fabbrica.\nCarinhall ospitava persino due enormi plastici ferroviari.\nIn prossimit\u00e0 del complesso si trovavano anche una stazione radio ed un'installazione di assi e reti che doveva fungere da \"falso bersaglio\" in caso di ricognizione aerea da parte degli Alleati.\nEmmyhall.\nIl \"Reichsj\u00e4gerhof\", altro sontuoso casino di caccia di G\u00f6ring, seppur meno grande di Carinhall, nella brughiera di Rominten (Prussia Orientale, ora Krasnolesye), venne ribattezzato \"Emmyhall\" in onore della seconda moglie."}
{"id": "8192286", "revid": "481666", "url": "https://it.wikipedia.org/wiki?curid=8192286", "title": "Robert Ensminger", "text": "Ebbe una breve carriera. Dopo essere passato alla Vitagraph nel 1920, compagnia per cui lavor\u00f2 essenzialmente come regista, mor\u00ec nel 1923, lasciando incompiuto il suo ultimo film , \"One Stolen Night\", finito dal fratello Roland."}
{"id": "8192287", "revid": "400694", "url": "https://it.wikipedia.org/wiki?curid=8192287", "title": "Non uccidere/Introito", "text": ""}
{"id": "8192289", "revid": "1315817", "url": "https://it.wikipedia.org/wiki?curid=8192289", "title": "Bartolomeo Barattieri", "text": "Biografia.\nBartolomeo nacque intorno al 1380 da una famiglia piacentina, i Barattieri, che aveva gi\u00e0 avuto tra i suoi membri dei giuristi.\nFrequento l'Universit\u00e0 di Pavia, dove ebbe le licenze in diritto civile e canonico, divenendo brevemente lettore, e infine ottenne il dottorato \"In utroque iure\" nel 1423.\nForse divenne consigliere per il duca di Ferrara e diede lezioni nell'universit\u00e0 di quella citt\u00e0. Nel 1435 era tornato a Piacenza, dove era tra i membri pi\u00f9 stimati della corporazione dei giuristi e giudici. Dal 1439 era di nuovo all'Universit\u00e0 di Pavia come lettore, conducendo una rapida carriera accademica, conclusasi intorno al 1447, quando fu uno degli ambasciatori che trattarono la resa della citt\u00e0 di Piacenza a Francesco Sforza.\nDa quella data non si hanno pi\u00f9 notizie e si presume pertanto che sia morto intorno al 1450. Fu insignito del titolo di consigliere ducale. Il suo trattato di diritto feudale, intitolato \"De feudis\", \u00e8 dedicato al duca Filippo Maria Visconti. Cerc\u00f2 di mettere ordine a questa complessa materia, come riordinatore dei testi dei \"Libri feudorum\", assieme ad Antonio da Pratovecchio.\nIl figlio Francesco Barattieri, anch'egli studioso di diritto e diplomatico, acquis\u00ec il feudo di San Pietro in Cerro da Bianca Maria Visconti nel 1466; il nipote suo omonimo Bartolomeo Barattieri (morto nel 1514) fu a sua volta un illustre giureconsulto, inviato nel 1512 alla corte di papa Giulio II come ambasciatore della Comunit\u00e0 di Piacenza."}
{"id": "8192290", "revid": "729019", "url": "https://it.wikipedia.org/wiki?curid=8192290", "title": "Bajonnoj", "text": "Bajonnoj o Bajonnyj (in russo \u0411\u0430\u0439\u043e\u043d\u043d\u043e\u0439, \u0411\u0430\u0439\u043e\u043d\u043d\u044b\u0439; in finlandese \"\"Bajonnoinsaari\") \u00e8 un'isola dell'arcipelago di Valaam situata nella parte settentrionale del lago Ladoga. Amministrativamente fa parte del Sortaval'skij rajon della Repubblica di Carelia, nel Circondario federale nordoccidentale, in Russia.\nBajonnoj \u00e8 la maggiore delle isole Bajevye, un gruppo di piccole isole che fa parte dell'arcipelago di Valaam e che si trova a nord-est dell'isola di Valaam. A est del gruppo si trovano le isole Krestovye (\u041a\u0440\u0435\u0441\u0442\u043e\u0432\u044b\u0435 \u043e\u0441\u0442\u0440\u043e\u0432\u0430), anch'esse parte dello stesso arcipelago. Tra Valaam e Bajonnoj c'\u00e8 l'isola Svjatoj.\nStoria.\nNel XIX secolo c'era sull'isola una cappella di legno dedicata al profeta Eliseo. Il patriarca Cirillo I durante la sua visita a Balaam (8-11 luglio 2010) ha visitato l'isola di Bajonnoj e il 9 luglio 2013 ha consacrato il nuovo monastero dedicato a Sant'Herman di Alaska (\u0413\u0435\u0440\u043c\u0430\u043d \u0410\u043b\u044f\u0441\u043a\u0438\u043d\u0441\u043a\u0438\u0439). i cui lavori sono stati effettuati nel 2011-2012: \u00e8 stata eretta una chiesa di legno dedicata a Sant'Herman, una cappella dedicata al profeta Eliseo, due edifici con celle e annessi."}
{"id": "8192297", "revid": "1305772", "url": "https://it.wikipedia.org/wiki?curid=8192297", "title": "Ebersp\u00e4cher (disambigua)", "text": "Ebersp\u00e4cher \u00e8 un nome di famiglia tedesco."}
{"id": "8192298", "revid": "375960", "url": "https://it.wikipedia.org/wiki?curid=8192298", "title": "Carin G\u00f6ring", "text": ""}
{"id": "8192301", "revid": "106908", "url": "https://it.wikipedia.org/wiki?curid=8192301", "title": "Nu\u0307r Otan", "text": ""}
{"id": "8192303", "revid": "2138421", "url": "https://it.wikipedia.org/wiki?curid=8192303", "title": "Villa Mills", "text": "Villa Mills, precedentemente nota come Villa Mattei al Palatino, era una villa di Roma situata sopra il Palatino tra via di San Bonaventura e via dei Cerchi, nel rione Campitelli. Costruita sopra la Domus Augustana e la Domus Flavia, fu demolita all'inizio del XX secolo per consentire gli scavi del sito archeologico. \nStoria.\nNel XVI secolo, l'area in cui si trovava Villa Mills era sostanzialmente composta da giardini e vigneti, parte dei famosi Orti Farnesiani sul Palatino creati dal cardinale Alessandro Farnese. \nUna piccola casa di campagna fu costruita dalla famiglia Stati sopra l'antica Domus Augustana, con una piccola loggia decorata con affreschi di Baldassarre Peruzzi \u2013 raffiguranti lo zodiaco, le muse e altri temi classici \u2013 e da altri pittori della bottega di Raffaello. In seguito la villa pass\u00f2 per le mani di alcune tra le principali famiglie di Roma, come i Colonna, i Mattei di Giove, gli Spada e i Magnani, e di altri proprietari meno noti, ed era nota come Villa Mattei al Palatino o Villa Stati-Mattei. \nNel 1818 la propriet\u00e0 fu acquistata da Charles Andrew Mills (1770-1846) e dall'archeologo inglese William Gell (1777-1836). Nel 1824 i due restaurarono la piccola loggia rinascimentale aperta che ospitava gli affreschi del Peruzzi.. \nIn un secondo momento sui pennacchi delle arcate dipinte del primo piano furono collocati dei medaglioni con una rosa, un cardo e un trifoglio, mentre i pilastri del cancello d'ingresso furono decorati con cardi.\nNel 1846, Robert Smith (1787-1873), un ex-funzionario della Compagnia delle Indie orientali, acquist\u00f2 Villa Mills dopo aver sposato un'ereditiera francese, Julia Adelaide Vitton de Claude, e dopo la nascita del figlio della coppia, Robert Claude, a Venezia nel 1843. \nMorton ritiene che sia stato Mills a aggiungere elementi gotici alla villa usando i servizi di un \"architetto inglese alla moda\" per creare \"pinnacoli, merli, cornici e chiostri\" e anche due pagode cinesi, dipinte di giallo, sopra le terme augustane. \nData la mancanza di testimonianze sui \"cambiamenti\" di Mills, si pu\u00f2 sostenere che il responsabile sia stato Smith e non lui. \nNonostante alcune prove suggeriscano che la villa sia stata costruita da Mills, come indicano i cardi nella decorazione, un riferimento alla sua origine scozzese, l'edificio rivela molto di pi\u00f9 dello stile misto di Smith, con elementi gotici e italiani collegati ad altri indiani in una rotonda centrale affiancata da due torri ottagonali con in basso una loggia con archi: con le rovine di antiche civilt\u00e0 sotto l'edificio e un grandioso panorama in alto, il progetto della villa ricorda quello di un bungalow di Delhi. A conferma di questa tesi, gli ospiti della villa nel periodo in cui Charles Mills era vivo non menzionarono l'aspetto \"eccentrico\" del complesso, cosa che sicuramente avrebbe fatto se le modifiche fossero state gi\u00e0 presenti.\nIn questi resoconti, il giardino sembra essere stato il punto pi\u00f9 attraente della villa piuttosto che l'architettura del palazzo, rendendo ancora pi\u00f9 probabile che le nuove aggiunte fossero opera di Smith e non di Mills.\nNel 1856, la propriet\u00e0 fu venduta alle sorelle della Visitazione, e ampliata da Virginio Vespignani. Tuttavia, essendo costruita sopra le rovine degli antichi palazzi imperiali del Palatino, la villa incorporava nella propriet\u00e0 privata preziose testimonianze delle prime fasi dell'Impero Romano.\nAnche se alla met\u00e0 del XVIII secolo erano stati effettuati scavi nel sito, ad un certo punto divennero prioritarie la ricerca e la conservazione della conoscenza delle et\u00e0 pi\u00f9 antiche della citt\u00e0 attraverso esplorazioni molto pi\u00f9 profonde delle semplici ispezioni sommarie condotte fino allora. Divenne quindi inevitabile la scelta di demolire la villa, operazione svolta sotto la direzione dall'archeologo Alfonso Bartoli, responsabile degli scavi del Foro Romano e del Palatino, il quale sosteneva che le nuove scoperte avrebbero giustificato ampiamente la distruzione del magnifico edificio. Gli scavi condotti tra il 1926 e il 1929 furono molto produttivi e, di conseguenza, l'unica struttura sopravvissuta del complesso rinascimentale \u00e8 una piccola loggia rimasta dal vecchio palazzo, e una struttura pi\u00f9 recente, gi\u00e0 costruita dalle sorelle della Visitazione, che \u00e8 diventata la sede dell'Antiquarium del Palatino.\nDopo la demolizione di Villa Mills, furono avviati scavi sistematici nel sito e furono portate alla luce le residenze in cui vissero i primi imperatori romani: la Domus Augustana, che era la parte privata del palazzo con gli appartamenti e le terme private dell'augusto, ampliata da Domiziano.\nDopo la demolizione della \"Villa Mills\", una delle poche strutture conservate fu chiamata \"Loggetta Mattei\" o \"Casina Farnese\", che aveva ospitato gli affreschi di Baldassarre Peruzzi, e un edificio del XIX secolo dove si trova l'Antiquarium del Palatino."}
{"id": "8192315", "revid": "1305772", "url": "https://it.wikipedia.org/wiki?curid=8192315", "title": "Scevola (disambigua)", "text": ""}
{"id": "8192320", "revid": "38120", "url": "https://it.wikipedia.org/wiki?curid=8192320", "title": "Me (Paula Cole)", "text": "Me \u00e8 un singolo della cantante Paula Cole, pubblicato nel 1998 come terzo e ultimo estratto dall'album in studio \"This Fire\".\nDescrizione.\nScritto e composto dalla stessa Cole, il brano non ha riscosso il successo desiderato, non riuscendo a replicare le vendite dei due singoli tratti dallo stesso album che lo hanno preceduto, ossia \"Where Have All the Cowboys Gone?\" e \"I Don't Want to Wait\", quest'ultimo utilizzato come sigla di apertura della serie TV \"Dawson's Creek\", entrambi entrati nelle prime dieci posizioni della classifica \"Billboard\" Hot 100. \nNonostante non sia stato rilasciato sul mercato statunitense, il brano \u00e8 comunque stato proposto dai media USA, venendo trasmesso sia in radio, raggiungendo la 17\u00aa posizione della \"Billboard\" Adult Top 40, che in televisione, con il suo video che \u00e8 stato protagonista di una discreta rotazione sui canali musicali MTV e VH1.\nTracce.\nNel formato CD, la canzone \u00e8 stata pubblicata assieme alla sua versione radiofonica"}
{"id": "8192340", "revid": "1315817", "url": "https://it.wikipedia.org/wiki?curid=8192340", "title": "Andrea Barbazza", "text": "Biografia.\nAndrea di Bartolomeo nacque intorno al 1399 a Messina. Il soprannome di \"Barbazza\" con cui era noto era dovuto probabilmente alla sua folta barba (bench\u00e9 in alcuni ritratti ne appaia privo) e fu adottato come cognome dai suoi discendenti.\nGiunse all'ateneo bolognese nel 1430, intraprendendo inizialmente studi di medicina, passando in seguito a studiare legge sotto Giovanni da Imola, Giovanni d'Anagni e altri. Si laure\u00f2 nel 1439; nello stesso anno - grazie alla buona reputazione acquisita nel frattempo - gli fu offerta una cattedra di diritto canonico.\nNel 1444 si trasfer\u00ec all'universit\u00e0 di Ferrara come lettore, dove rimase per due anni. Nel frattempo non mantenne l'impegno di andare ad insegnare a Pavia, dove per questo venne condannato in effigie al pubblico ludibrio.\nTorn\u00f2 infine a Bologna, dove nel frattempo gli era stata concessa la cittadinanza; tra i suoi allievi il suo successore Antonio Corsetto, Bartolomeo Socini, Rodrigo Borgia (divenuto in seguito papa Alessandro VI) e Ippolito Marsili. Alessandro Tartagni fu suo avversario.\nAndrea Barbazza divenne molto ricco esercitando la professione di avvocato e fu consigliere di Ferdinando d'Aragona, re di Napoli. Sposatosi nel 1455, ebbe sei figli, uno dei quali, Bartolomeo, fu a sua volta giurista e docente a Bologna.\nMor\u00ec nel 1480 a Bologna e fu inumato nella basilica di San Petronio."}
{"id": "8192342", "revid": "1318658", "url": "https://it.wikipedia.org/wiki?curid=8192342", "title": "Veenendaal-Veenendaal 1995", "text": "La Veenendaal-Veenendaal 1995, decima edizione della corsa, si svolse il 26 aprile su un percorso di 211\u00a0km, con partenza e arrivo a Veenendaal. Fu vinta dal tedesco Olaf Ludwig della Team Deutsche Telekom davanti al belga Peter Van Petegem e all'australiano Patrick Jonker."}
{"id": "8192344", "revid": "287204", "url": "https://it.wikipedia.org/wiki?curid=8192344", "title": "Veenendaal-Veenendaal 1996", "text": "La Veenendaal-Veenendaal 1996, undicesima edizione della corsa, si svolse il 18 aprile su un percorso con partenza e arrivo a Veenendaal. Fu vinta dal belga Andrei Tchmil della Lotto-Isoglass davanti al lettone Arvis Piziks e al belga Johan Capiot."}
{"id": "8192345", "revid": "287204", "url": "https://it.wikipedia.org/wiki?curid=8192345", "title": "Veenendaal-Veenendaal 1997", "text": "La Veenendaal-Veenendaal 1997, dodicesima edizione della corsa, si svolse il 17 aprile su un percorso di 210\u00a0km, con partenza e arrivo a Veenendaal. Fu vinta dall'olandese Jeroen Blijlevens della TVM-Farm Frites davanti al suo connazionale L\u00e9on van Bon e al lettone Arvis Piziks."}
{"id": "8192346", "revid": "287204", "url": "https://it.wikipedia.org/wiki?curid=8192346", "title": "Veenendaal-Veenendaal 1998", "text": "La Veenendaal-Veenendaal 1998, tredicesima edizione della corsa, si svolse il 16 aprile su un percorso di 209\u00a0km, con partenza e arrivo a Veenendaal. Fu vinta dal danese Frank H\u00f8j della Palmans-Ideal davanti al belga Peter Van Petegem e all'olandese L\u00e9on van Bon."}
{"id": "8192347", "revid": "73843", "url": "https://it.wikipedia.org/wiki?curid=8192347", "title": "Veenendaal-Veenendaal 1999", "text": "La Veenendaal-Veenendaal 1999, quattordicesima edizione della corsa, si svolse il 15 aprile su un percorso di 200\u00a0km, con partenza e arrivo a Veenendaal. Fu vinta dall'olandese Tristan Hoffman della TVM-Farm Frites davanti al belga Chris Peers e all'olandese Erik Dekker."}
{"id": "8192350", "revid": "287204", "url": "https://it.wikipedia.org/wiki?curid=8192350", "title": "Veenendaal-Veenendaal 2000", "text": "La Veenendaal-Veenendaal 2000, quindicesima edizione della corsa, si svolse il 13 aprile su un percorso di 212\u00a0km, con partenza e arrivo a Veenendaal. Fu vinta dall'olandese Steven de Jongh della Rabobank davanti al belga Niko Eeckhout e all'olandese Servais Knaven."}
{"id": "8192353", "revid": "729019", "url": "https://it.wikipedia.org/wiki?curid=8192353", "title": "Veenendaal-Veenendaal 2001", "text": "La Veenendaal-Veenendaal 2001, sedicesima edizione della corsa, si svolse il 19 aprile su un percorso di 209\u00a0km, con partenza e arrivo a Veenendaal. Fu vinta dall'olandese Steven de Jongh della Rabobank davanti al suo connazionale Rudi Kemna e al britannico Roger Hammond."}
{"id": "8192356", "revid": "73843", "url": "https://it.wikipedia.org/wiki?curid=8192356", "title": "Veenendaal-Veenendaal 2002", "text": "La Veenendaal-Veenendaal 2002, diciassettesima edizione della corsa, si svolse il 18 aprile su un percorso di 209\u00a0km, con partenza e arrivo a Veenendaal. Fu vinta dall'olandese Bobbie Traksel della Rabobank davanti al suo connazionale Bart Voskamp e all'australiano Robbie McEwen."}
{"id": "8192357", "revid": "287204", "url": "https://it.wikipedia.org/wiki?curid=8192357", "title": "Hermann Lenz", "text": "Biografia.\nTra gli esponenti maggiori del movimento detto Neue Subjektivit\u00e4t (\"nuova soggettivit\u00e0\"), Lenz fu specializzato in romanzi autobiografici, in cui lo spunto personale era a volte palese (come nella trilogia \"Der innere Bezirk\", cronaca romanzata dei suoi anni giovanili) altre volte mascherato dall'uso di un alter ego letterario, \"Eugen Rapp\", protagonista di nove suoi romanzi. \nSpesso sottovalutato se non disprezzato dalla critica per la sua mancanza di impegno politico-sociale, vinse tuttavia importanti premi letterari tra cui il Premio Georg B\u00fcchner nel 1978."}
{"id": "8192360", "revid": "287204", "url": "https://it.wikipedia.org/wiki?curid=8192360", "title": "Veenendaal-Veenendaal 2003", "text": "La Veenendaal-Veenendaal 2003, diciottesima edizione della corsa, si svolse il 24 aprile su un percorso di 208\u00a0km, con partenza e arrivo a Veenendaal. Fu vinta dall'olandese L\u00e9on van Bon della Lotto-Domo davanti al belga Marc Wauters e all'australiano Robbie McEwen."}
{"id": "8192361", "revid": "729019", "url": "https://it.wikipedia.org/wiki?curid=8192361", "title": "Tactical Air Support", "text": "La Tactical Air Support, Inc. (o Tactical Air o TacAir), \u00e8 una Compagnia militare privata con base sull'aeroporto Reno-Stead di Reno, Nevada. Quasi tutti i suoi dipendenti sono ex comandanti, ex istruttori o ex piloti collaudatori di unit\u00e0 militari, specializzati nell'addestramento aereo tattico. Essa \u00e8 particolarmente specializzata nell'offrire supporto aereo nel DACT (Dissimilar air combat training) alle aviazioni militari."}
{"id": "8192365", "revid": "287204", "url": "https://it.wikipedia.org/wiki?curid=8192365", "title": "Veenendaal-Veenendaal 2004", "text": "La Veenendaal-Veenendaal 2004, diciannovesima edizione della corsa, si svolse il 16 aprile su un percorso di 207\u00a0km, con partenza e arrivo a Veenendaal. Fu vinta dall'italiano Simone Cadamuro della De Nardi davanti all'australiano Robbie McEwen e al belga Jo Planckaert."}
{"id": "8192366", "revid": "287204", "url": "https://it.wikipedia.org/wiki?curid=8192366", "title": "Attitudine (psicologia)", "text": "Lattitudine (dal latino medievale \"aptitudo -\u012dnis\", da \"aptus\" \"adatto\") indica un'inclinazione o predisposizione o capacit\u00e0 potenziale di svolgere una determinata attivit\u00e0 che si realizza in atto come tale solo se trova condizioni esterne (contestuali, cio\u00e8 d'ambiente) e interne (motivazionali) che ne permettano l'estrinsecarsi.\nDefinizione.\nLa capacit\u00e0 sarebbe quindi cronologicamente secondaria all'attitudine, pur essendo questa stessa gi\u00e0 intrisa di tutti i fattori natura/cultura, essendo cio\u00e8 sia una predisposizione individuale innata, sia influenzata dall'ambiente o acquisita quindi con l'esperienza o l'apprendimento.\nLe attitudini sono un importante fattore di formazione del modello comportamentale dell'individuo che tender\u00e0 a scegliere e preferire le attivit\u00e0 e i comportamenti pi\u00f9 consoni a quelle attitudini che gli assicurino i migliori e pi\u00f9 evidenti risultati.\nUna particolare branca della psicologia del lavoro, la psicologia delle attitudini, o psicologia attitudinale, studia i modi di indagare le attitudini ricorrendo anche all'uso di test attitudinali come strumenti adoperati dallo psicologo nel colloquio attitudinale dove chi conduce l'intervista dovr\u00e0 rispettare quanto dettato dalla delibera del CNOP (Consiglio Nazionale dell\u2019Ordine degli Psicologi) del 23 aprile 2005 che avverte delle consistenti implicazioni deontologiche presenti in tutti gli interventi psicologici per la valutazione delle risorse umane all\u2019interno di contesti lavorativi e organizzativi\nMarketing.\nNel marketing la conoscenza delle attitudini individuali consente di costruire un modello previsionale del comportamento e del processo di acquisto del cliente. L'attitudine \u00e8 una variabile interna della decisione di acquisto del consumatore.\nTalento.\nQuando la predisposizione individuale verso una certa attivit\u00e0, in specie per quelle riguardanti espressioni artistiche, si manifesta in una forma gi\u00e0 costituita come capacit\u00e0 in atto si parla preferibilmente di talento inteso come una vera e propria dote, naturalmente posseduta, pi\u00f9 profonda di un'attitudine. Il talento come unit\u00e0 di valore \u00e8 menzionato da Ges\u00f9 nella parabola dei talenti e da questa ha assunto, in diverse lingue, il significato di \"dono\" o \"capacit\u00e0\", adattando all'uso corrente il significato metaforico presente nella parabola."}
{"id": "8192367", "revid": "1341328", "url": "https://it.wikipedia.org/wiki?curid=8192367", "title": "Romagna Handball", "text": ""}
{"id": "8192379", "revid": "108557176", "url": "https://it.wikipedia.org/wiki?curid=8192379", "title": "Zuzela", "text": ""}
{"id": "8192392", "revid": "446353", "url": "https://it.wikipedia.org/wiki?curid=8192392", "title": "Rally Due Valli", "text": "Il Rally Due Valli \u00e8 un rally automobilistico che si tiene annualmente a Verona, ideato dall'Automobile Club Verona nel 1972. Fin dalla prima edizione \u00e8 una tappa del Campionato Italiano Rally."}
{"id": "8192402", "revid": "729019", "url": "https://it.wikipedia.org/wiki?curid=8192402", "title": "H\u00e9l\u00e8ne Sparrow", "text": "\u00c8 nota per il suo lavoro sul controllo del tifo in Polonia dopo la prima guerra mondiale e quindi alla guida di programmi nazionali di vaccinazione contro la difterite, la scarlattina, la febbre maculata e la febbre ricorrente in Polonia e Tunisia negli anni '60. \nBiografia.\nSparrow nacque da genitori polacchi il 5 giugno 1891 a Bohuslav, nel Governatorato di Kiev . I suoi genitori si sposarono nel 1890. Sua madre era X. Stefanska (nata nel 1870) e suo padre, Leopold Sparrow (nato nel 1860 circa), era un magistrato. Studi\u00f2 alla Facolt\u00e0 di Medicina di Kiev, ottenendo un diploma medico (cum laude) nel 1915. Consegu\u00ec una seconda laurea in medicina presso l'Universit\u00e0 di Poznan nel 1923 e consegu\u00ec il dottorato nel 1928 presso l'Universit\u00e0 di Varsavia. \nVita privata.\nSpos\u00f2 il barone Robert von Kuegelgen nel 1917, un chirurgo dell'esercito russo, con il quale ebbe una figlia, Marie Bogna Seiler von Kugelgen e del quale in seguito si separ\u00f2. Dopo il suo trasferimento a Tunisi, divenne cittadina francese, nel 1933. Nell'ottobre del 1933 spos\u00f2 Phillippe Germa, un agricoltore. \nDurante la seconda guerra mondiale, ospit\u00f2 a Tunisi, alcuni rifugiati francesi (tra cui Andr\u00e9 Gide) e disertori polacchi. Gide arriv\u00f2 nel dicembre 1942 mentre il territorio era occupato dalle truppe tedesche e italiane, rimanendo fino al maggio 1943, quando le forze francesi, britanniche e americane ripresero la citt\u00e0 e fu in grado di viaggiare ad Algeri. Durante questo periodo esso registr\u00f2 nel suo diario che Sparrow era presente o che aveva organizzato diversi pranzi per amici comuni all'interno della comunit\u00e0 francese; Gide raccont\u00f2 anche come Sparrow fosse sfuggita alla morte durante i bombardamenti. Il 1 gennaio 1943, mentre era nell'edificio, una bomba cadde nell'appartamento al piano terra dove Sparrow alloggiava con la famiglia Boutelleau, ma non esplose. Cinque giorni dopo, il 6 gennaio, le bombe distruttssero due case adiacenti.\nDurante l'ultimo ritiro francese da Tunisi, la coppia lasci\u00f2 la Tunisia per ritirarsi in Corsica. Mor\u00ec a Pietranera in Corsica nel 1970. \nCarriera accademica.\nNel 1915 face parte del gruppo di lavoro di controllo delle malattie epidemiche all'interno dell'esercito russo durante la prima guerra mondiale. Terminati i combattimenti, inizi\u00f2 a lavorare nelle cliniche di Dorpat (ora Tartu, Estonia), sotto la supervisione della professoressa Bylina, trasferendosi presto all'Istituto di batteriologia di Kiev come assistente di Wolodymyr Lindeman. Qui inizi\u00f2 i suoi studi sul tifo epidemico con Oleksii Krontovski e L. Polev. Nel 1920 si trasfer\u00ec a Varsavia per lavorare con Ludwik Rajchman, il direttore dell'Istituto statale di igiene. Nel 1922 fu nominata capo del servizio e poi nel 1928 divenne capo del servizio di vaccinazioni preventive, che permise l'organizzazione di campagne di vaccinazione e indagini su focolai di colera. Consegu\u00ec una seconda laurea in medicina presso l'Universit\u00e0 di Poznan nel 1923. Tra il 1921 e il 1933 lavor\u00f2 anche con Rudolf Weigl all'Universit\u00e0 di Leopoli sul tifo epidemico. Durante questo periodo partecip\u00f2 alla nascita di quattro laboratori di sanit\u00e0 pubblica nella Polonia orientale a beneficio delle persone ricollocate a seguito di cambiamenti ai confini nazionali, nonch\u00e9 nella supervisione di programmi su vasta scala di vaccinazione contro la difterite e la scarlattina nella regione di Varsavia, sostenuta da Robert Debr\u00e9. \nNel 1923, una sovvenzione della Societ\u00e0 delle Nazioni la port\u00f2 in Francia dove inizi\u00f2 la sua collaborazione permanente con l'Istituto Pasteur. Studi\u00f2 la tubercolosi con Albert Calmette e Camille Gu\u00e9rin a Lille, poi lavor\u00f2 con Jules Bordet a Bruxelles e anche con Am\u00e9d\u00e9e Borrel presso l'Istituto di Salute di Strasburgo. Nel 1924 fu di nuovo inviata in Francia per l'addestramento in microbiologia presso l'Istituto Pasteur e nel laboratorio di Alexandre Besredka. L\u00ec, durante la sua conferenza annuale sul tifo, incontr\u00f2 Charles Nicolle, evento che cambi\u00f2 il corso della sua vita. Nel 1925, l'Istituto Pasteur finanzi\u00f2 le sue ricerche con Charles Nicolle sul tifo epidemico in Tunisia. H\u00e9l\u00e8ne trascorse del tempo, tra il 1927 e 1928, presso l'Istituto Pasteur di Tunisi e continu\u00f2 i suoi test di vaccinazione contro il tifo usando iniezioni ripetute di piccole dosi di un ceppo attenuato. \nOttenne il suo primo incarico accademico nel 1928 come professore associato presso la Facolt\u00e0 di Medicina dell'Universit\u00e0 di Varsavia, presentando la sua tesi di dottorato su \"Probl\u00e8mes de la vaccination contre le typhus exanth\u00e9matique\" (\"I problemi delle vaccinazioni contro il tifo exanthematic\") e divenne successivamente docente di batteriologia. Contribu\u00ec alla formazione in microbiologia degli studenti e partecip\u00f2 attivamente alle societ\u00e0 mediche in Polonia e alla filiale di Varsavia della Soci\u00e9t\u00e9 de biologie francese negli anni '30. Nel 1931, fu inviata dal governo, insieme a Charles Nicolle, per studiare il tifo epidemico in Messico e Guatemala. Nel 1933 and\u00f2 con Nicolle a unirsi all'Istituto Pasteur di Tunisi come capo laboratorio e introdusse l'approccio Weigl per la produzione di vaccini. Le sue competenze nella cultura di laboratorio dei pidocchi fu essenziale per i progressi contro il tifo presso l'Istituto Pasteur, quelli fatti a Tunisi da sola e con altri. Ci\u00f2 includeva lo sviluppo di un vaccino, prove di insetticidi e isolamento di batteri che erano gli agenti causali del tifo e delle febbri simili al tifo. Dal 1935 lavor\u00f2 su un virus murino come potenziale base del vaccino anti-tifo e nel 1940 lei e Paul Durand svilupparono il vaccino anti-tifo Durand-Sparrow. Lavor\u00f2 anche alla coltivazione dell'agente della febbre maculata come preludio a un vaccino contro la febbre maculosa di Rocky Mountain. \nLe fu permesso di continuare a lavorare oltre l'et\u00e0 pensionabile obbligatoria presso l'Istituto Pasteur fino al 1961 come \"Chef de Service\", e dal 1949 fu il capo del servizio di vaccinazione contro la tubercolosi. Dal 1955 venne incaricata di lavorare sulla febbre ricorrente in Etiopia per l'Organizzazione mondiale della sanit\u00e0.\n\u00c8 stata autrice o coautrice di almeno 103 pubblicazioni scientifiche."}
{"id": "8192409", "revid": "1418004", "url": "https://it.wikipedia.org/wiki?curid=8192409", "title": "Premio Georg B\u00fcchner", "text": "Il Premio Georg B\u00fcchner (in tedesco: Georg-B\u00fcchner-Preis) \u00e8 il maggiore premio letterario tedesco. \n\u00c8 stato istituito nel 1923 dallo Stato popolare d'Assia in onore dello scrittore Georg B\u00fcchner e inizialmente premiava artisti che si erano distinti in un largo spettro di campi; dal 1951 \u00e8 puramente un premio letterario, gestito dalla Deutsche Akademie f\u00fcr Sprache und Dichtung (\"Accademia Tedesca per la Lingua e la Letteratura\").\nCollegamenti esterni.\n "}
{"id": "8192410", "revid": "110866259", "url": "https://it.wikipedia.org/wiki?curid=8192410", "title": "Yvan Goll", "text": "Biografia.\nFiglio di un rappresentante di tessuti di famiglia ebraica, morto quando lui aveva soltanto sei anni, Yvan Goll lascia il dipartimento dei Vosgi con la madre per andare a stabilirsi presso parenti a Metz, all'epoca citt\u00e0 tedesca, dove sua madre lo fa naturalizzare per facilitargli il percorso scolastico. Frequenta quindi gli studi di diritto alle universit\u00e0 di Strasburgo, Friburgo in Brisgovia et Monaco di Baviera, laureandosi nel 1912. Nel 1913, a Berlino, partecipa all'movimento espressionista e in un breve testo lirico, \"Le Canal de Panama\", descrive la lotta degli elementi contro l'uomo e l'eroica apertura del medesimo canale. Una nuova versione del medesimo testo, pubblicata nel 1918 si conclude in una chiave fortemente pessimistica.\nDal 1914 al 1919, per sfuggire alla guerra, ripara in Svizzera, dove milita con i suoi scritti nel gruppo pacifista raccolto attorno a Romain Rolland e Henri Guilbeaux. L\u00ec nel 1917 incontra Claire (Klara) Studer, nata Aischmann, giornalista e donna di lettere, divorziata dall'editore Heinrich Studer, che nel 1921 diventer\u00e0 sua moglie. A Zurigo, frequente Hans Arp, Tristan Tzara e Francis Picabia, e pubblica in particolare un grosso poema intitolato \"Le Requiem pour les morts de 1916\".\nTrasferitasi a Parigi nel 1919, la coppia si lega con scrittori e artisti come Andr\u00e9 Malraux, Fernand L\u00e9ger, Blaise Cendrars, Marc Chagall, Robert Delaunay e Claire Goldschmidt-Malraux. Nel 1920 Marcel Mihalovici compone la musica per \"M\u00e9lusine\", opera in 4 atti di Yvan Goll, la cui versione tedesca, datata 1924, sar\u00e0 ulteriormente messa in musica da Aribert Reimann e rappresentata a partire dal 1971. A Parigi Goll pubblica alcune antologie di poeti tedeschi e francesi e vive di traduzioni in tedesco (traducendo tra l'altro testi di Blaise Cendrars e l'Ulisse di James Joyce. Nel 1924 fonda la rivista \"Surr\u00e9alisme\" urtandosi con Andr\u00e9 Breton e la sua cerchia. Nel 1927 scrive il libretto di un'opera surrealista, \"Royal Palace\", messa in musica da Kurt Weill. Scrive inoltre la sceneggiatura della cantata \"Der Neue Orpheus\", sempre di Weill.\nIn Francia e Germania appaiono sue raccolte di poesie oltre a romanzi e saggi. La pi\u00f9 nota tra le sue opere teatrali ancora segnate dall'espressionismo \u00e8 \"Mathusalem ou l'\u00c9ternel Bourgeois\". Nelle canzoni di \"Jean sans Terre\" esprime la sua solitudine di uomo, di ebreo errante sballottato tra due culture. \u00c8 del 1929 il romanzo \"Sodome et Berlin\"\nDal 1939 al 1947, la coppia si rifugia negli Stati Uniti per sfuggire al nazismo, vivendo di giornalismo e letteratura. A partire dal 1943 Yvan Goll pubblica nella sua rivista \"H\u00e9misph\u00e8res\" e nelle omonime edizioni opere di Saint-John Perse, Aim\u00e9 C\u00e9saire, Breton, Alain Bosque, Henry Miller, Kurt Seligmann e giovani poeti americani.\nLa Leucemia, di cui soffre dal 1944, lo tiene in esilio lontano dalla Francia e l'esplosione della Bomba atomica gli ispira un'opera poetica in cui occupano un grande spazio le forze ctonie, l'Alchimia, la Cabala ebraica e la disintegrazione della materia. Al suo ritorno in Franca pubblica le sue raccolte di poesie e definisce il proprio concetto di arte, il \"R\u00e9isme\".\nMuore nel 1950 a 58 anni lasciando un testamento poetico \"Traumkraut (L'erba di sogno)\", che sar\u00e0 pubblicato dalla vedova Claire, oltre a numerose poesie inedite."}
{"id": "8192411", "revid": "295921", "url": "https://it.wikipedia.org/wiki?curid=8192411", "title": "Georg-B\u00fcchner-Preis", "text": ""}
{"id": "8192413", "revid": "74801", "url": "https://it.wikipedia.org/wiki?curid=8192413", "title": "Aimone di Savoia (vescovo di Sion)", "text": "Origine.\nAimone era il figlio terzogenito del Conte di Moriana e del Chiablese, Umberto I Biancamano e di Ancilia od Ancilla d'Aosta, come ci viene confermato dal documento n\u00b0 XXVII de \"Il conte Umberto I (Biancamano) e il re Ardoino: ricerche e documenti\".\nUmberto I Biancamano, secondo la cronaca di Giovanni d'Orville soprannominato \"Cabaret\", era figlio di un certo Beroldo di Sassonia, nipote di Ottone II di Sassonia, quindi il bisnonno di Biancamano altri non era che l'imperatore Ottone I. La madre era Caterina di Schiren o di Baviera.\nDi Ancilia d'Aosta non si conoscono esattamente gli ascendenti, ma sussistono diverse teorie:\nBiografia.\nAimone fu avviato alla vita ecclesiastica e divenne Prevosto (o abate) di San Maurizio d'Agauno.\nPoi, nel 1034 circa fu consacrato vescovo di Sion; il documento n\u00b0 XXVII de \"Il conte Umberto I (Biancamano) e il re Ardoino: ricerche e documenti\", ci conferma che nel 1040, Aimone era vescovo di Sion.\nNel 1046, secondo il documento n\u00b0 212 del \"Cartulaire de l'abbaye de Saint-Andr\u00e9-Le-Bas-de-Vienne\", Aimone vescovo di Sion (\"Domni Aimoni Sedunensis episcopi\") sottoscrisse una donazione assieme al fratello Amedeo (\"Domni Amedei comitis\").\nIl documento n\u00b0 XLI de \"Il conte Umberto I (Biancamano) e il re Ardoino: ricerche e documenti\", ci conferma che nel 1052, Aimone era ancora vescovo di Sion, in quanto come tale fece una donazione alla chiesa di Sion.\nAimone viene citato in un ultimo documento, nel 1054.\nUn necrologio dei \"Documents relatifs \u00e0 l\u00b4histoire du Vallais, Tome I (300-1255)\" (non consultato) riporta la morte di Aimone al 13 luglio. senza precisare l'anno."}
{"id": "8192416", "revid": "295921", "url": "https://it.wikipedia.org/wiki?curid=8192416", "title": "Premio B\u00fcchner", "text": ""}
{"id": "8192438", "revid": "108557799", "url": "https://it.wikipedia.org/wiki?curid=8192438", "title": "Ginnasio liceo moderno", "text": ""}
{"id": "8192439", "revid": "834", "url": "https://it.wikipedia.org/wiki?curid=8192439", "title": "Victorious (album)", "text": ""}
{"id": "8192442", "revid": "1543377", "url": "https://it.wikipedia.org/wiki?curid=8192442", "title": "Esperimento di Fizeau", "text": "L\u2019esperimento di Fizeau fu condotto da Hippolyte Fizeau nel 1851 per misurare le velocit\u00e0 relativa della luce nell'acqua, quando questa \u00e8 mantenuta in movimento a velocit\u00e0 costante. Fizeau utilizz\u00f2 una speciale disposizione dell'interferometro per misurare l'effetto del movimento di un mezzo ottico sulla velocit\u00e0 della luce.\nSecondo le teorie prevalenti all'epoca, la luce che viaggia attraverso un mezzo mobile sarebbe trascinata dal mezzo, in modo che la velocit\u00e0 misurata della luce sarebbe una semplice somma della sua velocit\u00e0 \"attraverso\" il mezzo pi\u00f9 la velocit\u00e0 \"del\" mezzo. Fizeau ha effettivamente rilevato un effetto trascinante, ma l'entit\u00e0 dell'effetto che ha osservato era molto pi\u00f9 basso del previsto. I suoi risultati apparentemente supportarono l'ipotesi di parziale trascinamento dell'etere di Fresnel, una situazione sconcertante per la maggior parte dei fisici. Pass\u00f2 pi\u00f9 di mezzo secolo prima che si sviluppasse una spiegazione soddisfacente dell'inattesa misurazione di Fizeau con l'avvento della teoria della relativit\u00e0 speciale di Albert Einstein. Einstein in seguito ha sottolineato l'importanza dell'esperimento per la relativit\u00e0 speciale, in cui corrisponde alla formula relativistica della composizione delle velocit\u00e0, approssimata per piccole velocit\u00e0.\nAnche se nella letteratura scientifica \u00e8 indicato come \"l'esperimento\" Fizeau, questo non fu l'unico compiuto, anzi, Fizeau era uno sperimentatore attivo che ha effettuato una grande variet\u00e0 di differenti esperimenti per misurare la velocit\u00e0 della luce in varie situazioni.\nDisposizione sperimentale.\nUna rappresentazione altamente semplificata dell'esperimento di Fizeau del 1851 \u00e8 presentata in Fig. 2. La luce in arrivo viene divisa in due fasci da uno splitter di fascio (BS) e fatta passare attraverso due colonne d'acqua che scorrono in direzioni opposte. I due raggi vengono quindi ricombinati per formare un modello di interferenza che pu\u00f2 essere interpretato da un osservatore.\nLa disposizione semplificata illustrata in Fig. 2 avrebbe richiesto l'uso della luce monocromatica, che avrebbe consentito solo lievi frange. A causa della breve lunghezza della coerenza della luce bianca, l'uso della luce bianca avrebbe richiesto di abbinare i percorsi ottici a un grado di precisione impraticabile, e l'apparato sarebbe stato estremamente sensibile alle vibrazioni, ai cambiamenti di movimento e agli effetti della temperatura.\nD'altra parte, l'apparato reale di Fizeau, illustrato nella Figura 3 e nella Figura 4, \u00e8 stato impostato come un interferometro a percorso comune. Ci\u00f2 garantiva che i raggi opposti passassero attraverso percorsi equivalenti, in modo che le frange si formassero prontamente anche quando si utilizza il sole come fonte di luce.\nIl doppio transito della luce aveva lo scopo di aumentare la distanza percorsa nel mezzo in movimento e di compensare ulteriormente qualsiasi differenza accidentale di temperatura o pressione tra i due tubi, da cui potrebbe derivare uno spostamento delle frange, che potrebbe sommarsi allo spostamento che il solo movimento avrebbe prodotto; e quindi hanno reso incerta l'osservazione.\n- \"Fizeau\" \nIl raggio di luce proveniente dalla sorgente \"S \u2032\" viene diviso da un beam splitter \"G\" ed \u00e8 collimato in un raggio parallelo dalla lente \"L.\" Dopo aver superato le aperture \"O\" 1 e \"O\" 2, i due raggi di luce viaggiano attraverso i tubi \"A\" 1 e \"A\" 2, nei i quali scorre acqua in direzioni opposte, come mostrato dalle frecce. I raggi si riflettono su uno specchio \"m\" nel fuoco dell'obiettivo \"L \u2032\", in modo che un raggio si propaga sempre con il flusso d'acqua a favore, e l'altro raggio viaggia sempre in direzione opposta all'acqua. Dopo essere passati in direzioni opposte attraverso i due tubi, entrambi i raggi si riuniscono in \"S\", dove producono frange di interferenza che possono essere visualizzate attraverso l'oculare. La figura di interferenza che viene prodotta sull'oculare pu\u00f2 essere analizzata per determinare la velocit\u00e0 della luce che viaggia lungo ciascun braccio del tubo.\nCoefficiente di trascinamento di Fresnel.\nSupponiamo che l'acqua scorra nei tubi con velocit\u00e0 \"v\". Secondo la teoria non relativistica dell'etere luminifero, la velocit\u00e0 della luce dovrebbe essere maggiore quando \u00e8 \"trascinata\" dall'acqua e minore quando \"incontra\" la resistenza dell'acqua. La velocit\u00e0 risultante del fascio di luce dovrebbe essere la semplice somma algebrica della sua velocit\u00e0 \"attraverso\" l'acqua pi\u00f9 la velocit\u00e0 \"dell'acqua.\"\nCosicch\u00e9, se \"n\" \u00e8 l' indice di rifrazione dell'acqua, \"c / n\" \u00e8 la velocit\u00e0 della luce nell'acqua ferma, la velocit\u00e0 prevista della luce \"w\" in un braccio sarebbe\nla velocit\u00e0 prevista nell'altro braccio sarebbe\nQuindi la luce che viaggia in direzione opposta al flusso d'acqua dovrebbe essere pi\u00f9 lenta della luce che viaggia nello stesso verso del flusso d'acqua.\nIl modello di interferenza tra i due raggi, quando la luce giunge all'oculare dell'osservatore, dipende dai tempi di transito nei due percorsi e pu\u00f2 essere utilizzato per calcolare la velocit\u00e0 della luce nei due bracci, in funzione della velocit\u00e0 dell'acqua.\nFizeau trov\u00f2 questa formula\nIn altre parole, la luce sembrava essere trascinata dall'acqua, ma l'entit\u00e0 del trascinamento era molto pi\u00f9 bassa del valore previsto dalla teoria.\nL'esperimento di Fizeau costrinse i fisici ad accettare la validit\u00e0 empirica di una insoddisfacente e vecchia teoria di Augustin-Jean Fresnel (1818) che era stata utilizzata per spiegare un esperimento del 1810 di Arago, si constatava che un mezzo che si muove attraverso l'etere stazionario trascina la luce che lo attraversa, non completamente, ma solo con una frazione della velocit\u00e0 del mezzo, e il coefficiente di trascinamento \"f\" \u00e8 dato da\nNel 1895, Hendrik Lorentz predisse l'esistenza di un termine aggiuntivo a causa della dispersione:\nIn seguito si \u00e8 scoperto che il coefficiente di trascinamento di Fresnel \u00e8 effettivamente conforme alla formula di composizione delle velocit\u00e0 in campo relativistico, vedi la sezione Derivazione in relativit\u00e0 speciale.\nRepliche dell'esperimento.\nAlbert A. Michelson ed Edward W. Morley (1886) replicarono l'esperimento di Fizeau con una maggiore precisione, affrontando con diverse precauzioni l'esperimento originale di Fizeau, criticato per i seguenti punti: (1) Le possibili deformazioni dei componenti ottici nell'apparato potevano causare spostamenti accidentali di frange ; (2) le osservazioni furono affrettate, poich\u00e9 il flusso pressurizzato dell'acqua dur\u00f2 solo poco tempo; (3) il profilo del flusso laminare dell'acqua che scorreva attraverso i tubi di piccolo diametro utilizzati da Fizeau comportava che erano disponibili solo le parti centrali per il raggio di luce, con conseguenti frange poco intense; (4) vi erano anche incertezze sella determinazione della portata d'acqua attraverso il diametro dei tubi. Michelson ridisegn\u00f2 l'apparato di Fizeau con tubi di diametro maggiorato e un grande serbatoio che forniva per tre minuti un flusso d'acqua costante. Il suo design dell'interferometro a percorso comune forniva anche una compensazione automatica della lunghezza del percorso, in modo tale che le frange con la luce bianca sarebbero state immediatamente visibili non appena gli elementi ottici fossero stati allineati. Dal punto di vista toplogico, il percorso della luce era quello di un interferometro di Sagnac con un numero pari di riflessi in ciascun percorso della luce. Questa disposizione offriva il vantaggio di avere frange estremamente stabili che, al primo ordine, erano completamente insensibili a qualsiasi movimento dei componenti ottici. La stabilit\u00e0 era talmente alta che era possibile inserire una lastra di vetro a h o addirittura tenere un fiammifero acceso sul tragitto della luce senza spostare il centro del sistema di frange. Utilizzando questo apparato, Michelson e Morley furono in grado di confermare completamente i risultati di Fizeau non solo in acqua, ma anche in aria.\nAltri esperimenti vennero eseguiti da Pieter Zeeman nel 1914-1915. Utilizzando una versione ingrandita dell'apparato di Michelson collegato direttamente al condotto principale dell'acquedotto di Amsterdam, Zeeman \u00e8 stato capace di eseguire misurazioni estese nello spettro visibile con luce monocromatica partendo dal violetto (4358 \u00c5) fino al rosso (6870 \u00c5) per confermare il coefficiente modificato di Lorentz. Nel 1910, Franz Harress utilizz\u00f2 un dispositivo \"rotante\" e conferm\u00f2 il coefficiente di trascinamento di Fresnel, pur notando un \"errore sistematico\" nei dati, che in seguito si \u00e8 rivelato essere l'effetto di Sagnac.\nIn seguito a questi primi esperimenti ne sono stati effettuati molti altri per misurare tali coefficienti di trascinamento in una variet\u00e0 di materiali con indice di rifrazione diverso, spesso in combinazione con l'effetto Sagnac. Ad esempio, in esperimenti che utilizzano laser ad anello insieme a dischi rotanti, o in esperimenti interferometrici a neutroni. Oltre al trascinamento di Fresnel, si \u00e8 potuto osservato anche un effetto di trascinamento trasversale, ovvero quando il mezzo si muove perpendicolarmente rispetto alla direzione della luce incidente.\nEsperimento di Hoek.\nUna conferma indiretta del coefficiente di trascinamento di Fresnel fu fornita da Martin Hoek (1868). Il suo apparato era simile a quello di Fizeau, ma nella sua versione solo uno dei bracci conteneva acqua ed era immobile, e l'altro braccio era in aria. Se l'esperimento \u00e8 visto da un osservatore solidale con l'etere, la Terra e quindi l'acqua, \u00e8 in movimento. Quindi i seguenti tempi di viaggio di due raggi di luce che viaggiano in direzioni opposte sono stati calcolati da Hoek (trascurando la direzione trasversale, vedi immagine): \nCome si pu\u00f2 vedere dalle formule, i tempi di percorrenza non sono gli stessi, il che dovrebbe essere confermato da uno spostamento delle interferenze. Tuttavia, se il coefficiente di trascinamento di Fresnel viene applicato all'acqua nel riferimento eterico, la differenza del tempo di percorrenza (al primo ordine in \"v / c\" ) si annulla. Utilizzando diverse configurazioni Hoek ottenne effettivamente un risultato nullo, confermando il coefficiente di trascinamento di Fresnel. (Un esperimento simile che prevede la possibilit\u00e0 di \"proteggere\" dal vento eterico \u00e8 l' esperimento Hammar ).\nNella particolare versione dell'esperimento mostrato qui, Hoek utilizz\u00f2 un prisma \"P\" per disperdere la luce in uno spettro passando attraverso un collimatore \"C\" prima di entrare nell'apparato. Con l'apparato orientato parallelamente all'ipotetico vento di etere, Hoek aveva calcolato che la luce in un ramo del circuito fosse in ritardo di 7/600\u00a0mm rispetto all'altro. Laddove questo ritardo rappresentava un numero intero di lunghezze d'onda, si dovevano formare interferenze costruttive; dove questo ritardo diventava un numero semi-intero di lunghezze d'onda, l'interferenze diventavano distruttive. Senza trascinamento, si aspettava era che lo spettro osservato fosse continuo con l'apparato orientato trasversalmente al vento eterico e che fosse a bande con l'apparato orientato parallelamente al vento eterico. I risultati sperimentali furono effettivamente completamente negativi.\nControversie.\nNonostante l'ipotesi di Fresnel avesse un successo empirico nello spiegare i risultati di Fizeau, molti importanti esponenti in questo campo, tra cui Fizeau stesso (1851), \u00c9leuth\u00e8re Mascart (1872), Ketteler (1873), Veltmann (1873) e Lorentz (1886) furono uniti nel considerare l'ipotesi di trascinamento parziale dell'etere di Fresnel basata su motivi teorici scarsamente consistenti. Alcuni studiosi fecero esperimenti per mostrare quanto dovesse essere strano il comportamento dell'etere: Veltmann (1870) dimostr\u00f2 che la formula di Fresnel implica che l'etere dovrebbe essere trascinato con velocit\u00e0 diverse per diversi colori della luce, poich\u00e9 l'indice di rifrazione dipende dalla lunghezza d'onda; Mascart (1872) ha dimostrato un risultato simile per la luce polarizzata che viaggia attraverso un mezzo birifrangente. In altre parole, l'etere deve essere in grado di sostenere diversi movimenti allo stesso tempo.\n Fizeau non rimase soddisfatto per il risultato ottenuto del suo esperimento, lo si deduce facilmente nella conclusione del suo rapporto: Il successo dell'esperimento mi sembra rendere necessaria l'adozione dell'ipotesi di Fresnel, o almeno la legge che ha trovato per l'espressione dell'alterazione della velocit\u00e0 della luce per l'effetto del movimento di un corpo; poich\u00e9 sebbene quella legge trovata vera possa essere una prova molto forte a favore dell'ipotesi di cui \u00e8 solo una conseguenza, forse la concezione di Fresnel pu\u00f2 apparire cos\u00ec straordinaria, e per certi aspetti cos\u00ec difficile, da ammettere, che saranno necessario altre prove e un esame approfondito da parte dei teorici prima di adottarla come espressione dei fatti reali del caso. Nonostante l'insoddisfazione della maggior parte dei fisici per l'ipotesi di trascinamento parziale dell'etere di Fresnel, le repliche e i miglioramenti apportati al suo esperimento ( vedi sezioni sopra ) da parte di altri scienziati, hanno sempre confermato i suoi risultati con precisione sempre maggiore .\nOltre ai problemi dell'ipotesi di trascinamento parziale dell'etere, un altro grosso problema sorse con l'esperimento di Michelson-Morley (1887). Nella teoria di Fresnel, l'etere \u00e8 quasi stazionario, quindi l'esperimento avrebbe dovuto dare un risultato positivo. Tuttavia, il risultato di questo esperimento \u00e8 stato negativo. Dal punto di vista dei modelli sull'etere a quel tempo, la situazione sperimentale era contraddittoria: da un lato, l'aberrazione della luce, l'esperimento di Fizeau e la ripetizione di Michelson e Morley nel 1886 sembravano sostenere il trascinamento parziale dell'etere. D'altra parte, l'esperimento di Michelson-Morley del 1887 sembr\u00f2 dimostrare che l'etere \u00e8 a riposo rispetto alla Terra, supportando apparentemente l'idea di trascinamento completo dell'etere (vedi ipotesi di trascinamento dell'etere). Quindi il successo stesso dell'ipotesi di Fresnel nello spiegare i risultati di Fizeau ha contribuito a portare a una crisi teorica, che non \u00e8 stata risolta fino allo sviluppo della teoria della relativit\u00e0 speciale.\nL'interpretazione di Lorentz.\nNel 1892, Hendrik Lorentz propose una modifica del modello di Fresnel, in cui l'etere rimane completamente immobile. Con i suoi studi riusc\u00ec a ricavare il coefficiente di trascinamento di Fresnel come risultato di un'interazione tra l'acqua in movimento con un etere non trascinato. Tra i risultati interessanti mostr\u00f2 inoltre che il passaggio dall'uno all'altro sistema di riferimento poteva essere semplificato usando una variabile temporale ausiliaria che chiamava \"ora locale\" :\nNel 1895, Lorentz spieg\u00f2 pi\u00f9 in generale il coefficiente di Fresnel basato sul concetto di ora locale. Tuttavia, la teoria di Lorentz aveva lo stesso problema fondamentale di Fresnel: un etere stazionario contraddiceva l'esperimento di Michelson-Morley . Cos\u00ec nel 1892 Lorentz propose che i corpi in movimento si contrassero nella direzione del moto ( ipotesi di contrazione di FitzGerald-Lorentz, poich\u00e9 gi\u00e0 George FitzGerald era arrivato nel 1889 a questa conclusione). Le equazioni che ha usato per descrivere questi effetti sono stati ulteriormente sviluppati da lui fino al 1904. Queste sono ora chiamate trasformazioni di Lorentz in suo onore e sono identiche nella forma alle equazioni che Einstein avrebbe successivamente derivato dai primi principi. A differenza delle equazioni di Einstein, tuttavia, le trasformazioni di Lorentz erano rigorosamente \"ad hoc\", la loro unica giustificazione era che matematicamente funzionavano.\nDerivazione dalla relativit\u00e0 ristretta.\nEinstein mostr\u00f2 come le equazioni di Lorentz potessero essere derivate come il risultato logico di un insieme di due semplici postulati iniziali. Inoltre Einstein riconobbe che il concetto di etere stazionario e' superfluo nella relativit\u00e0 speciale e che la trasformazione di Lorentz riguarda la natura dello spazio e del tempo. Insieme al problema del magnete mobile e del conduttore, gli esperimenti di deriva dell'etere negativo e l'aberrazione della luce, l'esperimento Fizeau \u00e8 stato uno dei principali risultati sperimentali che hanno plasmato il pensiero di Einstein sulla relativit\u00e0. Robert S. Shankland ha riportato alcune conversazioni con Einstein, in cui Einstein ha sottolineato l'importanza dell'esperimento Fizeau:\nContinu\u00f2 a dire che i risultati sperimentali che lo avevano maggiormente influenzato erano le osservazioni di aberrazione stellare e le misurazioni di Fizeau sulla velocit\u00e0 della luce nell'acqua in movimento. \"Erano sufficienti\", ha detto.\nMax von Laue (1907) ha dimostrato che il coefficiente di trascinamento di Fresnel pu\u00f2 essere facilmente visto come conseguenza naturale della formula relativistica per l'composizione delle velocit\u00e0. Ecco alcuni passaggi per arrivare a questo risultato:\nL'esperimento di Fizeau supporta chiaramente il caso unidimensionale della formula di composizione della velocit\u00e0 di Einstein."}
{"id": "8192449", "revid": "782150", "url": "https://it.wikipedia.org/wiki?curid=8192449", "title": "Matrimonio Mauritano", "text": "Il Matrimonio Mauritano \u00e8 un'autentica cerimonia nuziale, celebrata secondo la tradizione delle genti sulcitane. Si tiene a Santadi, nel sud-ovest della Sardegna, ogni anno, la prima domenica del mese di agosto.\nSi tratta del pi\u00f9 importante matrimonio della tradizione in Sardegna, insieme all'Antico Sposalizio Selargino e a 'S\u2019Antigu Isposongiu' di Busachi.\nStoria del Matrimonio Mauritano.\nNegli anni '60 del secolo 1900 un gruppo di giovani santadesi ebbe l'idea di riproporre una celebrazione matrimoniale basata sui riti di un tempo, che oramai stavano cadendo in disuso. Ispirandosi anche al Matrimonio Selargino, crearono il Matrimonio Mauritano, in lingua sarda 'Sa Coia Maurreddina'. L'appellativo 'Mauritano' fu scelto perch\u00e9 fin dai tempi antichi le genti del Sulcis erano chiamate proprio 'maurreddinus'. La prima edizione si tenne nel mese di giugno del 1968. A partire dal 1976, per venire incontro al rientro dei santadesi emigrati e per intercettare maggiori flussi turistici, l'evento fu spostato alla prima domenica d'agosto: da allora la data \u00e8 rimasta immutata.\nLa cerimonia si tiene a Santadi per rievocare l'importanza che il paese aveva fin dal Medioevo. La villa di Santadi costituiva, insieme a Tratalias, una delle due Cappellanie del Sulcis, nelle quali venivano celebrati i Sacramenti, tra cui i matrimoni: nella Chiesa di San Nicola affluivano persone da tutti i furriadroxius del territorio.\nL'evento \u00e8 oggi organizzato dalla Pro Loco di Santadi, dal Comune di Santadi e da molte altre associazioni e semplici cittadini del paese sulcitano. Nel 2018 si \u00e8 tenuta la cinquantesima edizione, con gli sposi Gessica Garau e Michele Arceri.\nPerch\u00e9 Mauritano?\nLa scelta di chiamare 'Mauritano' il matrimonio tradizionale santadese, come detto in precedenza, deriva dall'appellativo in lingua sarda \"maurreddinus\", in italiano mauritani, il nome con cui le genti del Sulcis erano note fin dall'antichit\u00e0. \nSecondo una teoria basata su fonti storiche come il Bellum Vandalicum di Procopio, la derivazione sarebbe da \"Mauri\", abitanti della romana Mauretania, corrispondente ai territori settentrionali degli odierni Stati dell'Algeria e del Marocco. In base a questa teoria, all'epoca dell'invasione vandalica della Sardegna e del Nord Africa, nel VI secolo d.C., alcuni di questi \"Mauri\" sarebbero stati trasferiti nel Sud-Ovest dell'isola. Da allora i sardi avrebbero preso a chiamare \"Maureddinus\" gli abitanti di questa parte della Sardegna.\nSecondo un'altra teoria sarebbe per\u00f2 \"Meureddinus\" l'appellativo corretto con cui erano noti gli abitanti del sud-ovest sardo, dal termine sardo \"meurra\" (merlo), per via del colore scuro degli abiti, quindi si dovrebbe parlare di \"Coia Meureddina\".\nIl matrimonio secondo le antiche tradizioni.\nIl matrimonio ha sempre avuto grande importanza presso le comunit\u00e0 rurali: si trattava di un'occasione di festa familiare e paesana e di incontro con parenti, amici e conoscenti. In genere il rito si celebrava la domenica, e gi\u00e0 il luned\u00ec si riprendeva il duro lavoro nei campi e nelle mansioni domestiche."}
{"id": "8192451", "revid": "834", "url": "https://it.wikipedia.org/wiki?curid=8192451", "title": "Non uccidere (film)", "text": ""}
{"id": "8192455", "revid": "1442080", "url": "https://it.wikipedia.org/wiki?curid=8192455", "title": "Anthony Riches", "text": " \nLaureato in studi militari all'Universit\u00e0 di Manchester, \u00e8 autore delle saghe \"L'impero\" e \"The Centurions\"; la prima, edita in Italia dalla Newton Compton Editori, ha come protagonista Marco Valerio Aquila, ed \u00e8 ambientata a partire dal regno di Commodo, mentre l'altra \u00e8 invece inedita in Italia, ed \u00e8 ambientata poco dopo la morte di Nerone. Il suo primo romanzo \u00e8 uscito nel 2009, ma invero lo ha tenuto nel cassetto per almeno dieci anni. Vive nell'Hertfordshire con la moglie e i suoi tre figli.\nOpere.\n\"The Centurions\".\nRiches ha anche realizzato, nel 2018, un \"omnibus\" chiamato \"Centurion: Codex Batavi\", un libro di 40 pagine che include tre graphic novel di 8 pagine ciascuna (illustranti i prologhi dei tre libri della trilogia), sei bozzetti dei personaggi che si allineano con la versione scritta dell'autore, e una breve storia ambientata negli ultimi tempi della trilogia."}
{"id": "8192460", "revid": "124699462", "url": "https://it.wikipedia.org/wiki?curid=8192460", "title": "D\u00e1vid Strelec", "text": "Caratteristiche tecniche.\nDi ruolo centravanti, dispone di una buona fisicit\u00e0 e senso del gol, e pu\u00f2 giocare sia al centro di un tridente che affiancato da un altro attaccante con caratteristiche complementari alle sue. Di piede mancino, grazie alla sua bravura a muoversi in area di rigore, spesso riesce ad anticipare i suoi marcatori. Nonostante la mole considerevole ha un buon passo, sa attaccare bene gli spazi ed \u00e8 difficile da fermare quando parte in progressione per via della sua corporatura. Abile a segnare dal limite dell\u2019area, su calcio di punizione o su rigore, dispone di ottima tecnica, mostrandosi abile a dribblare nello stretto, oltre ad avere un buon primo controllo, che gli permette di superare il difensore avversario. Rapido e freddo nell'esecuzione negli ultimi metri, cerca frequentemente la conclusione e ama partecipare al gioco indietreggiando sulle trequarti e favorendo gli inserimenti dei compagni, oltre a essere aggressivo in pressing. Si distingue anche per la pericolosit\u00e0 nel gioco aereo, in cui si fa valere grazia alla sua altezza e al tempo nello stacco.\nCarriera.\nClub.\nCresciuto nel settore giovanile dello , ha esordito in prima squadra il 5 agosto 2018 disputando l'incontro del campionato slovacco vinto 2-1 contro lo .\nIl 31 agosto 2021 viene acquistato dallo grazie ad uno scambio che porta Samuel Mraz alla squadra slovacca. Il 25 settembre seguente esordisce con gli spezzini (oltrech\u00e9 in massima serie) in occasione della sconfitta per 1-2 contro il . Il 16 ottobre segna il suo primo gol in Serie A nel successo per 2-1 contro la Salernitana, alla prima gara da titolare.\nNazionale.\nDopo avere rappresentato le selezioni giovanili slovacche, nel marzo 2021 ha ricevuto la sua prima convocazione in nazionale maggiore, con cui ha esordito il 24 ha esordito il 24 del mese stesso in occasione del pareggio per 0-0 contro . Tre giorni dopo realizza il suo primo gol con la massima selezione slovacca in occasione del 2-2 contro .\nPochi mesi dopo viene inserito nei pre convocati per Euro 2020, ma \u00e8 costretto a rinunciare alla convocazione per via di un infortunio.\nStatistiche.\n\"Statistiche aggiornate al 29 ottobre 2019\"."}
{"id": "8192461", "revid": "458786", "url": "https://it.wikipedia.org/wiki?curid=8192461", "title": "David Strelec", "text": ""}
{"id": "8192462", "revid": "124717738", "url": "https://it.wikipedia.org/wiki?curid=8192462", "title": "Veronica Gatto", "text": "Biografia.\nNata a Velletri, da madre romana e padre siciliano, si laurea in scienze della comunicazione presso l'Universit\u00e0 Roma 3.\nTra il 1996 e il 2000 collabora con la Valtur nei villaggi turistici in qualit\u00e0 di hostess e animatrice turistica. Nel 2002 si esibisce come cantante presso il locale Smaila's di Roma. Collabora in seguito come cantante con Jerry Cal\u00e0 e con il maestro Guido Lembo presso il locale \"Anema e Core\" di Capri. Nel 2004 \u00e8 finalista del Festival di Castrocaro.\nLavora come testimonial in alcuni spot pubblicitari della Dove e della Valtur e interpreta, come modella, l\u2019Italia, in un videoclip destinato al mercato cinese.\nNel 2006 debutta in RAI nel programma \"Domenica In\" nella rubrica \"30 contro 1\" condotta da Massimo Giletti, intervistando Bruno Vespa, Katia Ricciarelli, Gigi Proietti, Pier Ferdinando Casini e Nino Frassica. Collabora in seguito in diversi programmi RAI (Festa Italiana, \"Unomattina\", \"Linea Verde\"), prima come collaboratrice ai testi e poi come inviata. Nel 2011 conduce la rubrica \"Italia in Bici\" all'interno del programma \"Unomattina\" e l'anno seguente come conduttrice della rubrica \"Italia Low Cost\" sempre all'interno di \"Unomattina\".\nNel 2012 arriva al grande pubblico con la conduzione di \"Easy Driver\", storico programma della RAI di divulgazione di informazioni riguardanti territorio e motori. Gatto conduce il programma per sei anni fino al 2018 affiancata da diverse colleghe (Sofia Bruscoli, Roberta Morise, Metis Di Meo). Nel 2013 conduce insieme a Ezio Di Flaviano il programma in diretta su Rai Sport 1 \"Galeno\", format di informazione sulla medicina e lo sport. Nello stesso anno \u00e8 testimonial \"Telethon\" su Rai Uno nel programma condotto da Fabrizio Frizzi. Contemporaneamente conduce molti eventi e manifestazioni nazionali ed internazionali tra le quali \"Vinitaly\" e collaborando con le societ\u00e0 del gruppo Armando Testa con la mansione di responsabile nella direzione di risorse umane nell'organizzazione di eventi e manifestazioni per case automobilistiche. Dal 2014 \u00e8 inviata del programma \"La vita in diretta\" su Rai Uno e nel 2015 \u00e8 opinionista del programma \"Torto o Ragione\" su Rai Uno condotto da Monica Leofreddi. Nel 2019 \u00e8 concorrente del programma comic show \"Stasera tutto \u00e8 possibile\" condotto da Stefano De Martino su Rai Due."}
{"id": "8192465", "revid": "76963", "url": "https://it.wikipedia.org/wiki?curid=8192465", "title": "Thomas Arthur Rickard", "text": "Annoverato tra i massimi esperti nel campo dell'industria mineraria, ebbe un'influenza alquanto significativa nel corso degli anni per le successive generazioni di minatori; ci\u00f2 lo si ebbe anche grazie alla sua intensa attivit\u00e0 editoriale e alla gran quantit\u00e0 di articoli di giornale e articoli di apertura (diffusi soprattutto tra i paesi anglofoni) redatti da Rickard stesso e pubblicati sulle principali riviste e sui giornali specializzati. Assai fiorente fu anche la sua attivit\u00e0 di scrittore, pubblicando libri di grande successo che contribuiranno a renderlo negli anni un punto di riferimento fondamentale nella mineralogia.\nBiografia.\nThomas Arthur Rickard nacque nel quartiere Pertusola di Crotone (dove sorge l'omonima area industriale) il 29 agosto 1864 da Thomas Rickard (Porthtowan, 1834 - Wimbledon, 2 novembre 1916) e Octavia Rachel Forbes (Bridstow, 2 maggio 1837 - Wandsworth, 1879), entrambi ingegneri minerari provenienti da Illogan, in Cornovaglia, ma che allora si trovarono nella cittadina calabrese.\nIl 21 dicembre 1898 convol\u00f2 a nozze con Marguerite Lydia Rickard (1877-1955) a Denver, nel Colorado, con protocollo n\u00b0. 23183. Dal loro matrimonio nacquero due figli: Thomas Jr. (1901\u20131919) e John (1904\u20131979).\nCarriera.\nGli studi e l'attivit\u00e0.\nMandato inizialmente a studiare nell'allora Russia zarista fece poi ritorno in Inghilterra, sua terra d'origine, dove frequent\u00f2 il Queen's College di Taunton, nel Somerset. Nel 1881 si iscrisse all'Universit\u00e0 di Londra, ma l'anno successivo pass\u00f2 alla Royal School of Mines dove si laure\u00f2 nel 1885, divenendo anche \"membro associato\" della scuola.\nNel 1885 part\u00ec per gli Stati Uniti, dove ottenne il suo primo impiego in campo minerario come saggiatore per conto di una societ\u00e0 britannica operante a Idaho Springs, nel Colorado.\nNel 1886 fu vicedirettore della societ\u00e0 California Gold Mining Co., sempre operante nel Colorado; nel 1887 assunse poi il ruolo di direttore della Union Gold Mine, un sito minerario di San Andreas, in California. Due anni pi\u00f9 tardi, come consulente, ispezion\u00f2 diverse miniere in Inghilterra, Australia e nelle Alpi francesi, dove in quest'ultima si occup\u00f2 in particolare delle miniere di piombo e d'argento.\nTra il 1889 e il 1902 Rickard percorse oltre 35.000 miglia all'anno, riscuotendo grande successo nelle sue numerose attivit\u00e0 di consulenza effettuate in giro per il mondo; basti pensare che nella sola Australia esamin\u00f2 da solo oltre 85 miniere. Ritornato in Colorado, venne nominato \"State Geologist\" dal governatore Albert Wills McIntire nel 1896 e riconfermato nella carica anche dai successivi governatori Alva Adams e Charles Spalding Thomas.\nCarriera editoriale e scrittore.\nParallelamente alle sue attivit\u00e0 di ingegnere e consulente, oltre che di scrittore (in quegli anni infatti ebbe gi\u00e0 all'attivo un paio di libri pubblicati), Rickard intraprese anche la carriera editoriale nel 1903 diventando caporedattore della rivista \"Engineering and Mining Journal\", con sede a New York. Nel 1905 acquis\u00ec la \"Mining and Scientific Press\", rivista con sede a San Francisco, assumendone la direzione l'anno successivo, nel 1906; quell'anno fu per\u00f2 tragicamente noto anche per il devastante terremoto del 18 aprile che colp\u00ec la citt\u00e0 di San Francisco, causando anche l'incendio che bruci\u00f2 e distrusse completamente la sede editoriale del periodico. L'allora sindaco di Berkeley, il repubblicano Tom Rickard (cugino di Thomas Arthur), venne in soccorso al suo parente in difficolt\u00e0 offrendogli la possibilit\u00e0 di utilizzare la stamperia del quotidiano locale \"Berkeley Reporter\" come sede temporanea della rivista, utilizzando il formato lenzuolo come modalit\u00e0 di stampa. Al fine di garantirne la continuit\u00e0, Rickard decise di spedire le varie copie della rivista ai suoi abbonati per corrispondenza.\nNel 1909 lasci\u00f2 la direzione del \"Mining and Scientific Press\" per approdare al \"Mining Magazine\" di Londra in qualit\u00e0 di editorialista, dove fu autore di numerosi articoli ed editoriali, nonch\u00e9 scrittore di libri di grande successo nel corso degli anni come \"Man and Metals\" (1932), \"A History of American Mining\" (1932), \"Retrospect\" (1937) e \"The Romance of Mining\" (1944).\nNel 1915 fece nuovamente ritorno negli Stati Uniti, dove riprese il precedente ruolo di direttore responsabile del \"Mining and Scientific Press\"; nel 1922 il periodico venne acquistato dalla \"Engineering and Mining Journal\", dove Rickard pot\u00e9 proseguire la sua attivit\u00e0 anche in qualit\u00e0 di editorialista.\nNel 1925 lasci\u00f2 il giornale e il mondo dell'editoria per dedicarsi esclusivamente alla sua attivit\u00e0 di scrittore.\nA causa di una grave forma di insufficienza renale, Thomas Arthur Rickard si spense all'et\u00e0 di 89 anni nella sua casa situata al n\u00b0. 2620 Lansdowne Road a Oak Bay, nella Columbia Britannica, il 15 agosto 1953. Il suo corpo venne in seguito cremato e le sue ceneri conservate nella Royal Oak Burial Park di Saanich."}
{"id": "8192469", "revid": "1543377", "url": "https://it.wikipedia.org/wiki?curid=8192469", "title": "Mohamed M. Atalla", "text": "Il suo lavoro pionieristico sui semiconduttori gett\u00f2 le basi per l'elettronica moderna. Fondamentale per lo sviluppo dell'industria elettronica fu la sua invenzione del transistor MOSFET nel 1959, insieme con i suoi lavori precedenti sulla passivazione superficiale e i processi di ossidazione termica, necessari per la produzione dei semiconduttori al silicio (ad esempio per i chip a circuito integrato monolitico).\n\u1e14 anche noto per essere il fondatore della \"Utimaco Atalla\" che commercializz\u00f2 il primo modulo di sicurezza hardware, che fu uno dei primi dispositivi per far fronte al problema della sicurezza e vulnerabilit\u00e0 delle reti. Ha ricevuto la medaglia Stuart Ballantine (oggi nota come medaglia Benjamin Franklin in fisica) ed \u00e8 stato incluso nella Galleria Nazionale degli Inventori (National Inventors Hall of Fame) per i suoi importantissimi contributi alla tecnologia dei semiconduttori e alla sicurezza informatica.\nBiografia.\nI primi anni e la formazione (1924-1949).\nNato in Egitto a Port Said, studi\u00f2 all'universit\u00e0 del Cairo e successivamente alla Purdue University negli Stati Uniti, presso la quale consegu\u00ec nel 1947 la laurea e nel 1949 il dottorato in ingegneria meccanica.\nBell Labs (1949-1962).\nNel 1949 cominci\u00f2 a lavorare per i Laboratori Bell (Bell Labs) e a usare a scopo lavorativo il nome americano di \"John\" o \"Martin\" M. Atalla.\nAtalla propose l'idea del circuito integrato MOS (MOSFET) nel 1960, ma la dirigenza lo ignor\u00f2 perch\u00e9 non erano interessati al mercato degli integrati.\nHewlett-Packard (1962\u20131969).\nAtalla pass\u00f2 alla Hewlett Packard, dove cre\u00f2 i Laboratori di Ricerca HP (HP Labs), e continu\u00f2 le sue ricerche sui diodi Schottky, che port\u00f2 in produzione. Nel 1968 svilupp\u00f2 il primo display a LED mai commercializzato.\nFairchild Semiconductor (1969-1972).\nNel 1969, lasci\u00f2 HP per andare in Fairchild Semiconductor, dove ricopr\u00ec il ruolo di Vice President e General Manager della divisione Microwave &amp; Optoelectronics, dalla sua costituzione nel maggio 1969 fino a novembre 1971. Continu\u00f2 a lavorare sui LED, proponendo l'idea di utilizzarli come indicatori luminosi e lettori ottici nel 1971. Lasci\u00f2 Fairchild nel 1972.\nLa \"Atalla Corporation\" e gli ultimi anni (1972-1990).\nLasci\u00f2 l'industria dei semiconduttori nel 1972, e intraprese una nuova carriera come imprenditore nell'ambito della sicurezza e della crittografia informatica. Nel 1972, fond\u00f2 la Atalla Technovation, che successivamente divenne la Atalla Corporation che si occupava della sicurezza bancaria e degli istituti finanziari.\nLe invenzioni famose.\nInvent\u00f2 il primo modulo di sicurezza hardware (in inglese \"hardware security module\" o HSM) il cosiddetto \"Atalla Box\", un sistema di protezione che garantisce l'integrit\u00e0 della maggior parte delle transazioni che originano dagli sportelli automatici (Bancomat). Contemporaneamente Atalla lavorava allo sviluppo della tecnologia dietro il sistema PIN o personal identification number, che, in particolare \u00e8 stato per anni lo standard di riferimento per l'identificazione personale nell'industria bancaria.\nUna innovazione chiave presentata dalla Atalla Box era la cifratura a blocchi, necessaria allo scambio sicuro delle chiavi simmetriche e del PIN degli utenti tra sportello automatico e sistemi centrali. Lo scambio protetto viene eseguito con la tecnica Atalla Key Block o AKB, che \u00e8 alla radice di tutti i formati di crittografia a blocchi negli standard PCI DSS e ANSI.\nCome riconoscimento del suo lavoro sul sistema PIN, ad Atalla \u00e8 stato attribuita la paternit\u00e0 del PIN (per gli americani: \"Father of the PIN\") e un ruolo chiave nello sviluppo della sicurezza informatica.\nIl dispositivo 'Atalla Box' garantiva la sicurezza di oltre il 90% di tutti gli sportelli automatici operanti nel 1998, e proteggeva l'85% di tutte le transazioni degli sportelli automatici mondiali nel 2006."}
{"id": "8192473", "revid": "793215", "url": "https://it.wikipedia.org/wiki?curid=8192473", "title": "Monumento a Karl Marx", "text": "Il monumento a Karl Marx \u00e8 una scultura in bronzo alta 7,1 m (con un piedistallo di oltre 4,5 m) che ritrae il capo stilizzato di Karl Marx. Dal peso di 40 tonnellate, fu realizzata sulla base di un progetto dell'artista sovietico Lev Kerbel' e fu inaugurata nel 1971. Rappresenta l'attrazione turistica principale di Chemnitz, citt\u00e0 della Sassonia, ed \u00e8 collocato nel centro cittadino sulla Br\u00fcckenstra\u00dfe vicino all'incrocio con la Stra\u00dfe der Nationen. Questo monumento \u00e8, dopo la testa di Lenin situata a Ulan-Ud\u0117, il secondo busto pi\u00f9 grande del mondo. Sul muro dietro il monumento \u00e8 presente la scritta \"Proletari di tutti i paesi, unitevi!\", tratta dal \"Manifesto del Partito Comunista\", riportata in tedesco, inglese, francese e russo. L'opera \u00e8 stata realizzata da un collettivo di artisti, in cui \u00e8 stata coinvolto il grafico Helmut Humann. Dietro il monumento si trova attualmente una sede dell'Ufficio delle imposte e delle finanze.\nSoprannomi.\nIl monumento a Karl Marx \u00e8 spesso chiamato anche \"Karl-Marx-Kopf\" (\"Testa di Karl Marx\" ) e \"Nischel\". Quest'ultimo \u00e8 il soprannome usato dai cittadini di Chemnitz e deriva dal nome tedesco centrale per indicare la testa o il teschio. L'area comprendente il monumento fu quindi popolarmente chiamata \"Sch\u00e4delst\u00e4tte\", ovvero \"luogo del cranio\", in riferimento alla traduzione di Martin Lutero della parola ebraica relativa al \"Golgota\".\nStoria.\nCreazione.\nDopo la nascita della Repubblica Democratica Tedesca, la citt\u00e0 e il distretto di Chemnitz furono rinominate in Karl-Marx-Statd il 10 maggio 1953, e il governo locale avvi\u00f2 il processo di ricostruzione seguendo una pianificazione urbana di stampo socialista. Tale trasformazione avrebbe dovuto avere come apice la realizzazione di un monumento dedicato al padre del comunismo. \nPer la creazione di una tale opera, lo scultore sovietico Lev Kerbel' ide\u00f2 10 modelli diversi, di cui solo uno comprendeva la sola testa del filosofo poggiata su un piedistallo. Tutti gli altri progetti prevedevano invece una rappresentazione a figura intera di Karl Marx. Alla fine, fu optata la creazione della sola testa, poich\u00e9 uno spettatore avrebbe potuto vedere le scarpe del filosofo che sarebbero state all'altezza degli occhi dell'osservatore. \nInizialmente, il monumento fu realizzato in bronzo nella fonderia artistica \"Monument Skulptura\" di Leningrado, dove sarebbe stato poi smontato in 95 parti che avrebbero dovuto essere saldati insieme una volta arrivati a Karl-Marx-Stadt. Tuttavia, la tecnica sovietica non venne considerata la pi\u00f9 adatta e quindi, con il timore di perdere alcune parti della statua durante il trasferimento e dell'eventualit\u00e0 di una fragilit\u00e0 delle saldature, fu presa la decisione di trasferire l'ordine alla VEB Germania e di crearlo direttamente nella RDT. Con una spesa di 1,5 milioni di marchi tedeschi dell'est, Il monumento in bronzo fu quindi montato ininterrottamente con forti pressioni da parte della committenza e posto su una base e un piedistallo ricoperti di granito Korninskij dalla RSS Ucraina. \nIl 9 ottobre 1971, il monumento fu inaugurato di fronte a circa 250 000 persone che si trovavano lungo la Karl-Marx-Allee, oggi Br\u00fcckenstra\u00dfe. All'inaugurazione della statua erano presenti, tra l'altro, Erich Honecker e Robert-Jean Longuet, il pronipote di Karl Marx. \nCome punto di riferimento di Karl-Marx-Stadt, il monumento fece da sfondo a concorsi e altri eventi di massa durante i giorni di festa della RDT. Nonostante Karl Marx fosse il padre dei principi anticapitalisti alla base dell'ideologia del Partito Socialista Unificato di Germania al governo della RDT, l'opera fu posizionata davanti a un Intershop, un negozio statale dedicato alla vendita di beni di consumo occidentali riservati ai turisti dall'ovest. \nDopo il 1990.\nDopo la riunificazione tedesca del 1990, l'opera \u00e8 stata preservato nella citt\u00e0 successivamente ribattezzata come Chemnitz, anche se si accesero dibattiti riguardanti la ri-denominazione nei nomi precedenti delle strade e una demolizione del monumento. Tuttavia, numerose citt\u00e0 in tutto il mondo hanno annunciato il loro interesse per acquistare la statua, tra cui Colonia. \nNe 2007, l'artista lituano Deimantas Narkevicius propose di realizzare una copia della testa per una mostra scultorea a M\u00fcnster, ma il progetto fu bloccato a causa sia del veto imposto dalla vedova di Kerbel' e sia dall'accoglienza negativa da parte di Chemnitz, che consider\u00f2 l'opera come un monumento unico. Gli studenti dell'Universit\u00e0 di arte e design industriale di Linz e del Dipartimento di arte applicata di Schneeberg dell'Universit\u00e0 di scienze applicate della Sassonia occidentale Zwickau hanno progettato, in collaborazione con la Neue S\u00e4chsische Galerie di Chemnitz, un recinto temporaneo intorno al monumento e un percorso per visitare la testa dall'interno. Il progetto artistico, intitolato \"Temporary Museum of Modern Marx\", \u00e8 stato inaugurato il 17 giugno 2008 (nello stesso giorno dello scoppio dei moti operai del 1953 nella Germania Est) e dur\u00f2 fino al 31 agosto 2008, nello stesso giorno in cui nel 1990 fu firmato il Trattato per l'unificazione. \nDalla fine del 2011 al 4 aprile 2012, l'amministrazione invest\u00ec circa 100 000 euro per attuare delle misure di restauro: erano infatti presenti dei danni alla superficie e al calcestruzzo della base causati dalla penetrazione dell'acqua nelle giunture della piastra e dall'umidit\u00e0 accumulata. Nel marzo 2013, il gruppo reggae tedesco Seeed ha girato il suo video musicale per la canzone \"Deine Zeit\" al Karl-Marx-Monument di Chemnitz. \nDurante i disordini a Chemnitz nel 2018, il monumento \u00e8 diventato il luogo di incontro per diversi gruppi politici al centro della copertura mediatica. "}
{"id": "8192474", "revid": "106908", "url": "https://it.wikipedia.org/wiki?curid=8192474", "title": "William Gustavo Const\u00e2ncio", "text": ""}
{"id": "8192476", "revid": "106908", "url": "https://it.wikipedia.org/wiki?curid=8192476", "title": "Constancio", "text": ""}
{"id": "8192481", "revid": "287204", "url": "https://it.wikipedia.org/wiki?curid=8192481", "title": "Antoine Claudet", "text": "Biografia.\nAntoine Fran\u00e7ois Jean Claudet nacque a La Croix-Rousse, un quartiere di Lione, secondo di sei figli di Claude e di Etiennette Julie Montagnat, ricchi commercianti di stoffe. Nel 1827 si trasfer\u00ec a Londra per aprire ad Holborn un negozio di vetro. La condizione di agiatezza gli consent\u00ec di diventare allievo di Louis Daguerre che il 9 gennaio 1839 present\u00f2 all'Accademia francese delle scienze l'invenzione del dagherrotipo. Probabilmente gi\u00e0 il giorno seguente, Claudet andr\u00e0 in giro per Parigi a scattare fotografie con la nuova invenzione. Acquist\u00f2 quindi un brevetto dal suo maestro e torn\u00f2 a Londra, a quel tempo capitale economica del mondo.\nFin dall'apertura del suo studio fotografico nella mansarda del Royal Adelaide Gallery nel giugno 1841 ebbe scontri con Richard Beard. Beard fu il primo ad avere una licenza da Daguerre in Europa ed il primo ad aprire uno studio fotografico londinese sul tetto del Royal Polytechnic Institution il 23 marzo 1841. Il diverbio per la difesa della licenza condusse Claudet in tribunale in quanto Beard avrebbe voluto far chiudere lo studio di Claudet, ma perse la sentenza poich\u00e9 la corte si espresse a favore del francese.\nLe capacit\u00e0 scientifiche non comuni permisero a Claudet di avere un grande successo tanto da aprire un secondo studio nel 1847 ed un terzo nel 1851 che chiam\u00f2 \"Temple of photography\".\nDel resto apparve subito chiaro che la nuova invenzione avrebbe rivoluzionato il mondo tanto che, ad esempio, nel 1850 a New York erano state aperte ben 77 gallerie fotografiche.\nA Londra i migliori dagherrotipi furono quelli di Claudet grazie ai numerosi miglioramenti introdotti e alle sue scoperte scientifiche come quella di usare vapori di cloro, invece di quelli al bromo, che riducevano il tempo di esposizione aumentando la sensibilit\u00e0 delle lastre, modifica suggerita dall'austriaco Franz Kratochwila. Tra le sue scoperte va citata quella della luce rossa in camera oscura che non impressionando le lastre permise di lavorare allo sviluppo non totalmente al buio.\nClaudet, cos\u00ec come Beard, cap\u00ec che la fotografia avrebbe raggiunto il massimo livello, ed anche il maggior guadagno, attraverso il ritratto verso il quale gi\u00e0 molti cittadini benestanti si stavano avvicinando. I tempi di posa per\u00f2 erano ancora troppo elevati, tra i 10 e 15 minuti. Con l'introduzione dei vapori di cloro Claudet ridusse i tempi di posa tra 10 secondi e i 2-3 minuti a seconda delle condizioni atmosferiche.\nCon i nuovi e costosi obiettivi costruiti da Jozef Maximili\u00e1n Petzval e prodotti da Voigtl\u00e4nder, Claudet nel 1847 accorci\u00f2 ulteriormente l'esposizione avendo un'apertura focale pari a f/3.6 cio\u00e8 sedici volte pi\u00f9 luminosi di tutte le altre ottiche utilizzate in precedenza. Due anni dopo invent\u00f2 il focometro, un apparecchio che utilizzato accanto al dagherrotipo gli permetteva di mettere perfettamente a fuoco il soggetto. Claudet si rese peraltro conto, studiando l'ipersensibilit\u00e0 delle lastre ai colori blu/violetto, che quei colori potevano essere sfruttati anche in un altro modo. Gli studi fotografici erano tutti situati sui tetti ricoperti in vetro trasparente per sfruttare la massima luce del giorno ma ci\u00f2 comportava che in estate ci fossero delle temperature altissime. Colorando i vetri in blu/violetto non si sarebbe persa luminosit\u00e0 ma si avrebbe avuta una sensibile riduzione del calore, lavorando perci\u00f2 in condizioni migliori sia per il fotografo che per i suoi clienti.\nClaudet raggiunse l'apice del successo nel 1853, ma gi\u00e0 due anni prima si era aggiudicato il concorso internazionale del ritratto alla Grande Esposizione di Londra che lo port\u00f2 alla ribalta, tanto che due anni dopo fu chiamato a corte per ritrarre la regina Vittoria, divenendo cos\u00ec il suo fotografo ufficiale. Le porte del successo si spalancarono ed i personaggi della politica, della cultura, dello spettacolo, della scienza non poterono fare a meno dei suoi ritratti.\nSi stima che ogni anno scattasse 1.800 ritratti tra i quali furono molti i personaggi famosi come Ada Lovelace, figlia di Lord Byron, della quale si conservano solo due foto, Michael Faraday, Charles Babbage ed altri.\nLa tecnica del ritratto fu per lui una continua ricerca tecnica per raggiungere la perfezione che gli strumenti dell'epoca erano in grado di dare. Utilizz\u00f2, ad esempio, obiettivi a fuoco morbido per evitare di mettere in evidenza i difetti della pelle combinati talvolta con tecniche di ripresa speciali come quella di sfocare l'obiettivo prima che il tempo di posa terminasse.\nAdott\u00f2 fin dal 1842 la stereoscopia, molto in voga, perch\u00e9 dava l'illusione della tridimensionalit\u00e0.\nVerso la fine degli anni '50 inizi\u00f2 il declino della dagherrotipia, cio\u00e8 della copia unica, sostituita dalla Calotipia, inventata nel 1839 e brevettata nel 1841 da William Henry Fox Talbot, ma messa a punto qualche anno dopo. Fu lo stesso Fox Talbot nel 1842 a proporre a Claudet di sperimentare la calotipia. Il francese per\u00f2 ritenne il metodo negativo/positivo inferiore poich\u00e9 non abbastanza nitido. La scoperta del Collodio umido nel 1851 da parte di Frederick Scott Archer fu il colpo di grazia al dagherrotipo e probabilmente anche per lo stesso Claudet, anche se fino all'ultimo cerc\u00f2 di rimanere al passo coi tempi utilizzando anche lui il collodio per la nuova moda delle \"carte de visite\" brevettata a Parigi da Andr\u00e9 Adolphe Eug\u00e8ne Disd\u00e9ri nel 1854.\nEbbe due figli dalla moglie Julie Bourdelain. Mor\u00ec nel 1867 in un incidente di omnibus ed un mese dopo fu distrutto da un incendio anche il \"Temple of photography\" e con esso anche gran parte della sua produzione consistente in circa 20.000 stampe e dagherrotipi.\nNonostante il suo nome sia posto tra i padri della fotografia, Claudet \u00e8 stato dimenticato fino ad epoche recenti."}
{"id": "8192493", "revid": "1372005", "url": "https://it.wikipedia.org/wiki?curid=8192493", "title": "Ottocaro I di Stiria", "text": "Biografia.\nOttocaro era figlio del conte Ottocaro V (\u2020 1020), signore del Chiemgau e balivo (\"vogt\") di Traunkirchen, e della moglie Willibirg (?), figlia del conte Arnoldo II di Wels-Lambach e sorella del vescovo Adalberone di W\u00fcrzburg. Tra i suoi lontani antenati vi \u00e8 il conte Aribone di Traungau (Aribonidi) che fu nominato margravio della \"marcha orientalis\" dal re carolingio Ludovico III il Giovane nell'871.\nNel 1035 il nonno materno di Ottocaro, Arnoldo II, fu nominato margravio di Stiria al momento della deposizione del duca Adalberone di Carinzia da parte dall'imperatore Corrado II. Ottocaro viene attestato per la prima volta come conte nella parte orientale del Chiemgau dall'anno 1048. Alla morte di Arnoldo II nel 1055, Ottocaro, attraverso sua madre, eredit\u00f2 le terre allodiali e il titolo margraviale del nonno. Egli visse nel Traungau, nella fortezza di Steyr, castello che diede il nome al margraviato. Dal 1056 Ottocaro \u00e8 noto come margravio della \"Marchia Carantana\" (\"marca della Carantania\"), in seguito denominata marca di Stiria (in tedesco \"Steiermark\").\nOttocaro serv\u00ec anche v\"ogt\" dei monasteri di Traunkirchen, Lambach, Oberm\u00fcnster a Ratisbona e Persenbeug. Nel 1074 fu co-fondatore dell'abbazia di Admont. Durante la lotta per le investiture, rimase un fedele sostenitore del re Enrico IV. Ottocaro mor\u00ec a Roma mentre si stava recando in pellegrinaggio in Terra Santa.\nMatrimonio e figli.\nOttocaro spos\u00f2 Willibirg di Eppenstein, forse figlia del duca Adalberone di Carinzia. Essi ebbero\nAdalberone II succedette a suo padre perseguendo, nel contesto della lotta per le investiture, il sostegno a Enrico IV e per questo entr\u00f2 in conflitto con suo fratello minore Ottocaro II, il quale era invece alleato di Gregorio VII; Adalberone fu bandito e infine assassinato nel 1082."}
{"id": "8192498", "revid": "1272592", "url": "https://it.wikipedia.org/wiki?curid=8192498", "title": "Giovanni da Imola", "text": "Fu un forte difensore dell'equo processo.\nBiografia.\nFu studente di Baldus de Ubaldis, Francesco Ramponi e Giovanni da Legnano. Insegn\u00f2 a Pavia, Siena e Bologna e fu uno dei maggiori commentatori dei \"Decretali\" di Gregorio IX.\nNello scisma d'occidente, sostenne la forma di conciliarismo che riteneva che la corretta risoluzione dello scisma sarebbe stata per papa Gregorio XII convocare un concilio ecumenico.\nMor\u00ec nel 1436 e fu sepolto nella chiesa di San Domenico a Bologna, nell'arca della famiglia Garisendi, cui era legato."}
{"id": "8192510", "revid": "287204", "url": "https://it.wikipedia.org/wiki?curid=8192510", "title": "Claudet", "text": ""}
{"id": "8192515", "revid": "339392", "url": "https://it.wikipedia.org/wiki?curid=8192515", "title": "Psicologia industriale", "text": ""}
{"id": "8192521", "revid": "287204", "url": "https://it.wikipedia.org/wiki?curid=8192521", "title": "Rickard", "text": ""}
{"id": "8192525", "revid": "124123", "url": "https://it.wikipedia.org/wiki?curid=8192525", "title": "Ryu Got\u014d", "text": " Got\u014d attir\u00f2 l'attenzione come bambino prodigio, esibendosi per la prima volta all'et\u00e0 di sette anni nel Pacific Music Festival tenutosi a Sapporo, in Giappone. Nel 2006 la sua tourn\u00e9e di debutto in 12 citt\u00e0 del Giappone and\u00f2 tutta esaurita.\nBiografia.\nPrimi anni e formazione.\nLa madre di Got\u014d \u00e8 violinista. La sua sorellastra maggiore (di 17 anni), Midori, \u00e8 una violinista di fama internazionale. Got\u014d ha iniziato a suonare il violino all'et\u00e0 di tre anni. Attribuisce a sua madre il successo come musicisti sia suo che della sua sorellastra.\nCarriera.\nGot\u014d si \u00e8 esibito a livello internazionale come solista con: London Symphony Orchestra, Orpheus Chamber Orchestra, Orchestra Filarmonica di Shanghai, National Symphony Orchestra, London Philharmonic Orchestra, Toscanini Symphonica in Italia, New Zealand Symphony Orchestra, Bamberg Symphony, New Symphony Orchestra (Bulgaria), European Union Youth Orchestra, Vancouver Symphony Orchestra e KZN Philharmonic Orchestra del Sudafrica Ryu si \u00e8 esibito in luoghi prestigiosi come: Carnegie Hall, Kennedy Center, Tokyo Suntory Hall, Sydney Opera House, Shanghai Grand Theater, Taipei National Concert Hall, Musikverein di Vienna, Munich's Herkulessaal e Philharmonic Hall Gasteig.\nGot\u014d si \u00e8 esibito nel sito del World Trade Center nel 2003, durante la cerimonia ufficiale di commemorazione dell'11 settembre ed ai concerti commemorativi per la pace ad Hiroshima e Nagasaki nel 2005. Nel 2005 la Universal Music ha fatto firmare Got\u014d per la sua etichetta Deutsche Grammophon. Nel 2009 Got\u014d ha suonato con il Ditto Ensemble in Corea, ed \u00e8 stato programmato che appaia con loro nell'estate del 2010 in Giappone. Nel 2010 ha debuttato alla Carnegie Hall. Nel 2014 \u00e8 apparso per rappresentare il Giappone al Festival Internacional Cervantino in Messico.\nGot\u014d si \u00e8 laureato presso l'Universit\u00e0 di Harvard con una laurea in fisica nel 2011. Ha suonato regolarmente con la Bach Society Orchestra.\nStile.\nGot\u014d \u00e8 stato influenzato da chitarristi come Jimi Hendrix e talvolta usa uno stile di suono aggressivo descritto come \"feroce\" o \"infiammato.\"\nStrumento.\nGot\u014d suona il violino Stradivari \"Jupiter, ex-Goding\" del 1722 in prestito a lui dalla Nippon Music Foundation dal dicembre 2013. Precedentemente lo aveva suonato anche Midori.\nVita privata.\nGot\u014d \u00e8 cintura nera di karate e dha conseguito una laurea in fisica ad Harvard (2011), dove \u00e8 membro del Phoenix SK Club. Suona anche la chitarra. Oltre alla musica classica, gli piace il jazz, la musica pop ed elettronica."}
{"id": "8192532", "revid": "80598", "url": "https://it.wikipedia.org/wiki?curid=8192532", "title": "Adalberone II di Stiria", "text": "Biografia.\nEra il figlio maggiore del margravio Ottocaro I di Stiria e di sua moglie Willibirg di Eppenstein, forse figlia del duca Adalberone di Carinzia della stirpe degli Eppenstein. Egli era dunque un membro della dinastia degli Ottocari. Succedette come margravio alla morte di suo padre nel 1075. \nCome suo padre, Adalberone si schier\u00f2 con l'imperatore Enrico IV nella feroce lotta per le investiture, che port\u00f2 a uno scontro con il fratello minore Ottocaro II, alleato di papa Gregorio VII. Nel 1082 Adalberone fu infine costretto ad abdicare a favore di suo fratello, venendo per\u00f2 ucciso poco dopo."}
{"id": "8192534", "revid": "446353", "url": "https://it.wikipedia.org/wiki?curid=8192534", "title": "Cellula (cristianesimo)", "text": "Una cellula nel cristianesimo, in particolare nel protestantesimo, \u00e8 un gruppo di 12 persone che si riuniscono per svolgere attivit\u00e0 come lo studio della Bibbia, recita di inni o canti, e preghiera. In molte chiese alle cellule vengono dati altri nomi, come \"gruppi familiari\".\nL'idea delle cellule \u00e8 stata ampiamente diffusa dal teologo coreano David Yonggi Cho. Influenzato da lui, il colombiano C\u00e9sar Castellanos ha creato il movimento noto come G12, che \u00e8 un sistema cellulare diffuso tra le chiese evangeliche."}
{"id": "8192542", "revid": "1543377", "url": "https://it.wikipedia.org/wiki?curid=8192542", "title": "Division 1 F\u00e9minine 2019-2020", "text": "La Division 1 F\u00e9minine 2019-2020, nota anche come D1 Arkema f\u00e9minine 2019-2020 per ragioni di sponsorizzazione, \u00e8 stata la 46\u00aa edizione della massima divisione del campionato francese di calcio femminile. Il campionato \u00e8 iniziato il 24 agosto 2019 e si sarebbe dovuto concludere il 30 maggio 2020.\nDopo 16 giornate di campionato disputate la stagione \u00e8 stata sospesa il 13 marzo 2020 a causa della pandemia di COVID-19 che ha colpito la Francia a partire dal mese di febbraio, per poi essere definitivamente sospesa il 28 aprile 2020. Le regole per la gestione sportiva della competizione, cos\u00ec come le squadre che rappresenteranno la federazione francese alla UEFA Women's Champions League 2020-2021, sono state annunciate successivamente.\nL' \u00e8 stato dichiarato campione di Francia, vincendo cos\u00ec il campionato per il 14\u00ba anno consecutivo e il 18\u00ba complessivo. I due posti per la partecipazione alla UEFA Women's Champions League 2020-2021 sono stati assegnati all'Olympique Lione e al , mentre l' e il sono stati retrocessi in Division 2 F\u00e9minine.\nStagione.\nNovit\u00e0.\nDalla Division 1 F\u00e9minine 2018-2019 sono stati retrocessi in Division 2 F\u00e9minine il e il . Dalla Division 2 F\u00e9minine sono stati promossi lo e l'.\nFormato.\nLe 12 squadre si affrontano in un girone all'italiana con partite di andata e ritorno, per un totale di 22 giornate. La squadra prima classificata \u00e8 campione di Francia, mentre le ultime due classificate retrocedono in Division 2 F\u00e9minine. Le prime due classificate sono ammesse all'edizione 2020-2021 della UEFA Women's Champions League.\nAvvenimenti.\nDopo la sedicesima giornata, disputata il 22 febbraio 2020, il campionato di Division 1 prevedeva una sosta di due settimane per lasciare spazio alla partecipazione della nazionale francese alla prima edizione del Tournoi de France, previsto dal 4 al 10 marzo 2020. Il 13 marzo 2020, a seguito dell'acuirsi della pandemia di COVID-19 in Francia, la federazione francese annunci\u00f2 la sospensione di tutte le competizioni calcistiche fino a nuova comunicazione, inclusa la Division 1 che sarebbe dovuta riprendere il 15 marzo con la disputa della diciassettesima giornata. Il 28 aprile successivo il primo ministro francese \u00c9douard Philippe annunci\u00f2 che le attivit\u00e0 sportive sarebbero rimaste vietate fino a settembre 2020; lo stesso giorno la federazione francese, prendendo atto delle decisioni del governo francese, annunci\u00f2 la sospensione definitiva del campionato di Division 1 F\u00e9minine, rimandando a successive comunicazioni le regole di gestione sportiva della stagione.\nClassifica finale.\nLegenda:\nNote:\nRisultati.\nTabellone.\nLe partite indicate con \"nd\" non sono state disputate perch\u00e9 il campionato \u00e8 stato definitivamente sospeso dopo la disputa della sedicesima giornata di campionato.\nStatistiche.\nClassifica marcatrici.\nFonte:."}
{"id": "8192545", "revid": "177966", "url": "https://it.wikipedia.org/wiki?curid=8192545", "title": "Biancone (pietra)", "text": "Il biancone \u00e8 una pietra comunemente estratta dalle cave della Lessinia. Si tratta di una pietra marnosa di colore beige chiaro a grana fine con stiloliti. \u00c8 utilizzata in edilizia e ha rappresentato un elemento tipico dell'architettura romanica veronese, conferendo il caratteristico alternarsi tra il bianco e il rosso (dato dal cotto) visibile in molti edifici dell'epoca come nelle facciate della chiesa di Santo Stefano e di San Giovanni in Valle di Verona, della pieve di San Floriano (in Valpolicella), della chiesa di San Severo (a Bardolino) e dell'abbazia di San Pietro in Villanova (San Bonifacio)."}
{"id": "8192547", "revid": "1315817", "url": "https://it.wikipedia.org/wiki?curid=8192547", "title": "Giovanni Nicoletti", "text": ""}
{"id": "8192549", "revid": "110157", "url": "https://it.wikipedia.org/wiki?curid=8192549", "title": "2. divisjon 2019 (football americano norvegese)", "text": "La 2. divisjon 2019 \u00e8 la 27\u00aa edizione del campionato di football americano di secondo livello, organizzato dalla NAIF.\nStagione regolare.\nClassifica.\nLa classifica della regular season \u00e8 la seguente:"}
{"id": "8192550", "revid": "108559422", "url": "https://it.wikipedia.org/wiki?curid=8192550", "title": "T.A. Rickard", "text": ""}
{"id": "8192551", "revid": "108559427", "url": "https://it.wikipedia.org/wiki?curid=8192551", "title": "T. A. Rickard", "text": ""}
{"id": "8192554", "revid": "108559438", "url": "https://it.wikipedia.org/wiki?curid=8192554", "title": "Thomas A. Rickard", "text": ""}
{"id": "8192562", "revid": "287204", "url": "https://it.wikipedia.org/wiki?curid=8192562", "title": "Podochilus", "text": "Podochilus \u00e8 un genere di piante appartenente alla famiglia delle Orchidacee (sottofamiglia Epidendroideae). \u00c8 il genere tipo della trib\u00f9 Podochileae.\nDescrizione.\nSono orchidee epifite e litofite, piccole e piuttosto delicate, con foglie alternate, inguainanti il fusto, e infiorescenze poco appariscenti, composte da piccoli fiori resupinati, di colore dal bianco al verde, spesso con striature porpora; il labello \u00e8 intero o trilobato; il gimnostemio \u00e8 corto e ricurvo verso l'alto; le antere sono erette con estremit\u00e0 acuminata; il polline \u00e8 aggregato in 4 pollinii cerosi, sorretti 1 o 2 caudicole, adese a un singolo viscidio.\nDistribuzione e habitat.\nIl genere ha un areale tropicale che si estende dal subcontinente indiano attraverso il sudest asiatico sino alla Cina sud-orientale, spingendosi a sud e a est attraverso l'Indonesia, le Filippine, la Nuova Guinea e l'Australia (Queensland settentrionale) sino all'arcipelago di Bismarck e alle Isole Salomone.\nTassonomia.\nIl genere comprende le seguenti specie:"}
{"id": "8192567", "revid": "547034", "url": "https://it.wikipedia.org/wiki?curid=8192567", "title": "Futbol'nyj Klub Dynamo Ky\u00efv 2008-2009", "text": "Questa voce raccoglie le informazioni riguardanti il Futbol'nyj Klub Dynamo Ky\u00efv, meglio conosciuta come \"Dinamo Kiev\", nelle competizioni ufficiali della stagione 2008-2009.\nStagione.\nLa Dinamo Kiev, allenata da Jurij S\u00ebmin, conclude la stagione vincendo il suo tredicesimo campionato ucraino. In coppa nazionale viene invece eliminata in semifinale dallo . In Champions League il cammino dei \"bianco-blu\" si conclude nella fase a gironi col terzo posto, che garantisce il prosieguo in Coppa UEFA. In questa competizione la Dinamo si arrende in semifinale contro i connazionali dello \u0160achtar. In Supercoppa d'Ucraina la Dinamo Kiev viene sconfitta ai rigori sempre dalla squadra di Donec'k."}
{"id": "8192592", "revid": "547034", "url": "https://it.wikipedia.org/wiki?curid=8192592", "title": "Oksana Masters", "text": "Ai Giochi paralimpici estivi di Londra 2012 ha vinto la sua prima medaglia. Ha fatto parte della squadra statunitense di sci nordico alle Paralimpiadi invernali 2014 e alle Paralimpiadi invernali 2018, vincendo due medaglie nel 2014 e cinque medaglie nel 2018, di cui due d'oro. Ha partecipato anche alle Paralimpiadi estive 2016 nel paraciclismo.\nBiografia.\nOksana \u00e8 nata con diverse malattie congenite indotte da radiazioni, tra cui l'emimelia tibiale (con conseguente diversa lunghezza delle gambe), mancanza di tibie portanti nei polpacci, dita palmate senza pollice e sei dita dei piedi su ciascun piede. Abbandonata dai suoi genitori alla nascita in un orfanotrofio ucraino, ha vissuto l\u00ec fino all'et\u00e0 di 7 anni, quando \u00e8 stata adottata da Gay Masters, una logopedista americana, non sposata e senza altri figli.\nDopo essersi trasferita negli Stati Uniti nel 1997, entrambe le gambe di Oksana sono state amputate sopra il ginocchio - la gamba sinistra a otto anni e la gamba destra a 13 anni - quando sono diventate sempre pi\u00f9 doloranti e incapaci di sostenere il suo peso. Oksana ha anche sostenuto un intervento chirurgico per modificare le sue dita interne di ogni mano, in modo che potessero funzionare come pollici.\nArrivata negli Stati Uniti, dove sua madre lavorava come docente all'Universit\u00e0 di Buffalo, si \u00e8 trasferita a Louisville, nel Kentucky, nel 2001, quando la madre \u00e8 stata assunto presso l'Universit\u00e0 di Louisville, e si \u00e8 laureata alla Atherton High School nella citt\u00e0 nel 2008.\nCarriera nel canottaggio.\nMasters ha iniziato il canottaggio adattivo nel 2002 all'et\u00e0 di 13 anni, poco prima dell'amputazione della gamba destra. Ha continuato poi a livello agonistico e nel 2010, ha gareggiato ai C.R.A.S.H.-B. Sprints, stabilendo un record mondiale nel processo. \u00c8 stata la prima sculler adattivo a competere nella regata \"Head of the Eagle\" del club di canottaggio di Indianapolis, vincendo nel frattempo l'evento femminile singolo aperto. Nel 2011, Masters e il compagno di squadra Augusto Perez sono arrivati secondi alle prove del Adaptive World Championships.\nIn preparazione ai Giochi Paralimpici di Londra del 2012, Masters ha collaborato con Rob Jones, un veterano del Corpo dei Marines degli Stati Uniti che ha perso entrambe le gambe a causa di un'esplosione di uno IED in Afghanistan. Masters e Jones si sono autoproclamati \"Team Bad Company\" e hanno vinto entrambe le prove dei Campionati mondiali adattivi e la Regata di qualificazione paralimpica finale con margini considerevoli.\nIl 2 settembre, alle Paralimpiadi di Londra del 2012, Masters e Jones sono arrivati terzi, vincendo la prima medaglia degli Stati Uniti (bronzo) nella sezione mista tronco/braccia doppio remo con un tempo finale di 4:05:56. Hanno finito dietro la Cina (oro) e la Francia (argento) sconfiggendo la Gran Bretagna.\nA causa di un infortunio alla schiena, Masters ha rinunciato al canottaggio competitivo dopo aver vinto una medaglia di bronzo alle Paralimpiadi di Londra del 2012. Da allora ha iniziato a praticare il para-ciclismo e lo sci di fondo.\nCarriera nello sci di fondo.\nDopo aver vinto la medaglia nel canottaggio alle Paralimpiadi del 2012, Masters ha iniziato a praticare lo sci di fondo. Alle Paralimpiadi invernali 2014 a Sochi, in Russia, ha vinto una medaglia d'argento nel nordico e una medaglia di bronzo nel nordico . Si \u00e8 anche classificata quarta e ottava in due eventi di biathlon. Durante questo periodo, ha subito un infortunio alla schiena e di conseguenza ha rinunciato al canottaggio. Ha iniziato a pedalare come parte integrante del processo di recupero.\nMasters ha vinto la sua prima medaglia d'oro paralimpica alle Paralimpiadi invernali 2018, nell'evento classico di sprint di femminile di sci di fondo, dopo molteplici battute d'arresto. Tre settimane prima dei Giochi si era ferita al gomito e il giorno prima si era anche ritirata da un evento dopo essere caduta durante la gara di biathlon . In quei giochi ha vinto cinque medaglie in totale: tre in sci di fondo e due in biathlon. Ha vinto la medaglia d'oro nell'evento di dello sci di fondo da seduti, la medaglia di bronzo nell'evento di dello sci di fondo da seduti, poi medaglie d'argento nell'evento di biathlon da e nell'evento di biathlon da . Per due volte Masters \u00e8 stata nominata per un ESPY nello sci nordico nella categoria di Miglior atleta femminile con disabilit\u00e0.\nCarriera ciclistica.\nMasters ha vinto due medaglie di Coppa del Mondo di bronzo e una medaglia di bronzo ai Mondi Para-Ciclismo dell'UCI. Ha partecipato inoltre a eventi di handbike ai Giochi Paralimpici del 2016 a Rio, dove si \u00e8 classificata 4\u00aa nella gara su strada e 5 \u00b0 nella prova a tempo.\nImpatto mediatico.\nLa sua storia di vita, ha suscitato parecchio interesse mediatico, tra cui \"Spirit\", la rivista di bordo Southwest Airlines e \"Sports Illustrated\". \u00c8 stata nominata da \"The Guardian\" tra i dieci atleti statunitensi da seguire e ha posato nuda per l'edizione annuale di \"Body Issue\" della rivista ESPN. Apple l'ha ingaggiata in \"Fare la differenza. Un'app alla volta\", un video in cui spiega come \u00e8 cambiata la sua vita con le app iOS"}
{"id": "8192594", "revid": "287204", "url": "https://it.wikipedia.org/wiki?curid=8192594", "title": "Marko Vovchok", "text": "Biografia.\nMariya Vilinska nacque nel 1833 nel governatorato di Oryol (dell'Impero russo), nella famiglia di un ufficiale dell'esercito e una nobildonna.\nLa ragazza aveva un talento per le lingue sin dalla tenera et\u00e0 e si dice che parli fluentemente russo, polacco, francese e ucraino. Questo non \u00e8 sorprendente, i genitori di Maria erano persone istruite, amavano il canto e la musica. Quindi in famiglia, insieme ai suoi fratelli, la ragazza ha ricevuto la sua istruzione primaria. Suo padre era un colonnello in pensione, Oleksandr Oleksiyovich Vilinsky, e sua figlia lo amava, ma non ricordava quasi: nel giugno 1840 mor\u00ec quando Maria aveva 7 anni. Dopo un po' 'di tempo, la madre della ragazza - Paraskoviya Petrivna si \u00e8 risposata. Ma l'uomo si \u00e8 rivelato essere un ubriacone, quindi per salvare sua figlia, l'ha mandata in un collegio privato. \u00c8 cresciuta in un convitto privato a Kharkiv. Dopo aver perso suo padre all'et\u00e0 di 7 anni, crebbe nella tenuta di sua zia e successivamente mandata a studiare, prima a Kharkov (ora Kharkiv, Ucraina), e poi a Oryol. Nel 1851 si trasfer\u00ec in Ucraina, dopo aver sposato Aphanasyy Markovych, un folclorista ed etnografo che era membro della Confraternita dei santi Cirillo e Metodio. Dal 1851 al 1858 visse a Chernihiv, Kiev e Nemyriv, assistendo il marito nel suo lavoro etnografico e imparando la cultura e la lingua ucraina.\nLa vita privata.\nAlla fine di gennaio 1851, Maria Vilinskaya e Opanas Markovich si sposarono. Maria aveva 17 anni. Loro sono andati in Ucraina in cerca di una vita migliore. Si stabilirono a Chernihiv. Qui Opanas Markovich, fortunatamente, ha ottenuto la posizione di correttore di bozze di un giornale con un buon stipendio. Tuttavia, la famiglia non aveva abbastanza soldi - non potevano risparmiare; ma senza molti soldi, spesso aiutavano i pi\u00f9 poveri di loro. Nel 1855 si trasferirono a Nemyriv, dove Opanas Markovich insegnava la geografia in una scuola locale.\nCarriera.\nNel 1857 Marko Vovchok scrisse \"Narodni opovidannya\" (\"Racconti del popolo\"), inaugurando il realismo ucraino. Elementi di realismo compaiono principalmente nei suoi racconti che descrivevano la vita di villaggio e la societ\u00e0 contemporanea: i contadini che vivevano in condizioni di schiavit e la difficile situazione delle donne. Incontr\u00f2 immediatamente consensi negli ambienti letterari ucraini - in particolare da Taras Hryhorovy\u010d \u0160ev\u010denko e Panteleimon Kulish - e in Russia, dopo che \"Ukrainskie narodnye rasskazy\" (1859) fu tradotto in russo e curato da Ivan Sergeevi\u010d Turgenev. Dopo un breve soggiorno a San Pietroburgo nel 1859, Marko Vovchok si trasfer\u00ec in Europa centrale, risiedendo in Germania, Francia, Italia e Svizzera. La storia \"Institutca\" \u00e8 il risultato pi\u00f9 eccezionale di Marko Vovchok del primo periodo di creativit\u00e0. Pubblicato per la prima volta in traduzione russa nelle \"Note patriottiche\" (1860) e nella lingua originale in \"The Basis\" (1862), il romanzo divenne noto nel manoscritto. Inizialmente, l'opera si chiamava \"Pannochka\". \"Institutca\" \u00e8 la prima storia sociale e domestica della letteratura ucraina, in cui, rispetto ai racconti brevi, lo scrittore ha avuto l'opportunit\u00e0 di rappresentare la vita in modo pi\u00f9 ampio, per rivelare immagini pi\u00f9 profondamente. Dal 1867 al 1878, visse di nuovo a San Pietroburgo, dove a causa del divieto dell'uso della lingua ucraina scrisse e tradusse per riviste russe. Vovchok scrisse in russo il romanzo \"Zhivaya dusha\" (\"L'anima vivente\", 1868), \"Zapiski prichyotnika\" (\"Note di un diacono minore\", 1870), \"V glushi\" (\"Nei boschi\", 1875) e molti altri. Dal 1878 visse nel Caucaso settentrionale e tra il 1885 e il 1893, nel Governatorato di Kiev, dove prosegu\u00ec con il suo lavoro sul folklore ucraino e per la creazione di un dizionario. All'inizio del 1900 Mariya Vilinska ristabil\u00ec il contatto con gli editori ucraini. \nIl suo pseudonimo, Marko Vovchok, fu inventato da Panteleimon Kulish. Nel suo diario, Dostoevskij scrisse ampiamente su uno dei racconti di Marko Vovchok, \"Masha\". Oltre a scrivere romanzi e racconti, Marko Vovchok fece traduzioni dal francese al russo e all'ucraino, comprese le opere di Jules Verne. \nMor\u00ec il 10 agosto 1907 a Nalchik, nell'Impero russo."}
{"id": "8192597", "revid": "1354930", "url": "https://it.wikipedia.org/wiki?curid=8192597", "title": "Gran Premio Massaua-Fossati 1953", "text": "Il Gran Premio Massaua-Fossati 1953, quarta ed ultima edizione della corsa, si svolse il 28 giugno 1953 su un percorso di 252\u00a0km. La vittoria fu appannaggio dell'italiano Luciano Maggini, che complet\u00f2 il percorso in 7h05'03\", precedendo i connazionali Alfredo Martini e Gino Bartali."}
{"id": "8192601", "revid": "1442080", "url": "https://it.wikipedia.org/wiki?curid=8192601", "title": "Dittico della devozione", "text": "Il dittico di devozione \u00e8 una serie di otto pannelli disposti in due ante dipinte da Cimabue intorno al 1280 che rappresentano otto scene della Passione di Cristo.\nDegli otto pannelli ne sono sopravvissuti solo 3 di un'anta:\nCompleta l'anta il \"bacio di Giuda\" purtroppo andato perduto."}
{"id": "8192602", "revid": "767487", "url": "https://it.wikipedia.org/wiki?curid=8192602", "title": "Manu\u015f Baba", "text": "Dal 2010 ha fatto parte del gruppo G\u00fcne\u015fe Yolculuk. \u00c8 laureato all'Universit\u00e0 di Akdeniz. Le sue canzoni pi\u00f9 conosciute sono \"D\u00f6nersen \u0131sl\u0131k \u00e7al\", \"Bu havada gidilmez\" ed \"Ete\u011fi belinde\"."}
{"id": "8192603", "revid": "834", "url": "https://it.wikipedia.org/wiki?curid=8192603", "title": "Martin Atalla", "text": ""}
{"id": "8192608", "revid": "1383760", "url": "https://it.wikipedia.org/wiki?curid=8192608", "title": "Modulo (rivista)", "text": "Modulo \u00e8 una rivista italiana di architettura edita da BE-MA Editrice (la casa editrice fondata nel 1975 da Emanuele, Gaetano e Gisella Bertini Malgarini).\nLa rivista approfondisce in particolare le questioni riguardanti la tecnologia dell\u00b4architettura.\nNuove costruzioni e recupero del costruito vengono indagati sotto il profilo della progettazione edilizia, della tecnologia, dei materiali, dell'innovazione, della normativa e dei prodotti. Frequenti sono i contributi sottoforma di conversazione di progettisti di livello mondiale che dimostrano come il dialogo tra tecnologia e architettura non solo sia possibile ma \u00e8, anzi, alla base di ogni progetto e ne determina la qualit\u00e0.\nDal progetto editoriale della rivista \u00e8 nato il portale di tecnologia dell\u2019architettura \"modulo.net\" che integra e consolida i contenuti della rivista cartacea."}
{"id": "8192610", "revid": "762947", "url": "https://it.wikipedia.org/wiki?curid=8192610", "title": "Ryu Goto", "text": ""}
{"id": "8192616", "revid": "36426", "url": "https://it.wikipedia.org/wiki?curid=8192616", "title": "Maddalena Briganti", "text": "La Maddalena Briganti - cosiddetta poich\u00e9 appartenuta al mercante d'arte Aldo Briganti, padre dello storico dell'arte Giuliano Briganti -, o pi\u00f9 genericamente \"Maddalena penitente\", \u00e8 un dipinto di epoca barocca che dal 1992 fa parte delle raccolte del collezionista milanese Ruggero (\"Geo\") Poletti.\nStoria.\nDel dipinto si sa molto poco e nulla della sua provenienza. Aldo Briganti lo alien\u00f2 negli anni Sessanta; fu in seguito acquistato dal Paul Getty Museum che nel 1992 lo mise all'asta dove lo acquist\u00f2 l'attuale propriet\u00e0.\nNebulosa \u00e8 la vicenda attributiva. Dapprima assegnato a Guido Cagnacci, venne poi proposto da Giovanni Testori quale opera di un artista di scuola francese. In seguito si scopr\u00ec sul retro della tela la scritta \"PVGA\" il che fece pensare che l'opera potesse assere attribuita al pittore spagnolo Antonio de Puga. Quest'ultima ipotesi \u00e8 ritenuta poco convincente da alcuni settori della critica che per\u00f2 trovano plausibile la provenienza ispanica del dipinto rispetto al quale si coglierebbero influenze di Diego Vel\u00e1zquez.\nNel catalogo della mostra \"L'enigma del reale\" (Roma, Palazzo Corsini, 2019-2020), si \u00e8 coniata per il dipinto la paternit\u00e0 di un non ancora individuato \"Maestro della Maddalena Briganti\" - dal nome del primo proprietario noto dell'opera - artista presumibilmente di formazione spagnola proprio per il rilevato retaggio velazqueziano. Vittorio Sgarbi viceversa ipotizza l'appartenenza della tela a Giovanni Serodine.\nDescrizione e stile.\nL'opera \u00e8 connotata da un forte naturalismo, elemento che per l'appunto ha fatto pensare ad una possibile provenienza spagnola, avvicinabile in particolare ai primi periodi di Vel\u00e1zquez.\nIl corpo della giovane donna giace semidisteso contro un fondo roccioso interrotto solo da un piccolissimo brano di paesaggio nell'angolo destro della tela. La cupa atmosfera penitenziale \u00e8 resa attraverso una variazione di toni bruni. Teschio, crocifisso e libro sacro completano l'iconografia dell'ex peccatrice pentita. Eppure il dipinto con ogni probabilit\u00e0 ha fini ulteriori all'edificazione spirituale del riguardante.\nLo lascia pensare l'accentuata sensualit\u00e0 della Maddalena, il cui seno dal giovanile turgore si offre pienamente allo sguardo dell'osservatore. In effetti la posizione frontale della santa - piuttosto inusuale in questo tipo di composizione, ove generalmente ella \u00e8 assorta nella contemplazione della croce o del teschio - ha probabilmente proprio la funzione di facilitare quest'effetto visivo. Del resto esami radiografici della tela hanno evidenziato che la posizione della penitente, inizialmente pi\u00f9 canonicamente rivolta al crocifisso, \u00e8 stata modificata nel corso dell'esecuzione del dipinto.\nBellissima \u00e8 l'espressione malinconica della Maddalena dal viso quasi adolescenziale che con ogni probabilit\u00e0 \u00e8 il frutto di un ritratto dal vero. Dettaglio che rende la raffinatezza dell'esecuzione del volto \u00e8 la lieve deformazione dei lineamenti all'altezza dello zigomo destro, prodotta dalla pressione della mano su cui la santa poggia la testa. \nSe davvero il quadro \u00e8 opera di un pittore spagnolo si tratterebbe di uno dei pochissimi nudi femminili censibili nella pittura iberica del Seicento."}
{"id": "8192617", "revid": "1305772", "url": "https://it.wikipedia.org/wiki?curid=8192617", "title": "Granton", "text": ""}
{"id": "8192625", "revid": "1543377", "url": "https://it.wikipedia.org/wiki?curid=8192625", "title": "Barker Ranch", "text": "Il Barker Ranch \u00e8 un ranch situato nella contea di Inyo, nel deserto della Valle della Morte in California. Utilizzato come propriet\u00e0 mineraria e ricreativa dagli anni quaranta agli anni sessanta, \u00e8 tristemente famoso per la sua associazione con Charles Manson e i suoi seguaci, la \"Famiglia Manson\", che vi si trasferirono nel 1969 utilizzandolo come ultima base logistica.\nStoria.\nIl Barker Ranch si trova in una valle piena di rocce e massi nel Panamint Range, una breve e robusta catena montuosa a blocchi di faglie nel deserto del Mojave settentrionale, all'interno del Parco nazionale della Valle della Morte nella California orientale. \u00c8 difficilmente raggiungibile, essendo accessibile solo tramite strade sabbiose, sterrate e accidentate. Alcuni torrenti alimentano questa piccola valle e forniscono una folta vegetazione. C'\u00e8 una piccola pensione di una stanza situata su un lato della casa principale. Sul retro della propriet\u00e0, \u00e8 inoltre presente una \"piscina\" (in realt\u00e0 un serbatoio per immagazzinare l'acqua della sorgente) fatta di cemento e pezzi di roccia. Bluch e Helen Thomason iniziarono la costruzione del ranch circa nel 1940. Originariamente veniva utilizzato come magazzino e negozio di alimentari per le attivit\u00e0 minerarie che si svolgevano in zona. La coppia costru\u00ec anche una piccola baracca e la residenza principale, un edificio con l'elettricit\u00e0 fornita da un mulino a vento e un generatore e acqua potabile proveniente da una sorgente vicina. Nel 1950, Bluch Thomason mor\u00ec e il ranch divenne una residenza stagionale per le vacanze. Il ranch fu venduto a James e Arlene Barker nel 1956. I Barker ampliarono la casa principale e costruirono altri edifici.\nMyers Ranch.\nLa zona abitata pi\u00f9 vicina al Barker Ranch \u00e8 il Myers Ranch, costruito nel 1932 da Bill e Barbara Myers. La famiglia Myers risiedette nella propriet\u00e0 fino al 1960 quando decisero di trasferirsi a Fresno. Il Myers Ranch and\u00f2 distrutto in un incendio nel 1999 e fu completamente ricostruito. Attualmente il Myers Ranch \u00e8 un terreno di 16 acri facente parte del Parco nazionale della Valle della Morte, ancora gestito dalla famiglia Myers.\nDurante una riunione tenutasi al Myers Ranch, Charles Manson spieg\u00f2 ai membri della Family seduti attorno a un fuoco, che i tumulti razziali erano stati predetti dai Beatles. Le canzoni del \"White Album\", disse, dicevano tutto in codice. Infatti, secondo lui, il disco era diretto proprio alla Family, un gruppo di eletti da istruire e avvertire nell'imminenza del disastro causato dalla guerra razziale, che lui aveva battezzato \"Helter Skelter\".\nCharles Manson.\nNel 1968, Charles Manson venne a sapere dell'esistenza del Myers Ranch da una delle sue seguaci, Catherine Gillies detta \"Cappy\", nipote di Barbara Myers. A partire dal novembre 1968, Manson e la Family cominciarono a soggiornare presso il ranch e Charlie scopr\u00ec anche il vicino Barker Ranch. Gli edifici abitativi del Barker erano in miglior stato di conservazione rispetto a quelli del Myers, e allora la Family si trasfer\u00ec l\u00ec, ottenendo il permesso dalla stessa Arlene Barker di utilizzare la propriet\u00e0 in stato di semi-abbandono come base temporanea, in cambio di vari lavori di ristrutturazione. Per ringraziarla, Manson regal\u00f2 ad Arlene uno dei dischi d'oro dei Beach Boys che Dennis Wilson gli aveva regalato. Comunque, i vari membri della Family vissero in periodi diversi in entrambi i luoghi nel biennio 1968-1969. Manson pens\u00f2 anche di convincere Catherine ad uccidere sua nonna in modo da farsi intestare prima la propriet\u00e0 del ranch per poi ereditarlo, ma il piano venne accantonato a causa di un banale imprevisto. Se non fosse stato per una gomma a terra che ferm\u00f2 l'auto dei killer, Barbara Myers sarebbe morta per mano di sua nipote.\nL'ufficio dello sceriffo della contea di Inyo, coadiuvato dalla California Highway Patrol, effettuarono delle retate al ranch il 10 e 12 ottobre 1969. Gli agenti arrestarono in loco due dozzine di persone, incluso Charles Manson, che per non farsi prendere si era nascosto in un armadietto sotto il lavandino del bagno dei Barker. I raid erano stati organizzati per individuare i responsabili di vari atti di vandalismo e di furti d'auto commessi nella zona, e le forze dell'ordine non erano al corrente di aver arrestato i responsabili degli omicidi Tate-LaBianca dell'agosto precedente.\nAll'inizio del 1970, alcuni membri della Manson Family furono filmati da Robert Hendrickson al Barker Ranch, per il suo documentario \"Manson e la famiglia di Satana\".\nNel 1971, Arlene Barker cedette la propriet\u00e0 del ranch al governo. Nel 1976, il ranch divenne parte della California Desert Conservation Area. Nel 1994, \u00e8 stato incorporato nel Parco nazionale della Valle della Morte.\nEventi successivi.\nAll'inizio del 2008, dopo decenni di voci persistenti che indicavano la possibilit\u00e0 di ulteriori vittime della Famiglia Manson, gli investigatori forensi condussero delle ricerche presso i resti del Barker Ranch. Seguendo il sospetto che la Family avesse ucciso vari autostoppisti e vagabondi giunti in loco durante il periodo nel quale i membri del gruppo soggiornarono al Barker, gli investigatori individuarono \"due probabili tombe clandestine; ... e una fossa aggiuntiva meritevole di ulteriori indagini\". Il 28 marzo la CNN rifer\u00ec che lo sceriffo della contea di Inyo, aveva messo in dubbio i metodi impiegati con i cani da ricerca, e quindi ordinato ulteriori test prima di autorizzare qualsiasi scavo nel sito. Il 9 maggio, dopo un ritardo causato da un guasto agli equipaggiamenti per le verifiche, lo sceriffo annunci\u00f2 che i risultati dei test erano stati inconcludenti e che lo \"scavo esplorativo\" sarebbe iniziato il 20 maggio. Nel frattempo, dal carcere Charles \"Tex\" Watson comment\u00f2 pubblicamente che \"nessuno era stato ucciso nel Barker Ranch\" durante il mese e mezzo nel quale era stato presente in loco, dopo gli omicidi Tate\u2013LaBianca. Il 21 maggio, dopo due giorni di scavi, lo sceriffo pose fine alle ricerche; erano state scavate quattro potenziali tombe ma non era stato trovato alcun resto umano.\nNel maggio del 2009, un incendio ha distrutto gran parte degli edifici del ranch, e sono rimaste in piedi solo alcune fondamenta."}
{"id": "8192626", "revid": "1543377", "url": "https://it.wikipedia.org/wiki?curid=8192626", "title": "Battista Paganelli", "text": "Biografia.\nNato nel 1953 a Grignano, frazione di Brembate, in provincia di Bergamo, a 23 anni ha partecipato ai Giochi olimpici di , nel quattro con, insieme a Enzo Borgonovi, Gino Iseppi, Ariosto Temporin e al timoniere Paolo Trisciani, chiudendo la batteria al 5\u00ba posto con il tempo di 6'44\"81, passando in semifinale grazie al 3\u00ba posto nel ripescaggio in 6'25\"43, chiudendo poi 6\u00ba in semifinale con il tempo di 6'17\"79 e 12\u00ba totale, con il 6\u00ba posto nella finale B in 6'55\"53."}
{"id": "8192632", "revid": "990063", "url": "https://it.wikipedia.org/wiki?curid=8192632", "title": "Aprilia Scarabeo (scooter)", "text": ""}
{"id": "8192635", "revid": "73843", "url": "https://it.wikipedia.org/wiki?curid=8192635", "title": "Open Access Scholarly Publishers Association", "text": "La Open Access Scholarly Publishers Association (OASPA) \u00e8 un'associazione commerciale senza scopo di lucro che rappresenta gli interessi degli editori di riviste ad accesso aperto a livello globale in tutte le discipline scientifiche, tecniche e accademiche. \nL'associazione a promuove la conoscenza e diffusione delle riviste ad accesso aperto e dei loro editori, fornisce un forum per lo scambio di informazioni e la condivisione delle migliori pratiche. L'OASPA riunisce i principali editori di riviste Open Access, gli editori indipendenti sia privati che accademici, cos\u00ec come editore che seguono un modello di business misto.\nNata per le riviste ad accesso aperto, a partire dai primi anni 2000 ha iniziato anche ad occuparsi dei libri ad accesso aperto.\nMission.\nLa missione di OASPA \u00e8 quella di tutelare le riviste di Open Access in generale, rappresentare e sostenere a livello globale gli interessi degli editori di contenuti ad accesso aperto relativi a tutte le discipline scientifiche, tecniche e accademiche. \nA tal fine, mette a disposizione e gestisce un forum per lo scambio professionale in materia di editoria ad accesso aperto in contesti accademici, si impegna nelle attivit\u00e0 di standardizzazione e nelle campagne di sensibilizzazione, identifica e promuove le migliori pratiche per le comunicazioni accademiche mediante l'accesso aperto, incoraggia lo sviluppo continuo di modelli di business e editoriali sostenibili.\nStoria.\nL'OASPA venne presentata il 14 ottobre 2008, in occasione di un \"Open Access Day\" a Londra ospitato dal Wellcome Trust, per creare il primo forum professionale permanente dedicato all'editoria ad accesso aperto e alle sue peculiarit\u00e0 distintive rispetto all'editoria tradizionale e alla comunicazione accademica. I membri fondatori furono i seguenti:\nAttivit\u00e0.\nL'OASPA organizza un convegno annuale in tema di editoria accademica ad accesso aperto, durante il quale vengono discussi i modelli di business, le piattaforme di pubblicazione, le modalit\u00e0 di revisione paritaria e i canali distributivi. \nOASPA incoraggia gli editori a utilizzare le licenze Creative Commons, in particolare la Creative Commons Attribution License (CC-BY) , che \u00e8 coerente con la maggior parte delle definizioni di \"open\", ad esempio quella della Open Knowledge Foundation. L'organizzazione \u00e8 attiva anche per garantire l'accesso gratuito alle opere accademiche premiate col Nobel.\nMembri.\nI membri dell'associazione appartengono alle seguenti tipologie:\nPer essere ammesso come membro dell'associazione, un editore deve implementare alcune migliori pratiche dell'editoria accademica e soddisfare determinati criteri di trasparenza, fissati nel 2013 e rivisti nuovamente ad agosto del 2018.\nCritiche.\nLe critiche si sono concentrate sul fatto che OASPA si sia imposta come una sorta di \"marchio di qualit\u00e0 delle pubblicazioni ad accesso aperto\", nonostante un conflitto di interessi intrinseco ai membri fondatori, a partire da BioMed Central. \nOASPA \u00e8 stato anche criticata per la promozione del gold open access a discapito del green open access.\nFrontiers Media, uno dei membri dell'OASPA, era presente nella lista di Jeffrey Beall dell'editoria predatoria , che tuttavia, per un periodo comprese anche Hindawi e MDPI.\nA seguito dell\u2019articolo Who's Afraid of Peer Review? pubblicato da Science nel 2013, furono espulsi due membri dell'OASPA , mentre SAGE Publishing dovete modificare in sei mesi il suo processo di revisione paritaria. A settembre del 2015, fu riabilitata anche la Medical Press dopo la revisione dei propri standard editoriali."}
{"id": "8192638", "revid": "287204", "url": "https://it.wikipedia.org/wiki?curid=8192638", "title": "S\u00e1ndor T\u00f6lgyesi", "text": ""}
{"id": "8192640", "revid": "889336", "url": "https://it.wikipedia.org/wiki?curid=8192640", "title": "Kiko Olivas", "text": ""}
{"id": "8192643", "revid": "287204", "url": "https://it.wikipedia.org/wiki?curid=8192643", "title": "Ottocaro II di Stiria", "text": "Biografia.\nEra figlio di Ottocaro I di Stiria e nonno di Ottocaro III, e apparteneva alla dinastia degli Ottocari. Nella lotta per le investiture si schier\u00f2 con il papa, atto che port\u00f2 a lottare con suo fratello Adalberone, che era dalla parte dell'imperatore. Il conflitto si risolse a favore di Ottocaro, il quale depose il fratello nel 1082 divenendo margravio. Dopo che la dinastia Eppenstein si estinse, Ottocaro eredit\u00f2 i loro possedimenti nelle valli del Mur e del M\u00fcrz. Fond\u00f2 il monastero benedettino a Garsten (Alta Austria) nel 1108.\nFamiglia e figli.\nOttocaro II fu sposato nel 1090 con Elisabetta, figlia di Leopoldo II d'Austria, margravio della marca Orientale, e Ida di Formbach-Ratelnberg, ed ebbero tre figli:"}
{"id": "8192645", "revid": "287204", "url": "https://it.wikipedia.org/wiki?curid=8192645", "title": "Peyre", "text": ""}
{"id": "8192646", "revid": "287204", "url": "https://it.wikipedia.org/wiki?curid=8192646", "title": "Trouv\u00e9", "text": ""}
{"id": "8192658", "revid": "599013", "url": "https://it.wikipedia.org/wiki?curid=8192658", "title": "Ibrahim Conteh", "text": ""}
{"id": "8192662", "revid": "287204", "url": "https://it.wikipedia.org/wiki?curid=8192662", "title": "Amiot", "text": ""}
{"id": "8192672", "revid": "287204", "url": "https://it.wikipedia.org/wiki?curid=8192672", "title": "Arnal", "text": ""}
{"id": "8192676", "revid": "287204", "url": "https://it.wikipedia.org/wiki?curid=8192676", "title": "Li\u00e9nard", "text": ""}
{"id": "8192678", "revid": "124123", "url": "https://it.wikipedia.org/wiki?curid=8192678", "title": "Gennaro Cirillo", "text": "Biografia.\nNato nel 1961 a Napoli, a 22 anni ha partecipato ai Giochi olimpici di , nel K-4 1000 m, con Vincenzo Damista, Marco Ganna e Francesco Mandragona, chiudendo la batteria al 5\u00ba posto con il tempo di 3'08\"90 e uscendo al ripescaggio, non arrivando al traguardo.\nDopo il ritiro \u00e8 stato consigliere nazionale della Federazione Italiana Canoa Kayak."}
{"id": "8192683", "revid": "287204", "url": "https://it.wikipedia.org/wiki?curid=8192683", "title": "B\u00e9raud", "text": ""}
{"id": "8192687", "revid": "1310927", "url": "https://it.wikipedia.org/wiki?curid=8192687", "title": "Ot\u00e1vio Dutra", "text": ""}
{"id": "8192690", "revid": "287204", "url": "https://it.wikipedia.org/wiki?curid=8192690", "title": "Beraudo", "text": ""}
{"id": "8192691", "revid": "125640390", "url": "https://it.wikipedia.org/wiki?curid=8192691", "title": "Francesca Bocca-Aldaqre", "text": " \u00c8 Preside di Facolt\u00e0 nel Dipartimento di Psicologia alla International Open University.\nDirige l'Istituto di Studi Islamici Averro\u00e8 di Piacenza ed \u00e8 co-fondatrice e Professore all'Istituto Islamico di Studi Avanzati.\nHa scritto di neuroscienze e teologia per Civilt\u00e0 delle Macchine.\nBiografia.\nDopo gli studi all\u2019Universit\u00e0 Vita-Salute San Raffaele si trasferisce in Germania, a Monaco di Baviera, dove consegue una laurea specialistica e un dottorato di ricerca in Neuroscienze Sistemiche alla Ludwig-Maximilians Universit\u00e4t. In parallelo perfeziona gli studi linguistici e teologici in Siria, Stati Uniti e Inghilterra.\nNel 2016 viene convocata dall\u2019Istituto di Studi Islamici Averro\u00e8 per assumerne la direzione. L\u2019Istituto diventa la prima realt\u00e0 islamica in Italia ad insegnare religione utilizzando testi in lingua italiana, di cui lei stessa opera la curatela, e a incorporare educazione civica nelle materie di studio. Di questo progetto educativo pubblica le basi teoriche in un saggio, \"Un Corano che cammina. Fondamenti di pensiero educativo, didattica e pedagogia islamica\".\nDal 2017 \u00e8 professore di Teologia all\u2019Istituto Italiano di Studi Islamici. \nSi occupa della curatela della mostra \"Tafakkur: l'uomo, la natura l'infinito,\" , presso il Museo di Storia Naturale di Piacenza, in cui il tema della biodiversit\u00e0 \u00e8 affrontato con un approccio teologico.\nDal 2018 \u00e8 membro del consiglio di direzione di Civilt\u00e0 delle Macchine, dove pubblica contributi a carattere teologico e neuroscientifico.\n\u00c8 apparsa nel documentario Veli di Cristallo , che ha co-presentato all\u2019edizione 2018 del Festival della Scienza di Genova.\nNel 2019 scrive con Pietrangelo Buttafuoco il saggio \"Sotto il suo passo nascono i fiori. Goethe e l\u2019Islam\". Con Buttafuoco condivide il progetto di stabilire legami letterari, poetici e filosofici tra cultura islamica ed europea.\nDal 2019 \u00e8 professore di Lingua e Cultura Araba alla Societ\u00e0 Umanitaria di Milano.\nNel 2020 \u00e8 coinvolta nella creazione di un'area per la sepoltura dei fedeli di religione musulmana all'interno del cimitero di Piacenza, inaugurata dal Comune di Piacenza nell'occasione della perdita del marito, Iyad Aldaqre, durante la pandemia di Covid-19.\nDal 2021 \u00e8 docente di Civilt\u00e0 Islamica all'Universit\u00e0 Vita-Salute San Raffaele di Milano. Pubblica il saggio \"Nietzsche in Paradiso. Vite parallele tra Islam e Occidente\", e il \"Manuale di Teologia Islamica\", scritto a quattro mani con Massimo Campanini ma pubblicato postumo. \nAssume la carica di preside di facolt\u00e0 di Psicologia Islamica alla International Open University, istituzione universitaria a distanza con sede in Gambia. \nHa scritto per il teatro il libretto dell'opera da camera Le Ore delle Spose, nuova produzione della Fondazione Teatro Coccia di Novara. L'opera \u00e8 ispirata alla storia di Barbabl\u00f9 nella versione di Bela Bartok, e racconta della trasformazione della sua ultima sposa che riesce a liberarsi dall'amore violento di Barbabl\u00f9. I versi di Francesca Bocca-Aldaqre sono accompagnati in scena dalle musiche composte dal Maestro Claudio Scannavini, nella regia di Deda Cristina Colonna. \nDal 2022 dirige l'Istituto Islamico di Studi Avanzati, di cui \u00e8 co-fondatrice."}
{"id": "8192692", "revid": "287204", "url": "https://it.wikipedia.org/wiki?curid=8192692", "title": "Beraudo di Pralormo", "text": ""}
{"id": "8192695", "revid": "287204", "url": "https://it.wikipedia.org/wiki?curid=8192695", "title": "Georget", "text": ""}
{"id": "8192697", "revid": "124682440", "url": "https://it.wikipedia.org/wiki?curid=8192697", "title": "I ragazzi dello Zecchino d'Oro", "text": "I ragazzi dello Zecchino d'Oro \u00e8 un film per la televisione del 2019 diretto da Ambrogio Lo Giudice.\nIl film narra la nascita del Piccolo Coro dell'Antoniano di Bologna, fondato nel 1963 dalla giovane maestra di musica Mariele Ventre per accompagnare i piccoli interpreti delle canzoni allo Zecchino d'Oro, con il supporto del presentatore Cino Tortorella.\nLa sera del 30 giugno 2019 \u00e8 andata in scena l'anteprima nazionale al Cin\u00e9Max di piazzale Ceccarini a Riccione. Introducono la serata: Eleonora Andreatta (Direttore Rai Fiction), Fabrizio Zappi (Capostruttura Rai Fiction), Federico Scardamaglia (produttore), Ambrogio Lo Giudice (regista), Matilda De Angelis (attrice) in collaborazione con Compagnia Leone Rai Fiction.\nLa sera del 29 ottobre 2019 \u00e8 andata in scena l\u2019anteprima presso il teatro dell\u2019Antoniano alla presenza dello stesso regista, del vicesindaco di Bologna, del direttore e dei dipendenti dell\u2019Antoniano e di alcuni dirigenti della casa di produzione.\nAl pomeriggio del 28 dicembre 2019, proiezione film al Cinema Lumi\u00e8re - Sala Officinema/Mastroianni.\nLa sera del 21 luglio 2020 \u00e8 stato proiettato il film, per la rassegna cinematografica \"Cinema sotto le Stelle\" a Bologna, dove il regista Ambrogio Lo Giudice ha presentato il film.\nTrama.\nIl film TV, ambientato nella citt\u00e0 di Bologna degli anni '60, ruota intorno al protagonista principale che \u00e8 Mimmo, bambino di 9 anni dal carattere difficile, figlio di immigrati siciliani.\nIl bambino, che alla scuola e allo studio preferisce la vita di strada nella banda di suo fratello maggiore Sebastiano, ha per\u00f2 un orecchio assoluto e illustri doti canore, le quali un giorno, con la mamma Ernestina, preoccupata per lui, lo portano a un provino per un concorso canoro con la speranza che questa esperienza possa responsabilizzarlo. Su consiglio del suo insegnante, Mimmo si presenta a quel provino per un concorso canoro e che rappresenter\u00e0 l\u2019inizio di uno spettacolo destinato a entrare nella storia della televisione e del paese: lo Zecchino d'Oro.\nMimmo viene scelto insieme ad altri bambini, tra cui Gaetano, figlio di un carabiniere e di una madre ambiziosissima, e Caterina, figlia di importanti imprenditori, i quali diventando presto amici per la pelle (grande amicizia si instaura tra Mimmo e Caterina), e sotto la guida di Mariele Ventre, giovane donna chiamata a creare un coro di piccole voci, diventeranno sempre pi\u00f9 bravi.\nMariele, insieme a Cino Tortorella, accompagna i ragazzi alla prima esibizione canora in televisione, poi, due anni dopo, la costituzione di una formazione stabile che diventer\u00e0 una vera e propria scuola di musica e di vita: il Piccolo Coro dell\u2019Antoniano. Il successo del coro viene confermato con la registrazione della sigla di Canzonissima.\nDistribuzione.\nIl film \u00e8 stato trasmesso la sera del 3 novembre 2019 con telespettatori e il 18,3% di share.\nCuriosit\u00e0.\nNel film \"Adeste fideles\" \u00e8 interpretata dal coro \"Vecchioni di Mariele\" formato da ex bambini del Piccolo Coro dell'Antoniano diretto da Mariele Ventre.\nLa piccola Olga Rui Marchi\u00f2 (Caterina), prima della partecipazione al film, ha partecipato realmente allo Zecchino d'Oro 2017 con la canzone \"Radio giungla\"."}
{"id": "8192701", "revid": "657000", "url": "https://it.wikipedia.org/wiki?curid=8192701", "title": "Hachiman Hikigaya", "text": ""}
{"id": "8192703", "revid": "827882", "url": "https://it.wikipedia.org/wiki?curid=8192703", "title": "Salle", "text": ""}
{"id": "8192705", "revid": "780783", "url": "https://it.wikipedia.org/wiki?curid=8192705", "title": "Giro di Slovenia 2000", "text": "Il Giro di Slovenia 2000, settima edizione della corsa, si svolse dal 16 al 21 maggio su un percorso di 918\u00a0km ripartiti in 5 tappe pi\u00f9 un cronoprologo, con partenza e arrivo a Novo Mesto. Fu vinto dallo sloveno Martin Derganc della Krka-Telekom Slovenije davanti al croato Vladimir Miholjevi\u0107 e allo sloveno Boris Premu\u017ei\u010d."}
{"id": "8192706", "revid": "1318658", "url": "https://it.wikipedia.org/wiki?curid=8192706", "title": "5 stelle", "text": ""}
{"id": "8192711", "revid": "1602064", "url": "https://it.wikipedia.org/wiki?curid=8192711", "title": "Leopoldo di Stiria", "text": "Biografia.\nEra il figlio del margravio Ottacaro II di Stiria e Elisabetta, figlia di Leopoldo II d'Austria, margravio della marca Orientale, e Ida di Formbach-Ratelnberg. Dopo la morte di Enrico d'Eppenstein nel 1122, Leopoldo eredit\u00f2 la provincia di Graslupp, che comprende le terre di Neumarkt, Sankt Lambrecht e la regione di Murau. Mor\u00ec nel 1129 e venne sepolto nell'abbazia di Rein. Gli successe il figlio Ottocaro III di Stiria. \nFamiglia e figli.\nSua moglie era Sofia di Baviera, figlia di Enrico IX, duca di Baviera, appartenente alla dinastia Welfen. Essi ebbero: \nLeopoldo ebbe anche un figlio illegittimo da donna sconosciuta: "}
{"id": "8192721", "revid": "686936", "url": "https://it.wikipedia.org/wiki?curid=8192721", "title": "Ryan Finley", "text": "Carriera professionistica.\nCincinnati Bengals.\nFinley fu scelto nel corso del quarto giro (104\u00ba assoluto) del Draft NFL 2019 dai Cincinnati Bengals. Dopo che i Bengals persero tutte le prime otto partite, i Bengals lo nominarono titolare al posto del veterano Andy Dalton. La sua prima partita fu una netta sconfitta contro i Baltimore Ravens per 49-13 in cui pass\u00f2 167 yard, un touchdown e sub\u00ec un intercetto. Finley disput\u00f2 complessivamente tre partite, tutte perdute, prima che Dalton tornasse ad essere nominato titolare.\nNella stagione 2020, dopo l'infortunio della prima scelta assoluta Joe Burrow e le cattive prestazioni della sua riserva Brandon Allen, Finley fu nominato titolare per la gara della settimana 15 vinta a sorpresa contro i Pittsburgh Steelers in cui pass\u00f2 89 yard e un touchdown, corse 47 yard e segn\u00f2 un touchdown su corsa da 23 yard."}
{"id": "8192722", "revid": "1305772", "url": "https://it.wikipedia.org/wiki?curid=8192722", "title": "Sears (disambigua)", "text": ""}
{"id": "8192740", "revid": "1543377", "url": "https://it.wikipedia.org/wiki?curid=8192740", "title": "Orchestra Filarmonica di Shanghai", "text": "La Orchestra Filarmonica di Shanghai (SPO) \u00e8 un'orchestra sinfonica professionale con sede a Shanghai, Cina. \u00c8 sotto l'amministrazione della Shanghai Municipal Administration of Culture, Radio, Film, and TV. L'attuale direttore musicale \u00e8 Muhai Tang e il vicedirettore \u00e8 il giovane direttore d'orchestra Liang Zhang.\nStoria.\nSecondo suo il sito web ufficiale l'orchestra \u00e8 stata ristrutturata sulla base dell'ex Shanghai Broadcasting Symphony Orchestra (SBSO). La SBSO era la fusione di due orchestre: la Shanghai Film Orchestra, fondata nel 1954 e la Orchestra di Radiodiffusione di Shanghai, fondata nel 1950. La fusione avvenne nel 1996 e la nuova orchestra fu chiamata Orchestra Sinfonica di Radiodiffusione di Shanghai con Yongyan Hu come primo direttore musicale. Il nome dell'orchestra \u00e8 stato ufficialmente cambiato in Orchestra Filarmonica di Shanghai nell'aprile 2004 con il famoso direttore d'orchestra Zuohuang Chen come direttore musicale, adottando il sistema di stagioni musicali pi\u00f9 diffuso al mondo.\nQuando Muhai Tang assunse la posizione di direttore musicale nel 2009, disse ai giornalisti che l'orchestra non avrebbe concentrato i propri sforzi oltreoceano. Tang dichiar\u00f2 che dovevano considerare il motivo per cui il pubblico avrebbe voluto ascoltare la musica e come poter suonare bene la musica. Credeva che l'orchestra dovesse basarsi sui valori culturali cinesi.\nRepertorio.\nL'SPO suona in concerti di quartiere, concerti che promuovono giovani solisti cinesi o compositori cinesi e concerti legati alle attivit\u00e0 del governo, ma svolge anche un repertorio impegnativo. Nelle stagioni concertistiche 2011-2012 e 2012-2013 ha eseguito una serie di sinfonie di Mahler, \"Il castello di Barbabl\u00f9\" di Bart\u00f3k e una versione ridotta del \"Ciclo dell'Anello\" di Wagner. Dal 2015, in stretta collaborazione con il Conservatorio di Musica di Shanghai, la SPO ha ospitato la serie di concerti \"Hearing China\" e ha incaricato compositori di tutto il mondo di comporre per la SPO e per strumenti cinesi.\nL'orchestra ha anche registrato. La maggior parte di queste incisioni erano musica cinese orchestrata e musica classica composta da compositori cinesi, realizzate sulle etichette di Naxos come Marco Polo, Yellow River e Naxos stesso."}
{"id": "8192754", "revid": "780783", "url": "https://it.wikipedia.org/wiki?curid=8192754", "title": "Giro di Slovenia 2001", "text": "Il Giro di Slovenia 2001, ottava edizione della corsa, si svolse dal 8 al 13 maggio su un percorso di 1006\u00a0km ripartiti in 7 tappe, con partenza a \u010cate\u017e e arrivo a Novo Mesto. Fu vinto dal russo Faat Zakirov della Amore &amp; Vita-Beretta davanti allo sloveno Martin Derganc e al croato Vladimir Miholjevi\u0107."}
{"id": "8192755", "revid": "6923", "url": "https://it.wikipedia.org/wiki?curid=8192755", "title": "Edmodo", "text": "Edmodo \u00e8 una societ\u00e0 di tecnologia educativa che offre una piattaforma di comunicazione, collaborazione e coaching per scuole e insegnanti del K-12 . La rete Edmodo consente agli insegnanti di condividere contenuti, assegnare quiz, compiti e gestire la comunicazione con studenti, colleghi e genitori. Edmodo \u00e8 molto incentrato sull'insegnante nel design e nella filosofia: studenti e genitori possono unirsi a Edmodo solo se invitati da un insegnante tramite codice. Edmodo \u00e8 gratuito, ma offre anche servizi premium a pagamento. Attualmente ci sono 87,4 milioni di account.\nStoria.\nEdmodo \u00e8 stata fondata da Nic Borg, Jeff O'Hara e Crystal Hutter nel 2008. \u00c8 supportato da Index Ventures, Benchmark, Greylock Partners, Learn Capital, New Enterprise Associates, Union Square Ventures, Glynn Capital Management, Tenaya Capital, SingTel Innov8 e KDDI. A partire da luglio 2019 Edmodo ha affermato di avere oltre 100 milioni di utenti in tutto il mondo. Circa la met\u00e0 di questi utenti era negli Stati Uniti, mentre l'altra met\u00e0 si trova in 180 paesi di tutto il mondo. Concentrazioni significative erano situate a Singapore, in Indonesia, in Uruguay e in Italia. Circa il 10% di questi utenti erano insegnanti.\nNel 2013, Edmodo \u00e8 stato inserito nella lista di \"Le migliori app per insegnanti\" da \"PC Magazine\" . Nello stesso anno, Edmodo ha acquisito una startup, Root-1, nel tentativo di diventare l'app store per l'istruzione. Vibhu Mittal, cofondatore e CEO di Root-1, divenne l'amministratore delegato di Edmodo l'anno successivo.\nNel 2014 Edmodo ha lanciato Snapshot, una serie di strumenti di valutazione per misurare i progressi degli studenti rispetto agli standard educativi. Il digest Edtech ha assegnato a Edmodo Snapshot il Cool Tool Award per la migliore soluzione di valutazione. La societ\u00e0 ha collaborato con due importanti editori nel Regno Unito, la Oxford University Press e la Cambridge University Press per fornire accesso a contenuti educativi sulla piattaforma Edmodo e portare Edmodo Snapshot nel Regno Unito.\nNel marzo 2015, Noodle ha classificato Edmodo come uno dei \"32 strumenti didattici online pi\u00f9 innovativi\". Nel gennaio 2017, Edmodo ha lanciato corsi di sviluppo professionale per insegnanti nello stato di New York in collaborazione con il NYPTI. Questi includevano sia un componente dell'aula video sincrona che un componente di discussione asincrono basato sul testo, questa funzione \u00e8 stata utilizzata da migliaia di insegnanti. Nel giugno 2017, Frost e Sullivan hanno annunciato la vittoria, da parte di Edmodo nel Customer Value Leadership Award.\nIl 17 maggio 2017, Edmodo ha inviato un'e-mail informando gli utenti che \u00e8 stata vittima di un grave hack di informazioni sugli utenti. Sono stati violati circa 77 milioni di dati degli utenti: inclusi nome utente, password con hash e indirizzo e-mail (in una parte dei casi, poich\u00e9 non tutti solo gli insegnanti necessitano di un indirizzo e-mail per registrarsi). Il furto delle password \u00e8 stata la cosa pi\u00f9 complicata dal momento che le password erano sia hash che crittografate usando l'algoritmo bcrypt. Non ci sono notizie di dati scolastici interessati, n\u00e9 identit\u00e0 compromesse, secondo un'indagine compiuta da esperti esterni richiesta dalla societ\u00e0.\nNel giugno 2017, Edmodo ha annunciato la pubblicazione di Ask Mo, un motore di ricerca video educativo, per creare dei vantaggi nell'apprendimento automatico su dei set di dati: la ricerca si basa su video condivisi dagli insegnanti nel contesto di discussioni educative e pu\u00f2 essere filtrato per argomento e livello.\nL'8 aprile 2018, Edmodo ha annunciato l'acquisto di NetDragon per $ 137,5 milioni in contanti e azioni."}
{"id": "8192771", "revid": "287204", "url": "https://it.wikipedia.org/wiki?curid=8192771", "title": "Shenmue III", "text": " \u00e8 un videogioco di azione e avventura sviluppato da Neilo e Ys Net e pubblicato da Deep Silver il 19 novembre 2019 dopo parecchi rinvii per Windows e PlayStation 4. La storia prosegue dove si era interrotta, la ricerca dell'artista adolescente marziale Ryo Hazuki dell'assassino di suo padre in una Cina degli anni '80. \nIl regista Yu Suzuki ha concepito \"Shenmue\" come una saga che abbraccia pi\u00f9 giochi. I primi due giochi sono stati sviluppati da Sega AM2 e pubblicati da Sega per Dreamcast rispettivamente nel 1999 e nel 2001. Lo \"Shenmue\" originale era il videogioco pi\u00f9 costoso mai sviluppato all'epoca, con un costo di produzione e marketing stimato di oltre 47 milioni di dollari, sebbene coprisse anche parte di \"Shenmue II\" e le basi per i futuri giochi di \"Shenmue\" . Nonostante attirasse un seguito di culto e apparizioni in diverse liste dei \" pi\u00f9 grandi videogiochi di tutti i tempi \", i giochi erano fallimenti commerciali e \"Shenmue III\" trascorse pi\u00f9 di un decennio nell'inferno dello sviluppo. \nNel corso della conferenza E3 del 2015, dopo anni di speculazioni, Suzuki ha lanciato una campagna Kickstarter per crowdfunding \"Shenmue III\", con Sega che ha concesso in licenza \"Shenmue\" alla societ\u00e0 Suzuki Ys Net. \u00c8 diventata la campagna pi\u00f9 veloce per raccogliere $ 2 milioni, in meno di sette ore, e si \u00e8 conclusa il mese successivo dopo aver raccolto oltre $ 6 milioni, rendendolo il videogioco pi\u00f9 finanziato e la sesta campagna pi\u00f9 finanziata nella storia di Kickstarter. Il crowdfunding su altre piattaforme si \u00e8 concluso nel 2018, con un totale di oltre $ 7,1 milioni. \nNel 1987, in seguito agli eventi di \"Shenmue II\", l'artista marziale adolescente Ryo Hazuki ha viaggiato da Yokosuka, in Giappone, fino alle montagne di Guilin, in Cina, alla ricerca dell'assassino di suo padre, Lan Di. L\u00ec incontr\u00f2 Ling Shenhua, una ragazza misteriosa che in precedenza era apparsa nei suoi sogni. Dopo aver appreso la leggenda del suo villaggio, che prevede un percorso unito tra loro, Ryo e Shenhua intraprendono un nuovo viaggio che rivela il loro destino condiviso. Lan Di ritorna, con un nuovo antagonista, Niao Sun.\n\"Shenmue III\" inizia nel villaggio di Bailu a Guilin. Secondo la pagina Kickstarter del gioco, la seconda area, Choubu, \u00e8 \"un villaggio lungo il fiume con molti negozi, negozi di souvenir, hotel e templi\", e la terza area, Baisha, presenter\u00e0 un \"gioco d'assedio che ricorda i Regni Combattenti\". Ryo sar\u00e0 in grado di effettuare chiamate telefoniche in Giappone per recuperare il ritardo con i personaggi delle puntate precedenti. \"Shenmue III\" non concluder\u00e0 la storia, poich\u00e9 Suzuki spera di creare altri giochi nella serie.\nBackground.\nI primi due giochi \"Shenmue\" furono diretti, scritti e prodotti da Yu Suzuki, sviluppato da Sega AM2 e pubblicato da Sega per il Dreamcast rispettivamente nel 1999 e nel 2001. Descritto da IGN come \"un'epopea della vendetta nella tradizione del cinema cinese \", Suzuki prevede che la serie copra almeno quattro giochi. Con un livello di dettagli considerato senza precedenti, Il \"Shenmue\" originale era il videogioco pi\u00f9 costoso mai sviluppato in quel momento, che avrebbe avuto un costo compreso tra 47 e 70 milioni di dollari, incluso il marketing. Lo sviluppo ha riguardato anche parte di \"Shenmue II\", che \u00e8 stato completato per una figura pi\u00f9 piccola, e le basi per i futuri giochi di \"Shenmue\".\nNonostante attirasse un seguito di culto e apparizioni in diverse liste dei \" pi\u00f9 grandi videogiochi di tutti i tempi\" i giochi di \"Shenmue\" furono fallimenti commerciali e \"Shenmue III\" entr\u00f2 in un periodo di sviluppo infernale della durata di oltre un decennio. Suzuki ha lavorato a vari progetti che non hanno visto il rilascio tra cui \"Shenmue Online,\" un gioco di ruolo online multiplayer di massa per i mercati di PC cinesi e coreani. \nI fan hanno presentato una petizione per \"Shenmue III\", e nel 2005 la serie BBC \"VideoGaiden\" ha lanciato una campagna per la sua uscita. Nel 2008, il presidente della Sega d'America, Simon Jeffery, ha dichiarato che si trattava di uno dei giochi pi\u00f9 richiesti dallo studio. Quell'anno, Suzuki fond\u00f2 la sua societ\u00e0 di sviluppo, Ys Net, rimanendo a Sega. Nel 2010, ha affermato che \"il concetto di \"Shenmue III\" esiste gi\u00e0\" e che il gioco si espanderebbe \"non verso l'esterno, ma verso l'interno\", concentrandosi sul rapporto tra Ryo e Shenhua. Nel gennaio di quell'anno, Sega disse che sebbene le vendite fossero una preoccupazione, avrebbero \"adorato\" lo sviluppo di \"Shenmue III,\" data l'opportunit\u00e0. Quel mese, Sega ha annunciato \"Shenmue City\", un gioco sociale per i servizi giapponesi Mobagetown (per telefoni cellulari) e Mobage (PC). Suzuki sperava che se \"Shenmue City\" avesse avuto successo gli avrebbe permesso di fare \"Shenmue III\"; tuttavia, \u00e8 stato chiuso nel dicembre 2011.\nAl novembre 2010, il presidente di Sega West Mike Hayes ha dichiarato che Sega non aveva in programma il franchising, ma che ha \"acceso la passione\" tra i fan e non ha escluso un altro gioco. Nel marzo 2011, Suzuki ha parlato alla Game Developers Conference e ha dichiarato che Sega sarebbe stata aperta al progetto se il budget fosse stato possibile. A settembre, ha lasciato Sega per concentrarsi su Ys Net, e nel gennaio 2012 ha suggerito che Sega potesse concedere in licenza \"Shenmue\" a Ys Net per sviluppare \"Shenmue III in modo\" indipendente. Nel marzo 2013 \u00e8 arrivata la notizia che Suzuki stava prendendo in considerazione il crowdfunding o l'esclusiva console per finanziare \"Shenmue III\". Durante una presentazione sul franchising alla Game Developers Conference del 2014, Suzuki ha dichiarato di fare ricerche sulla piattaforma di crowdfunding Kickstarter. Durante la conferenza, Sony Computer Entertainment si \u00e8 avvicinato a lui riguardo a \"Shenmue III\" in quanto era uno dei giochi pi\u00f9 richiesti. Nel marzo 2014, il capo della Xbox Phil Spencer ha dichiarato che \"Shenmue III\" era il sequel pi\u00f9 richiesto dai proprietari della Xbox. Sega ha rinnovato il marchio \"Shenmue\" a maggio.\nAnnuncio.\nIl 14 giugno 2015, il giorno prima dell'Expo di intrattenimento elettronico di Los Angeles (E3), Suzuki ha twittato \"E3\" con una foto di un carrello elevatore, un riferimento a un minigioco nell'originale \"Shenmue\". Il giorno successivo, durante la conferenza stampa E3 di Sony, Suzuki ha annunciato una campagna di crowdfunding Kickstarter per sviluppare \"Shenmue III\" per Windows e PlayStation 4 con una data di rilascio provvisoria di dicembre 2017, che \u00e8 stata rinviata pi\u00f9 volte. L'annuncio a sorpresa ha attirato pubblicit\u00e0, vincendo il premio \"Best Debut\" da GameTrailers e generando un aumento delle vendite delle console Dreamcast usate. Nel gennaio 2017, \"Time\", \"The Guardian\" e Den of Geek incluso \"Shenmue III\" nelle loro liste di giochi previsti. \nRaccolta fondi.\nL'obiettivo di finanziamento iniziale di Kickstarter, l'importo necessario per il successo della campagna e l'inizio dello sviluppo, era di $ 2 milioni. Ulteriori obiettivi per incoraggiare ulteriori donazioni includevano un \"sistema di rapporti\" che modifica le interazioni con i personaggi in base alle scelte del giocatore e un \"sistema di abilit\u00e0\" che consente una maggiore personalizzazione delle abilit\u00e0 di combattimento di Ryo. Suzuki ha dichiarato che per \"Shenmue III\" per essere un \"vero\" gioco open world, la campagna dovrebbe raccogliere almeno $ 10 milioni; tuttavia, ha detto che non sarebbe stato deluso da una figura pi\u00f9 piccola e avrebbe funzionato all'interno del bilancio.\n\"Shenmue III \u00e8\" diventato il gioco pi\u00f9 veloce a raccogliere $ 1 milione in crowdfunding, in un'ora e 44 minuti, e il pi\u00f9 veloce a raccogliere $ 2 milioni, in otto ore e 43 minuti. Si \u00e8 concluso il 17 luglio dopo aver raccolto $ 6,3 milioni da oltre 69.000 sostenitori, diventando la campagna di videogiochi Kickstarter pi\u00f9 finanziata e la sesta campagna Kickstarter pi\u00f9 finanziata di tutti i tempi. Il 17 settembre 2015 il crowdfunding \u00e8 ripreso utilizzando il sistema di pagamento online PayPal e il 15 marzo il progetto ha iniziato ad accettare impegni attraverso la piattaforma cinese di crowdfunding Alipay. \nIl crowdfunding \u00e8 terminato a settembre 2018, dopo aver raccolto $ 7.179.510 da 81.087 sostenitori su pi\u00f9 piattaforme. Anche se questo \u00e8 un grande importo per un progetto crowdfunded, \u00e8 relativamente piccolo per un videogioco di alto profilo; tuttavia, Sony e Deep Silver stanno fornendo ulteriori finanziamenti.\nSviluppo.\n\"Shenmue III\" \u00e8 stato sviluppato da Ys Net e Neilo. Sono coinvolti diversi membri chiave del team originale di \"Shenmue\", tra cui il sub-regista Keiji Okayasu, lo scrittore Masahiro Yoshimoto, il disegnatore del personaggio Kenji Miyawaki e il compositore Ryuji Iuchi. L'amministratore delegato di Neilo Takeshi Hirai era un programmatore capo del primo \"Shenmue\". Masaya Matsukaze e Corey Marshall riprendono i loro ruoli rispettivamente di voci giapponesi e inglesi di Ryo. Sony e Shibuya Productions offrono supporto per la produzione, la commercializzazione e la pubblicazione. Il gioco utilizza Unreal Engine 4, che secondo Suzuki consente al team di costruire rapidamente prototipi. \nNel novembre 2015, Suzuki ha visitato la Cina per promuovere il progetto e ricercare luoghi, abiti tradizionali e arti marziali di Guilin. In una presentazione alla conferenza della Cina Chuapp quel mese, ha detto che la storia \"Shenmue III\" s 'composizione' erano completi e che 'la ricerca di base' con Unreal Engine 4 era cominciata. Alla fine del 2015, il team ha iniziato a utilizzare i personaggi di \"Shenmue II\" per eseguire semplici test di battaglia e conversazione. Nel febbraio 2016, Suzuki ha dimostrato gli effetti del tempo, l'illuminazione e la musica alla conferenza internazionale Monaco Anime Game. A dicembre, il gioco aveva lasciato la pre-produzione e la motion capture e test vocali erano in corso. \nNel giugno 2017, Suzuki ha annunciato che \"Shenmue III\" era stato ritardato alla seconda met\u00e0 del 2018, affermando: \"Utilizzando nuove tecnologie, siamo stati in grado di scoprire nuove possibilit\u00e0 ed espressioni. In molti modi, il gioco \u00e8 diventato pi\u00f9 grande e pi\u00f9 bello di quanto inizialmente mi aspettassi\". Quell'agosto Suzuki annunci\u00f2 che Ys Net aveva collaborato con l'editore tedesco Deep Silver per pubblicare \"Shenmue III a\" livello globale. Ha detto a \"Eurogamer che\" la partnership ha permesso al team di \"ampliare\" il loro piano e \"rendere il gioco su una scala pi\u00f9 ampia con elementi open world\", e che Sony e Sega stavano ancora supportando lo sviluppo. \nYs Net ha rilasciato un trailer teaser di \"Shenmue III\" il 22 agosto 2017, con Ryo e Shenhua in vedute aperte, azione di arti marziali, una colonna sonora orchestrale e specchi di drago e fenice, elementi della trama dei giochi precedenti. Alcuni fan e giornalisti hanno criticato i modelli di personaggi \"rigidi\" e l'animazione del trailer. Nel dicembre 2017, Ys Net ha annunciato che lo studio indiano Lakshya Digital avrebbe fornito ulteriori modelli di personaggi. \nNel maggio 2018, Ys Net e Deep Silver hanno annunciato che \"Shenmue III\" sarebbe stato ritardato fino al 2019. Alla fiera Gamescom di agosto, Deep Silver ha mostrato un nuovo trailer e ha annunciato una data di uscita il 27 agosto 2019. A dicembre 2018, \u00e8 stato annunciato che \"Shenmue III\" sar\u00e0 pubblicato in Cina da Oasis Games su PlayStation 4 e la piattaforma WeGame su PC. Un nuovo trailer \u00e8 stato presentato a marzo 2019 al festival Magic di Monaco, mostrando le ambientazioni di Guilin, il sistema di combattimento e diversi nuovi personaggi. \nA giugno, Suzuki ha annunciato che la data di uscita era stata rinviata al 19 novembre 2019 e che la versione per Windows sarebbe stata un'esclusiva per l'Epic Games Store durante il primo anno; gli aggiornamenti precedenti avevano affermato che avrebbe richiesto Steam per l'attivazione. L'annuncio ha suscitato critiche da parte di alcuni fan. Ai sostenitori di Kickstarter che avevano richiesto la versione Steam \u00e8 stata data la possibilit\u00e0 di accettare la versione per PC Epic o fisica, la versione per PS4 o di ricevere un rimborso (pagato da Epic Games). Un nuovo trailer, che mostra arcade e combattimenti di gioco, ha debuttato alla fiera Gamescom nell'agosto 2019. Il 27 settembre 2019 \u00e8 stata rilasciata una demo per Windows. \"Kotaku\" ha scritto che \"sembra decisamente \"Shenmue della\" vecchia scuola: rigido e rigido, ma affascinante e dettagliato\". "}
{"id": "8192774", "revid": "780783", "url": "https://it.wikipedia.org/wiki?curid=8192774", "title": "Giro di Slovenia 2002", "text": "Il Giro di Slovenia 2002, nona edizione della corsa, si svolse dal 7 al 12 maggio su un percorso di 1019\u00a0km ripartiti in 7 tappe, con partenza a \u010cate\u017e e arrivo a Novo Mesto. Fu vinto dal russo Evgenij Petrov della Mapei-Quick Step-Latexco davanti allo sloveno Dean Podgornik e all'austriaco Hannes Hempel."}
{"id": "8192775", "revid": "585241", "url": "https://it.wikipedia.org/wiki?curid=8192775", "title": "Conservatorio di Bruxelles", "text": ""}
{"id": "8192788", "revid": "1728", "url": "https://it.wikipedia.org/wiki?curid=8192788", "title": "Locanda del Gallo", "text": "La locanda del Gallo, nota anche come Albergo della Vacca, \u00e8 una vecchia locanda di Roma, nel rione Regola, che si trova all'angolo di Vicolo del Gallo con Via dei Cappellari, ad uno degli angoli di Campo de' Fiori.\nStoria.\nProbabilmente l'edificio pi\u00f9 famoso di \"Campo dei Fiori\", questa vecchia locanda, che all'epoca non aveva accesso diretto alla piazza, fu acquisita nel secondo decennio del XV secolo da Vannozza Cattanei, l'amante di papa Alessandro VI Borgia quando questi era ancora cardinale, e poi madre di Lucrezia, Cesare, Giovanni e Goffredo, tutti nati sul posto. Cesare divenne celebre per la sua astuzia e i suoi incessanti tentativi di creare un regno per se stesso (Machiavelli lo descrisse il prototipo del principe italiano ne \"Il Principe\") e Lucrezia per la sua bellezza e lo scandalo del presunto uso del veleno per eliminare il suo secondo marito. Ancora oggi l'edificio reca lo stemma di famiglia di Vannozza. \u00c8 inquartato: nel primo cantone un toro (\"la vacca\", da cui l'altro nome della locanda), e al quarto con tre fasce, entrambi elementi dello stemma dei Borgia; nel secondo e terzo \u00e8 ripetuta una combinazione con un leone rampante (arma dei Cattanei) e un leone in partenza (arma di Carlo Canale, il terzo marito di Vannozza) e inoltre un compasso, il cui riferimento non \u00e8 chiaro. Vannozza era proprietaria di una locanda nell'altro lato della via.\nAll'inizio di via dei Cappellari, all'angolo della Locanda, c'\u00e8 un'edicola religiosa che raffigura una Madonna del XVIII secolo di grandi dimensioni, nota come \"Madonna dell'Immacolata\", conservata in una cornice riccamente decorata con rami, foglie, garofani, gigli, conchiglie e altri fiori di stucco in basso rilievo. Sotto, in un piccolo cartiglio di marmo, l'iscrizione dedicatoria: (\"Sei tutta bella e in te non c'\u00e8 macchia\")."}
{"id": "8192792", "revid": "1728", "url": "https://it.wikipedia.org/wiki?curid=8192792", "title": "Albergo della Vacca", "text": ""}
{"id": "8192798", "revid": "574302", "url": "https://it.wikipedia.org/wiki?curid=8192798", "title": "British Independent Film Awards 2019", "text": "La cerimonia di premiazione della 22\u00aa edizione dei British Independent Film Awards si \u00e8 tenuta il 1\u00ba dicembre 2019 a Londra, presentata dall'attrice e comica irlandese Aisling Bea.\nLe candidature sono state annunciate il 30 ottobre 2019. Il film pi\u00f9 candidato \u00e8 stato \"La vita straordinaria di David Copperfield\" di Armando Iannucci, con 11 candidature.\nVincitori e candidati.\nI vincitori sono indicati in grassetto, a seguire in ordine alfabetico gli altri candidati."}
{"id": "8192824", "revid": "547034", "url": "https://it.wikipedia.org/wiki?curid=8192824", "title": "Rischio mortale", "text": "Rischio mortale (\"Chain of Command\") \u00e8 un film per la televisione del 2000 diretto da John Terlesky.\nTrama.\nIl presidente Jack Cahill \u00e8 rimasto vittima di un attentato, ma, solo la prontezza della sua guardia del corpo Mike Connelly riesce ad evitare il peggio. Durante una sparatoria, per\u00f2, una ragazza \u00e8 rimasta uccisa per errore. Questo evento porta Mike a dimettersi per diventare il \"custode\" del Centro Commando Mobile, la valigetta personale del Presidente che contiene i comandi per dare il via ad un attacco nucleare. Il suo obiettivo \u00e8 di proteggerla a tutti i costi ed evitare che finisca nelle mani sbagliate."}
{"id": "8192825", "revid": "31886", "url": "https://it.wikipedia.org/wiki?curid=8192825", "title": "Ghiacciaio Urano", "text": "Il ghiacciaio Urano \u00e8 un ghiacciaio lungo circa 30\u00a0km e largo 10, alla bocca, situato sulla costa orientale dell'isola Alessandro I, al largo della costa della Terra di Palmer, in Antartide. Il ghiacciaio, il cui punto pi\u00f9 alto si trova a oltre 550\u00a0m s.l.m., nasce dal versante orientale del picco Oberon e fluisce verso est passando a met\u00e0 della lunghezza delle cime Pianeta, scorrendo in particolare a sud della cresta Elefante e del ghiacciaio Eros, e a nord della scarpata Kuiper e del ghiacciaio Mercurio, fino ad andare ad alimentare la piattaforma di ghiaccio Giorgio VI, che ricopre l'omonimo canale.\nStoria.\nIl ghiacciaio Urano fu probabilmente avvistato per la prima volta da Lincoln Ellsworth, il quale, il 23 novembre 1935, effettu\u00f2 una ricognizione aerea del segmento di costa in cui si trova il ghiacciaio, fotografandolo. La parte terminale del ghiacciaio \u00e8 stata grossolanamente esplorata nel 1936 dalla spedizione britannica nella Terra di Graham, 1934-37, al comando di John Rymill, mentre l'intera formazione \u00e8 stata cos\u00ec battezzata dal Comitato britannico per i toponimi antartici in seguito a una nuova esplorazione della sua parte terminale effettuata nel 1948 e nel 1949 dal British Antarctic Survey (al tempo ancora chiamato \"Falkland Islands Dependencies Survey\", FIDS). Il nome deriva da quello del pianeta Urano, secondo la consuetudine adottata dal suddetto comitato di battezzare tutte le formazioni di questa regione con un nome inerente all'astronomia. L'intero ghiacciaio \u00e8 stato infine mappato nel 1960 da D. Searle, cartografo del FIDS, sulla base di fotografie aeree scattate durante la spedizione antartica di ricerca comandata da Finn R\u00f8nne, svoltasi nel 1947-48."}
{"id": "8192826", "revid": "31886", "url": "https://it.wikipedia.org/wiki?curid=8192826", "title": "Ghiacciaio Eros", "text": "Il ghiacciaio Eros \u00e8 un ghiacciaio lungo circa 13\u00a0km e largo 4, situato sulla costa orientale dell'isola Alessandro I, al largo della costa della Terra di Palmer, in Antartide. Il ghiacciaio, il cui punto pi\u00f9 alto si trova a oltre 400\u00a0m s.l.m., si trova nella parte centrale delle cime Pianeta, da dove fluisce verso sud-est fino ad andare ad alimentare la piattaforma di ghiaccio Giorgio VI, che ricopre l'omonimo canale, poco a nord della stazione di rifornimento di Fossil Bluff.\nStoria.\nIl ghiacciaio Eros fu probabilmente avvistato per la prima volta da Lincoln Ellsworth, il quale, il 23 novembre 1935, effettu\u00f2 una ricognizione aerea del segmento di costa in cui si trova il ghiacciaio, fotografandolo. La parte terminale del ghiacciaio \u00e8 stata grossolanamente esplorata nel 1936 dalla spedizione britannica nella Terra di Graham, 1934-37, al comando di John Rymill, mentre l'intera formazione \u00e8 stata cos\u00ec battezzata dal Comitato britannico per i toponimi antartici in seguito a una nuova esplorazione della sua parte terminale effettuata nel 1948 e nel 1949 dal British Antarctic Survey (al tempo ancora chiamato \"Falkland Islands Dependencies Survey\", FIDS). Il nome deriva da quello dell'asteroide 433 Eros, secondo la consuetudine adottata dal suddetto comitato di battezzare tutte le formazioni di questa regione con un nome inerente all'astronomia. L'intero ghiacciaio \u00e8 stato infine mappato nel 1960 da D. Searle, cartografo del FIDS, sulla base di fotografie aeree scattate durante la spedizione antartica di ricerca comandata da Finn R\u00f8nne, svoltasi nel 1947-48."}
{"id": "8192827", "revid": "31886", "url": "https://it.wikipedia.org/wiki?curid=8192827", "title": "Ghiacciaio Plutone", "text": "Il ghiacciaio Plutone \u00e8 un ghiacciaio lungo circa 18\u00a0km e largo 7, situato sulla costa orientale dell'isola Alessandro I, al largo della costa della Terra di Palmer, in Antartide. Il ghiacciaio si trova nella parte centrale delle cime Pianeta, poco a est del ghiacciaio Spartan, e da qui fluisce verso est fino ad andare ad alimentare la piattaforma di ghiaccio Giorgio VI, che ricopre l'omonimo canale, tra le scogliere Successione, a sud, e le scogliere Tombaugh, a nord.\nStoria.\nIl ghiacciaio Plutone fu probabilmente avvistato per la prima volta da Lincoln Ellsworth, il quale, il 23 novembre 1935, effettu\u00f2 una ricognizione aerea del segmento di costa in cui si trova il ghiacciaio, fotografandolo. La parte terminale del ghiacciaio \u00e8 stata grossolanamente esplorata nel 1936 dalla spedizione britannica nella Terra di Graham, 1934-37, al comando di John Rymill, mentre l'intera formazione \u00e8 stata cos\u00ec battezzata dal Comitato britannico per i toponimi antartici in seguito a una nuova esplorazione della sua parte terminale effettuata nel 1948 e nel 1949 dal British Antarctic Survey (al tempo ancora chiamato \"Falkland Islands Dependencies Survey\", FIDS). Il nome deriva da quello del pianeta nano Plutone, secondo la consuetudine adottata dal suddetto comitato di battezzare tutte le formazioni di questa regione con un nome inerente all'astronomia. L'intero ghiacciaio \u00e8 stato infine mappato nel 1960 da D. Searle, cartografo del FIDS, sulla base di fotografie aeree scattate durante la spedizione antartica di ricerca comandata da Finn R\u00f8nne, svoltasi nel 1947-48."}
{"id": "8192828", "revid": "31886", "url": "https://it.wikipedia.org/wiki?curid=8192828", "title": "Ghiacciaio Nettuno", "text": "Il ghiacciaio Nettuno \u00e8 un ghiacciaio lungo circa 22\u00a0km e largo 7, situato sulla costa orientale dell'isola Alessandro I, al largo della costa della Terra di Palmer, in Antartide. Il ghiacciaio, il cui punto pi\u00f9 alto si trova a oltre 500\u00a0m s.l.m., si trova nella parte meridionale delle cime Pianeta, a sud del ghiacciaio Venere, da cui \u00e8 separato dalla cresta Offset, e da qui fluisce verso est fino ad andare ad alimentare la piattaforma di ghiaccio Giorgio VI, che ricopre l'omonimo canale, tra punta Tritone, a nord, e le scogliere Palla di cannone, a sud.\nStoria.\nIl ghiacciaio Nettuno fu probabilmente avvistato per la prima volta da Lincoln Ellsworth, il quale, il 23 novembre 1935, effettu\u00f2 una ricognizione aerea del segmento di costa in cui si trova il ghiacciaio, fotografandolo. La parte terminale del ghiacciaio \u00e8 stata grossolanamente esplorata nel 1936 dalla spedizione britannica nella Terra di Graham, 1934-37, al comando di John Rymill, mentre l'intera formazione \u00e8 stata cos\u00ec battezzata dal Comitato britannico per i toponimi antartici in seguito a una nuova esplorazione della sua parte terminale effettuata nel 1948 e nel 1949 dal British Antarctic Survey (al tempo ancora chiamato \"Falkland Islands Dependencies Survey\", FIDS). Il nome deriva da quello del pianeta Nettuno, secondo la consuetudine adottata dal suddetto comitato di battezzare tutte le formazioni di questa regione con un nome inerente all'astronomia. L'intero ghiacciaio \u00e8 stato infine mappato nel 1960 da D. Searle, cartografo del FIDS, sulla base di fotografie aeree scattate durante la spedizione antartica di ricerca comandata da Finn R\u00f8nne, svoltasi nel 1947-48."}
{"id": "8192829", "revid": "31886", "url": "https://it.wikipedia.org/wiki?curid=8192829", "title": "Ghiacciaio Venere", "text": "Il ghiacciaio Venere \u00e8 un ghiacciaio lungo circa 18\u00a0km e largo 11, alla bocca, situato sulla costa orientale dell'isola Alessandro I, al largo della costa della Terra di Palmer, in Antartide. Il ghiacciaio, il cui punto pi\u00f9 alto si trova a oltre 500\u00a0m s.l.m., si trova nella parte meridionale delle cime Pianeta, a nord del ghiacciaio Nettuno, da cui \u00e8 separato dalla cresta Offset, e da qui fluisce verso est fino ad andare ad alimentare la piattaforma di ghiaccio Giorgio VI, che ricopre l'omonimo canale, tra punta Tritone, a sud, e le scogliere Chiave di volta, a nord.\nStoria.\nIl ghiacciaio Venere fu probabilmente avvistato per la prima volta da Lincoln Ellsworth, il quale, il 23 novembre 1935, effettu\u00f2 una ricognizione aerea del segmento di costa in cui si trova il ghiacciaio, fotografandolo e dando la possibilit\u00e0 al geografo statunitense W. L. G. Joerg di mapparlo, seppure non in maniera dettagliata. La parte terminale del ghiacciaio \u00e8 stata grossolanamente esplorata nel 1936 dalla spedizione britannica nella Terra di Graham, 1934-37, al comando di John Rymill, mentre l'intera formazione \u00e8 stata cos\u00ec battezzata dal Comitato britannico per i toponimi antartici in seguito a una nuova esplorazione della sua parte terminale effettuata nel 1948 e nel 1949 dal British Antarctic Survey (al tempo ancora chiamato \"Falkland Islands Dependencies Survey\", FIDS). Il nome deriva da quello del pianeta Venere, secondo la consuetudine adottata dal suddetto comitato di battezzare tutte le formazioni di questa regione con un nome inerente all'astronomia. L'intero ghiacciaio \u00e8 stato infine mappato nel 1960 da D. Searle, cartografo del FIDS, sulla base di fotografie aeree scattate durante la spedizione antartica di ricerca comandata da Finn R\u00f8nne, svoltasi nel 1947-48."}
{"id": "8192830", "revid": "31886", "url": "https://it.wikipedia.org/wiki?curid=8192830", "title": "Ghiacciaio Giove", "text": "Il ghiacciaio Giove \u00e8 un ghiacciaio lungo circa 19\u00a0km e largo 9, alla bocca, situato sulla costa orientale dell'isola Alessandro I, al largo della costa della Terra di Palmer, in Antartide. Il ghiacciaio, il cui punto pi\u00f9 alto si trova a oltre , si trova nord del ghiacciaio Haumea, dove fluisce dapprima verso sud e poi verso est, a partire dalla regione centrale della dorsale LeMay, scorrendo a sud delle cime Ganimede, a est, fino ad andare ad alimentare la piattaforma di ghiaccio Giorgio VI, che ricopre l'omonimo canale, tra il monte Elara, a nord, e le scogliere Callisto, a sud.\nStoria.\nIl ghiacciaio Giove fu probabilmente avvistato per la prima volta da Lincoln Ellsworth, il quale, il 23 novembre 1935, effettu\u00f2 una ricognizione aerea del segmento di costa in cui si trova il ghiacciaio, fotografandolo e dando la possibilit\u00e0 al geografo statunitense W. L. G. Joerg di mapparlo, seppure non in maniera dettagliata. La parte terminale del ghiacciaio \u00e8 stata grossolanamente esplorata nel 1936 dalla spedizione britannica nella Terra di Graham, 1934-37, al comando di John Rymill, mentre l'intera formazione \u00e8 stata cos\u00ec battezzata dal Comitato britannico per i toponimi antartici in seguito a una nuova esplorazione della sua parte terminale effettuata nel 1948 e nel 1949 dal British Antarctic Survey (al tempo ancora chiamato \"Falkland Islands Dependencies Survey\", FIDS). Il nome deriva da quello del pianeta Giove, secondo la consuetudine adottata dal suddetto comitato di battezzare tutte le formazioni di questa regione con un nome inerente all'astronomia. L'intero ghiacciaio \u00e8 stato infine mappato nel 1960 da D. Searle, cartografo del FIDS, sulla base di fotografie aeree scattate durante la spedizione antartica di ricerca comandata da Finn R\u00f8nne, svoltasi nel 1947-48."}
{"id": "8192831", "revid": "31886", "url": "https://it.wikipedia.org/wiki?curid=8192831", "title": "Ghiacciaio Saturno", "text": "Il ghiacciaio Saturno \u00e8 un ghiacciaio lungo circa 28\u00a0km e largo 11, situato sulla costa orientale dell'isola Alessandro I, al largo della costa della Terra di Palmer, in Antartide. Il ghiacciaio, il cui punto pi\u00f9 alto si trova a oltre 500\u00a0m s.l.m., si trova oltre l'estremit\u00e0 meridionale delle cime Pianeta e da qui fluisce verso est, scorrendo a sud delle creste Deimos, Pagoda e Phobos, fino ad andare ad alimentare la piattaforma di ghiaccio Giorgio VI, che ricopre l'omonimo canale, tra le scogliere Angolo, a sud, e le scogliere Due Passi, a nord.\nStoria.\nIl ghiacciaio Saturno fu probabilmente avvistato per la prima volta da Lincoln Ellsworth, il quale, il 23 novembre 1935, effettu\u00f2 una ricognizione aerea del segmento di costa in cui si trova il ghiacciaio, fotografandolo e dando la possibilit\u00e0 al geografo statunitense W. L. G. Joerg di mapparlo, seppure non in maniera dettagliata. La parte terminale del ghiacciaio \u00e8 stata grossolanamente esplorata nel 1936 dalla spedizione britannica nella Terra di Graham, 1934-37, al comando di John Rymill, mentre l'intera formazione \u00e8 stata cos\u00ec battezzata dal Comitato britannico per i toponimi antartici in seguito a una nuova esplorazione della sua parte terminale effettuata nel 1948 e nel 1949 dal British Antarctic Survey (al tempo ancora chiamato \"Falkland Islands Dependencies Survey\", FIDS). Il nome deriva da quello del pianeta Saturno, secondo la consuetudine adottata dal suddetto comitato di battezzare tutte le formazioni di questa regione con un nome inerente all'astronomia. L'intero ghiacciaio \u00e8 stato infine mappato nel 1960 da D. Searle, cartografo del FIDS, sulla base di fotografie aeree scattate durante la spedizione antartica di ricerca comandata da Finn R\u00f8nne, svoltasi nel 1947-48."}
{"id": "8192832", "revid": "31886", "url": "https://it.wikipedia.org/wiki?curid=8192832", "title": "Ghiacciaio Marte", "text": "Il ghiacciaio Marte \u00e8 un ghiacciaio lungo circa 11\u00a0km e largo 4, situato sulla costa orientale dell'isola Alessandro I, al largo della costa della Terra di Palmer, in Antartide. Il ghiacciaio, il cui punto pi\u00f9 alto si trova a oltre 500\u00a0m s.l.m., si trova all'estremit\u00e0 meridionale delle cime Pianeta, e da qui fluisce verso est, scorrendo tra la cresta Phobos, a ovest, e le scogliere Due Passi, a est, fino ad andare ad alimentare la piattaforma di ghiaccio Giorgio VI, che ricopre l'omonimo canale.\nStoria.\nIl ghiacciaio Marte fu probabilmente avvistato per la prima volta da Lincoln Ellsworth, il quale, il 23 novembre 1935, effettu\u00f2 una ricognizione aerea del segmento di costa in cui si trova il ghiacciaio, fotografandolo e dando la possibilit\u00e0 al geografo statunitense W. L. G. Joerg di mapparlo, seppure non in maniera dettagliata. La parte terminale del ghiacciaio \u00e8 stata grossolanamente esplorata nel 1936 dalla spedizione britannica nella Terra di Graham, 1934-37, al comando di John Rymill, mentre l'intera formazione \u00e8 stata cos\u00ec battezzata dal Comitato britannico per i toponimi antartici in seguito a una nuova esplorazione della sua parte terminale effettuata nel 1948 e nel 1949 dal British Antarctic Survey (al tempo ancora chiamato \"Falkland Islands Dependencies Survey\", FIDS). Il nome deriva da quello del pianeta Marte, secondo la consuetudine adottata dal suddetto comitato di battezzare tutte le formazioni di questa regione con un nome inerente all'astronomia. L'intero ghiacciaio \u00e8 stato infine mappato nel 1960 da D. Searle, cartografo del FIDS, sulla base di fotografie aeree scattate durante la spedizione antartica di ricerca comandata da Finn R\u00f8nne, svoltasi nel 1947-48."}
{"id": "8192833", "revid": "31886", "url": "https://it.wikipedia.org/wiki?curid=8192833", "title": "Ghiacciaio Mercurio (Isola Alessandro I)", "text": "Il ghiacciaio Mercurio \u00e8 un ghiacciaio lungo circa 9\u00a0km e largo 4, situato sulla costa orientale dell'isola Alessandro I, al largo della costa della Terra di Palmer, in Antartide. Il ghiacciaio, il cui punto pi\u00f9 alto si trova a oltre 500\u00a0m s.l.m., si trova nella parte centro-meridionale delle cime Pianeta, a nord-est del ghiacciaio Venere, e da qui fluisce verso sud-est fino ad andare ad alimentare la piattaforma di ghiaccio Giorgio VI, che ricopre l'omonimo canale, tra le scogliere Chiave di volta, a sud, e le scogliere Waitabit, a nord .\nStoria.\nIl ghiacciaio Mercurio fu probabilmente avvistato per la prima volta da Lincoln Ellsworth, il quale, il 23 novembre 1935, effettu\u00f2 una ricognizione aerea del segmento di costa in cui si trova il ghiacciaio, fotografandolo e dando la possibilit\u00e0 al geografo statunitense W. L. G. Joerg di mapparlo, seppure non in maniera dettagliata. La parte terminale del ghiacciaio \u00e8 stata grossolanamente esplorata nel 1936 dalla spedizione britannica nella Terra di Graham, 1934-37, al comando di John Rymill, mentre l'intera formazione \u00e8 stata cos\u00ec battezzata dal Comitato britannico per i toponimi antartici in seguito ad una nuova esplorazione della sua parte terminale effettuata nel 1948 e nel 1949 dal British Antarctic Survey (al tempo ancora chiamato \"Falkland Islands Dependencies Survey\", FIDS). Il nome deriva da quello del pianeta Mercurio, secondo la consuetudine adottata dal suddetto comitato di battezzare tutte le formazioni di questa regione con un nome inerente all'astronomia. L'intero ghiacciaio \u00e8 stato infine mappato nel 1960 da D. Searle, cartografo del FIDS, sulla base di fotografie aeree scattate durante la spedizione antartica di ricerca comandata da Finn R\u00f8nne, svoltasi nel 1947-48."}
{"id": "8192835", "revid": "31886", "url": "https://it.wikipedia.org/wiki?curid=8192835", "title": "Ghiacciaio Haumea", "text": "Il ghiacciaio Haumea \u00e8 un ghiacciaio situato sulla costa orientale dell'isola Alessandro I, al largo della costa della Terra di Palmer, in Antartide. Il ghiacciaio, il cui punto pi\u00f9 alto si trova a oltre , si trova a nord delle cime Pianeta, a sud del ghiacciaio Giove, e da qui fluisce dapprima verso nord-est e poi verso est, partendo dalla regione centrale della dorsale LeMay e scorrendo fino ad unire il proprio flusso a quello del ghiacciaio Giove e andare ad alimentare la piattaforma di ghiaccio Giorgio VI, che ricopre l'omonimo canale, tra il monte Elara, a nord, e le scogliere Callisto, a sud.\nStoria.\nIl ghiacciaio Haumea fu probabilmente avvistato per la prima volta da Lincoln Ellsworth, il quale, il 23 novembre 1935, effettu\u00f2 una ricognizione aerea del segmento di costa in cui si trova il ghiacciaio, fotografandolo e dando la possibilit\u00e0 al geografo statunitense W. L. G. Joerg di mapparlo, seppure non in maniera dettagliata. La parte terminale del ghiacciaio \u00e8 stata grossolanamente esplorata nel 1936 dalla spedizione britannica nella Terra di Graham, 1934-37, al comando di John Rymill, mentre altre fotografie aeree di tutta la formazione sono scattate durante la spedizione antartica di ricerca comandata da Finn R\u00f8nne, svoltasi nel 1947-48. Ci\u00f2 nonostante, il ghiacciaio \u00e8 stato battezzato dal Comitato britannico per i toponimi antartici solo nel 2010 con un nome derivante da quello del pianeta nano Haumea, secondo la consuetudine adottata dal suddetto comitato di battezzare tutte le formazioni di questa regione con un nome inerente all'astronomia."}
{"id": "8192839", "revid": "599013", "url": "https://it.wikipedia.org/wiki?curid=8192839", "title": "Bede Amarachi Osuji", "text": "Carriera.\nHa giocato nella massima serie slovena."}
{"id": "8192847", "revid": "1345932", "url": "https://it.wikipedia.org/wiki?curid=8192847", "title": "Ghiacciaio Huamea", "text": ""}
{"id": "8192864", "revid": "1345932", "url": "https://it.wikipedia.org/wiki?curid=8192864", "title": "Ghiacciaio Mercurio", "text": ""}
{"id": "8192869", "revid": "108563291", "url": "https://it.wikipedia.org/wiki?curid=8192869", "title": "Plastici ferroviari", "text": ""}
{"id": "8192872", "revid": "765341", "url": "https://it.wikipedia.org/wiki?curid=8192872", "title": "Maga Animation Studio", "text": "Maga Animation Studio \u00e8 uno studio di animazione italiano fondato nel 1996 a Milano da Massimo Carrier Ragazzi con sede a Monza. Si occupa della realizzazione di prodotti in computer grafica per settori dell'intrattenimento, animazione, cinema e TV.\nCollabora con Disney nell'animazione dei personaggi pi\u00f9 importanti, per pubblicit\u00e0, promozioni televisive e serie. Nel 2017 si occupa di animare i personaggi del mondo di Super Mario, realizzando diverse cinematiche e le animazioni del trailer di lancio del gioco tripla A \"Mario + Rabbids Kingdom Battle\" prodotto da Ubisoft.\nStoria.\nTra le sue produzioni Acqua in bocca, una serie in 52 episodi in animazione 3D, andata in onda su Rai 2 negli anni 2007.\nNel 2009, Maga Animation Studio ha prodotto la serie televisiva in 26 episodi PsicoVip, creata da Bruno Bozzetto e realizzata in animazione 3D, ispirata al lungometraggio del 1968 Vip mio fratello superuomo, dello stesso Bruno Bozzetto.\nNel 2014, ispirandosi liberamente al romanzo La Compagnia dei Celestini di Stefano Benni, insieme a Tele Images Productions e in collaborazione con Rai Fiction e France T\u00e9l\u00e9vision ha prodotto la serie televisiva in 39 episodi Extreme Football. Anche queste serie sono andate in onda su Rai 2.\nFormazione.\nCollaborazione con la Scuola Nazionale di Cinema-Centro Sperimentale di Cinematografia Sede Lombardia.\nPremi e riconoscimenti.\nHa ottenuto riconoscimenti e premi nei principali festival ed eventi legati al mondo dell'animazione, sia in Italia che all'estero.. In particolare lo Studio ha ricevuto premi in diversi festival internazionali, tra cui Annecy e Promax"}
{"id": "8192874", "revid": "921573", "url": "https://it.wikipedia.org/wiki?curid=8192874", "title": "Rajkummar Rao", "text": "Sviluppata la propria carriera nel cinema Hindi, ha ricevuto numerosi premi, incluso un National Film Award, tre Filmfare Awards.\nBiografia.\nCresciuto a Gurgaon, Rao ottiene il diploma all'Universit\u00e0 di Delhi, dalla quale passa poi al Film and Television Insitute of India dove si laurea nel 2008. Il suo debutto avviene a Mumbai nel film \"Love Sex Aur Dhokha\" del 2010, un film sperimentale erotico che ottenne un buon successo. Solo dopo alcuni ruoli da comparsa, riusc\u00ec ad affermarsi nel film \"Kai Po Che!\" del 2013, dopo il quale ottenne il ruolo di Shahid Azmi nel film drammatico \"Shahid\", sempre del 2013, grazie al quale fu premiato con il National Film Award e il Filmfare Award per il miglior attore. \nRao ha continuato recitando nella commedia romantica di successo \"Queen\" (2014) e ha recitato nei film \"CityLights\" (2014), \"Aligarh\" (2016) e \"Trapped\" (2016), i quali sono stati positivamente accolti dalla critica. L'ultimo di questi gli \u00e8 valso un altro Filmfare Award per il miglior attore. Tra le sue uscite del 2017, la commedia romantica \"Bareilly Ki Barfi\" e la commedia nera \"Newton\" sono state entrambe successi commerciali e per le quali gli hanno conferito numerosi riconoscimenti tra cui il Filmfare Award come miglior attore non protagonista per il primo e l' Asia Pacific Screen Award come miglior attore per il secondo. La sua uscita di maggior incasso \u00e8 arrivata con la commedia horror \"Stree\" (2018)."}
{"id": "8192875", "revid": "1610933", "url": "https://it.wikipedia.org/wiki?curid=8192875", "title": "Maryna V&quot;jazovs'ka", "text": "Biografia.\nCome studentessa presso la Taras Shevchenko National University di Kiev, Viazovska ha partecipato al Concorso internazionale di matematica per studenti universitari nel 2002, 2003, 2004 e 2005 ed \u00e8 stata una dei vincitori del primo posto nel 2002 e nel 2005. Si \u00e8 laureata presso l'Istituto di Matematica dell'Accademia Nazionale delle Scienze dell'Ucraina nel 2010 ottenendo un master dell'Universit\u00e0 di Kaiserslautern e un dottorato (Dr. rer. Nat.) presso l'Universit\u00e0 di Bonn nel 2013. La sua tesi di dottorato, \"Funzioni modulari e Cicli speciali\", riguarda la teoria dei numeri analitici ed \u00e8 stata supervisionata da Don Zagier e Werner M\u00fcller.\nCarriera accademica.\n\u00c8 stata ricercatrice post-dottorato presso la Berlin Mathematical School e l'Universit\u00e0 Humboldt di Berlino e Minerva Distinguished Visitor presso l'Universit\u00e0 di Princeton. Da gennaio 2018 \u00e8 docente alla Scuola politecnica federale di Losanna in Svizzera, dopo un breve periodo come professore assistente.\nOltre che per il suo lavoro sull'impacchettamento di sfere, Viazovska \u00e8 nota anche per le sue ricerche sui disegni sferici. Insieme a Bondarenko e Radchenko ha dimostrato una congettura di Korevaar e Meyers sull'esistenza di piccoli progetti in dimensioni arbitrarie. Questo risultato \u00e8 stato uno dei contributi per i quali il suo co-autore Andriy Bondarenko ha vinto il Premio Vasil A. Popov per la teoria dell'approssimazione nel 2013. Nel 2016 ha ricevuto il Premio Salem e, nel 2017, il Clay Research Award e il Premio SASTRA Ramanujan per il suo lavoro sull'impacchettamento di sfere e sulle forme modulari. A dicembre 2017, le \u00e8 stato assegnato il premio New Horizons 2018 in matematica \"per la notevole applicazione della teoria delle forme modulari nel problema dell'imballaggio della sfera\". \u00c8 stata relatrice invitata al Congresso internazionale dei matematici del 2018. Per il 2019 le \u00e8 stato assegnato il premio Ruth Lyttle Satter in Matematica."}
{"id": "8192887", "revid": "1310927", "url": "https://it.wikipedia.org/wiki?curid=8192887", "title": "Joan Guillem Truyols Mascar\u00f3", "text": ""}
{"id": "8192892", "revid": "228587", "url": "https://it.wikipedia.org/wiki?curid=8192892", "title": "Nataliia Polonska-Vasylenko", "text": " \nVita e carriera.\nFiglia dello storico Dmytro Menshov, si diplom\u00f2 al ginnasio femminile \"Fundukleev-Mariinsky\" di Kiev nel 1890. Prosegu\u00ec gli studi presso la sezione storica e filologica dei Corsi superiori per le donne di Kiev, tra il 1905 e il 11, partecipando nel 1909 ad una spedizione archeologica sotto la direzione di Vikentii Khvoika. Spos\u00f2 il presidente dell'Accademia ucraina delle scienze e politico Mykola Vasylenko.\nCarriera accademica.\nPolonska-Vasylenko studi\u00f2 storia con Mitrofan Dovnar-Zapol'skiy presso l'Universit\u00e0 di Kiev e dal 1912 divent\u00f2 una componente della Societ\u00e0 storica del Nestore il cronista con base a Kiev. Nel 1915, complet\u00f2 gli esami di master all'Universit\u00e0 di Kiev, dove tra il 1916 e 1920 tenne lezioni, una delle prime accademiche all'Universit\u00e0 di Kiev. Dal 1916, fu docente all'universit\u00e0 di Kiev e direttrice del suo museo archeologico. Durante gli anni 1920, gli anni pi\u00f9 liberali del dominio sovietico, fu professoressa all'Istituto di geografia, archeologia e arte di Kiev e ricercatrice associato all'Accademia delle scienze ucraina (VUAN). Ne fu testimone, ma sopravvisse alle epurazioni di Stalin negli anni '30 e fece parte dell'Accademia riorganizzata e divenuta sovietica dal 1937 al 1941. Nel 1940, ricevette il dottorato e divenne docente all'Universit\u00e0 di Kiev. Durante l'occupazione tedesca, diresse l'Archivio centrale di vecchi documenti di Kiev e lavor\u00f2 nell'amministrazione comunale di Kiev, responsabile dell'intitolazione delle strade e della consultazione del Museo del periodo di transizione dell'archivio di Kiev (dedicato ai risultati dell'occupazione tedesca e ai crimini del comunismo). Mentre la popolazione si ribellava ai tedeschi, fugg\u00ec a ovest, prima a Leopoli, poi a Praga e infine in Baviera. Fu docente all'Universit\u00e0 libera ucraina di Praga (1944\u20131945) e si trasfer\u00ec insieme a questa istituzione a Monaco, dove continu\u00f2 a insegnare fino alla sua morte nel 1973. Negli anni '60 prese parte attiva alla fondazione del Associazione storica ucraina con sede in America ed ne fu vicepresidente dal 1965.\nScrittrice.\nPolonska-Vasylenko si era specializzata in archeologia ucraina, la storia di Rus' di Kiev, la storia successiva dei cosacchi zaporoziani e la storia dei suoi tempi; ma ha anche scritto ampiamente sulla moderna storiografia ucraina.\nPrima della prima guerra mondiale, partecip\u00f2 alla creazione e alla scrittura di un grande atlante di storia culturale russa che fu pubblicato in tre volumi, tra il 1913 e il 1914. Durante gli anni 1920, pubblic\u00f2 ampiamente nei vari periodici dell'Accademia ucraina sui cosacchi zaporoziani e la trasformazione e l'assorbimento dell'Ucraina meridionale nell'Impero russo durante i regni di Caterina la Grande e dei suoi predecessori.\nDurante la guerra fredda, privata dell'uso degli archivi della sua terra natale, Polonska-Vasylenko raccolse e ristamp\u00f2 molti dei suoi studi precedenti su Zapori\u017e\u017eja (1965-1967), scrisse diverse memorie di vita intellettuale nell'Ucraina rivoluzionaria e sovietica, tra cui una storia dell'Accademia delle scienze ucraina (in 2 volumi, tra il 1955 e il 58). Pubblic\u00f2 un libro sulle repressioni di Stalin sui storici ucraini (1962) e alla fine della sua carriera, pubblic\u00f2 un volume sulla storiografia ucraina (1971) e una storia generale in due volumi dell'Ucraina (1973-1976).\nNel suo approccio generale alla storia ucraina, Polonska-Vasylenko segu\u00ec la guida del suo illustre predecessore, Dmytro Doroshenko, sottolineando l'importanza della classe di ufficiali cosacchi e della nobilt\u00e0 ucraina e gli sforzi che questa classe fece per l'unit\u00e0 nazionale e l'autonomia. Descrisse il diciannovesimo secolo come un periodo di occupazione russa e austriaca, concludendo la storia generale con l'avvento del dominio sovietico.\nEredit\u00e0.\nAttraverso i suoi insegnamenti presso l'Universit\u00e0 libera ucraina e le sue numerose pubblicazioni, Polonska-Vasylenko influenz\u00f2 diversi storici ucraini pi\u00f9 giovani in Occidente, in particolare il fondatore dell'associazione storica ucraina, Lubomyr Wynar. Dopo la proclamazione dell'indipendenza ucraina nel 1991 e la successiva crescita della libert\u00e0 intellettuale, le sue principali opere, tra cui la sua storia dell'Accademia ucraina e la sua storia generale dell'Ucraina, sono state ristampate."}
{"id": "8192894", "revid": "92723", "url": "https://it.wikipedia.org/wiki?curid=8192894", "title": "Ljudmyla Mychajlivna Staryc'ka-\u010cernjachivs'ka", "text": " \nBiografia.\nNata in una famiglia dell'Intelligencija ucraina, Ljudmyla Staryc'ka-\u010cernjachivs'ka crebbe in un ambiente stimolante, dove venivano apprezzate le arti e i valori nazionali. L'adesione agli ideali nazionalistici divenne la causa della tragica fine della sua vita e quella di molti dei membri della sua famiglia, orchestrata dal regime stalinista che promosse la sua politica di russificazione. \nTra i membri della famiglia di Ljudmyla Staryc'ka-\u010cernjachivs'ka fecero parte: \nArresti e morte.\nNel 1919 Ljudmyla Staryc'ka-\u010cernjachivs'ka divenne cofondatrice e vicepresidente del Consiglio nazionale delle donne ucraine. \nA sessant'anni venne arrestata e condannata per la prima volta durante un processo a dimostrazione dell'Unione per la liberazione dell'Ucraina nel 1930, con altri 44 imputati. Fu imprigionata ed esiliata. Nel giugno 1941 la donna, all'et\u00e0 di 73 anni, fu nuovamente arrestata e accusata di svolgere attivit\u00e0 antisovietiche. Torturata, mor\u00ec durante il viaggio verso esilio in Kazakistan e il suo corpo venne gettato dal treno in un luogo ancora sconosciuto. \nOpere.\nLjudmyla Staryc'ka-\u010cernjachivs'ka ha scritto poesie, prosa, teatro, memorie e critiche letterarie per varie pubblicazioni tra cui l'almanacco di Leopoli, \"Per\u0161yi Vinok\". "}
{"id": "8192901", "revid": "120075840", "url": "https://it.wikipedia.org/wiki?curid=8192901", "title": "Georgian Idol", "text": "Georgian Idol (in lingua georgiana: \"\u10e1\u10d0\u10e5\u10d0\u10e0\u10d7\u10d5\u10d4\u10da\u10dd\u10e1 \u10d5\u10d0\u10e0\u10e1\u10d9\u10d5\u10da\u10d0\u10d5\u10d8\") \u00e8 un talent show georgiano che consiste in una competizione canora fra concorrenti scelti per mezzo di audizioni e selezioni effettuate da giudici e, nelle fasi finali, dal pubblico, tramite televoto.\nIl programma \u00e8 stato creato nel 2019 come processo di selezione del rappresentante nazionale all'Eurovision Song Contest; ha mantenuto la stessa funzione anche per la stagione successiva.\nEdizioni.\nPrima edizione (2019).\nL'edizione inaugurale di \"Georgian Idol\" \u00e8 durata dal 5 gennaio al 3 marzo 2019. I quattro giudici sono stati Tinatin Berdzenishvili, Stephane Mgebrishvili, Natia Todua e Zaza Shengelia. Dieci concorrenti si sono sfidati ogni settimana fino ad arrivare alla finale, dove ai quattro rimanenti sono state assegnate tre canzoni in lingua georgiana. Il pubblico ha scelto Oto Nemsadze come vincitore tramite televoto. Ha cantato \"Sul tsin iare\" sul palco dell'Eurovision Song Contest 2019 a Tel Aviv nel maggio successivo, ma non si \u00e8 qualificato per la finale.\nSeconda edizione (2019).\nLa seconda edizione di \"Georgian Idol\" \u00e8 iniziata il 26 ottobre 2019, e si \u00e8 conclusa il successivo 31 dicembre. I quattro giudici sono stati Tinatin Berdzenishvili e Natia Todua, gi\u00e0 presenti nell'edizione precedente, pi\u00f9 il musicista e compositore Davit Evgenidze e il pianista David Aladashvili. Il vincitore rappresenter\u00e0 il paese all'Eurovision Song Contest 2020, ma contrariamente alla prima edizione, la sua canzone verr\u00e0 selezionata internamente successivamente."}
{"id": "8192905", "revid": "254059", "url": "https://it.wikipedia.org/wiki?curid=8192905", "title": "Cino Sinibuldi", "text": ""}
{"id": "8192906", "revid": "287204", "url": "https://it.wikipedia.org/wiki?curid=8192906", "title": "Sofia Rusova", "text": " \nBiografia.\nSofia Lindfors-Rusova nacque nel piccolo villaggio di Ole\u0161nia, distretto di Ripky, regione di \u010cernihiv, Ucraina, una parte dell'Impero russo in quel momento. Suo padre, Fedir Lindfors, era di origini svedesi e sua madre, Hanna Gervais, era di origine francese. Le lingue parlate correntemente nella famiglia Lindfors erano il russo e il francese. Rusova era una giovane quando morirono sua sorella di dieci anni, Natalia, e suo fratello di sei anni, Volodymyr. Alla morte della madre Hanna, che contrasse la tubercolosi e mor\u00ec poco dopo, la sorella maggiore Maria, appena adolescente, dovette sostituire la madre. La famiglia si trasfer\u00ec a Kiev quando Sofia aveva dieci anni e l\u00ec complet\u00f2 gli studi presso il Ginnasio Fundukleiev. \nEducatrice.\nSofia Rusova \u00e8 riconosciuta come un'importante pedagoga e una sostenitrice dell'educazione nazionale, ma le sue opere pedagogiche, memorie e diario sono diventate accessibili al grande pubblico in Ucraina solo qualche decennio fa. \nNel 1871 il padre di Rusova mor\u00ec, lasciando orfani Sofia, sua sorella Maria di 27 anni e il fratello di 31 anni Oleksander. Poco dopo, le due sorelle si trasferirono in un piccolo appartamento per iniziare una nuova vita indipendente, la morte del padre aveva lasciato un grande vuoto nelle loro vite. Per seguire gli insegnamenti del padre, le due sorelle decisero di aprire un asilo. A quei tempi, gli asili nido erano inesistenti a Kiev. Riconoscendo la carenza, le suore iniziarono a studiare la varia metodologia dell'educazione della prima infanzia e nel 1872 Sofia e Maria Lindfors fondarono la prima scuola materna di Kiev. In quel periodo, Sofia inizi\u00f2 a frcquentare il circolo degli intellettuali ucraini \"Old Hromada\" dove incontr\u00f2 lo Oleksandr Rusov, statistico, etnografo e attivista ucraino, che spos\u00f2 nel 1874.\nAttivista politica.\nNel 1800 le istituzioni politiche e militari dell'Ucraina erano state smantellate dall'Impero russo. Gli ucraini sono stati etichettati come \"piccoli russi\" e trattati come subordinati, l'Ucraina ridotta ad uno stato provinciale. Alla fine del 1800 l'impero russo stava promosse un forte sentimento anti-ucraino, l'impero dello Zar Alessandro II emise un segreto l'ukaz di Ems che vietava l'uso della lingua ucraina nella stampa. L'intellighenzia ucraina invece era determinata a pubblicare il completo Kobzar Taras Shevchenko in due volumi, comprese le parti del testo che erano state censurate e praticamente sconosciute in Ucraina. Il compito pericoloso e prestigioso venne delegato a Sofia Rusova e suo marito. La coppia trascorse del tempo a Praga preparando il testo per la pubblicazione. Fedir Vovk, un noto antropologo e archeologo, forn\u00ec i manoscritti di Shevchenko che aveva acquistato dai fratelli Shevchenko con denaro donato da ricchi ucraini. A grande rischio personale, la coppia riport\u00f2 il Kobzar completo e pubblicato in Ucraina.\nLa coppia Rusov fu esiliata a San Pietroburgo, in Russia pi\u00f9 di una volta per la sua attivit\u00e0 civile e politica. Rusova fu arrestata e imprigionata in diverse occasioni per le sue opinioni e la sua scrittura considerati \"rivoluzionari\". Nel 1917 divenne membro del centro ucraino di Rada. Prest\u00f2 inoltre servizio nel Dipartimento di educazione prescolare e per adulti del Ministero della Pubblica Istruzione. Era professoressa di educazione all'Istituto pedagogico Froebel di Kiev prima della prima guerra mondiale e all'Universit\u00e0 nazionale Kamyanets-Podilsky dopo la guerra. Rusova fu fondatrice e prima presidente del Consiglio nazionale delle donne ucraine, rappresentante delle donne ucraine in diverse conferenze internazionali sulle donne\nEredit\u00e0.\nRusova ha promosso gli asilo nido, l'educazione permanente, i diritti umani e l'organizzazione politica dei contadini. Fuggita dall'Ucraina sovietica nel 1922, si \u00e8 stabilita a Praga, dove ha insegnato all'Istituto pedagogico superiore ucraino tra il 1924 e il 1939. \u00c8 morta a Praga all'et\u00e0 di 84 anni ed \u00e8 stata sepolta nel cimitero di Olsanske \nNel 2016 una moneta commemorativa \u00e8 stata emessa in Ucraina per il 160\u00ba anniversario della nascita di Sofia Rusova. Un monumento in suo onore \u00e8 stato collocato sul terreno della scuola nella citt\u00e0 di Ripky. La scuola Sofia Rusova di Oleshnia, dove nacque Rusova, ospita un modesto museo e dei laboratori accademici dedicati a Rusova. "}
{"id": "8192908", "revid": "287204", "url": "https://it.wikipedia.org/wiki?curid=8192908", "title": "Ferraroni", "text": ""}
{"id": "8192917", "revid": "111433", "url": "https://it.wikipedia.org/wiki?curid=8192917", "title": "Ol'ga Skorochodova", "text": " \nHa lavorato presso l'Istituto per disabili dell'Accademia di scienze pedagogiche dell'URSS come unica ricercatrice non vedente al mondo, producendo materiale scientifico sullo sviluppo, l'istruzione e l'insegnamento dei bambini non vedenti \nBiografia.\nAlcune fonti indicano informazioni contrastanti sulla data di nascita di Skorochodova, a volte riferita al 1912 o al 1914. Tuttavia, secondo gli estratti dei registri della Chiesa, che sono stati trovati dopo la sua morte, risulta essere nata nel 1911. \nSkorochodova nacque a Bilozerka, nell'Oblast' di Cherson, oggi in Ucraina, in una modesta famiglia di contadini. Suo padre fu mobilitato per la guerra nel 1914 e non torn\u00f2 mai pi\u00f9, e sua madre fu costretta a lavorare come domestica per un prete. Ol'ga inizi\u00f2 a perdere vista e udito all'et\u00e0 di cinque anni a causa della meningite. Nel 1922, dopo la morte di sua madre, fu mandata in una scuola per non vedenti a Odessa, dove rimase fino al 1924. \nNel 1925, quasi completamente muta, Ol'ga venne trasferita alla scuola-clinica per bambini non vedenti di Charkiv, fondata dal professor Ivan Afanas'evi\u010d Sokoljanskij. Sotto la sua cura Olga si riprese e inizi\u00f2 a tenere appunti sull'auto osservazione. Nel 1947 pubblic\u00f2 il suo libro \"Kak ja vosprinimaju okru\u017eaju\u0161\u010dij mir\" (Come percepisco il mondo), che suscit\u00f2 un grande interesse nel pubblico. Quest'opera letteraria ricevette il premio K. D. U\u0161inskij. Nel 1954, il libro fu integrato con una seconda parte e pubblicato sotto il titolo \"Kak ja vosprinimaju i predstavljaju okru\u017eaju\u0161\u010dij mir\" (Come percepisco e rappresento il mondo); nel 1972 una terza parte fu pubblicata sotto il titolo \"Kak ja vosprinimaju, predstavljaju i ponimaju okru\u017eaju\u0161\u010dij mir\" (Come percepisco, immagino e capisco il mondo circostante). Nel 1948 Skorochodova divenne ricercatrice (in seguito collaboratore anziano) presso l'Istituto per disabili dell'Accademia delle scienze dell'educazione dell'URSS, dove lavor\u00f2 fino alla fine della sua vita."}
{"id": "8192924", "revid": "287204", "url": "https://it.wikipedia.org/wiki?curid=8192924", "title": "Filograna", "text": ""}
{"id": "8192927", "revid": "228587", "url": "https://it.wikipedia.org/wiki?curid=8192927", "title": "Marina Rodnina", "text": "Biografia.\nNata a Kiev, Rodnina ha studiato biologia all'Universit\u00e0 di Kiev e ha conseguito il dottorato in biologia molecolare e genetica nel 1989. Dal 1990 al 1992, \u00e8 stata ricercatrice presso la Alexander von Humboldt Foundation dell'Universit\u00e0 di Witten / Herdecke. In seguito, \u00e8 stata assistente di ricerca presso la stessa universit\u00e0 e ha ricevuto la sua abilitazione nel 1997. Dal 1998 al 2008, \u00e8 stata docente alla Witten / Herdecke University. Dal 2008 \u00e8 direttrice del Max Planck Institute for Biophysical Chemistry.\nCarriera.\nLa ricerca di Marina Rodnina si concentra su proteine di grandi dimensioni come il ribosoma (che viene chiamato la \"fabbrica produttrice di proteine\" della cellula) e la sua funzionalit\u00e0 come macchina macromolecolare, i fattori di traduzione delle informazioni genetiche in catene complesse di aminoacidi, nonch\u00e9 i meccanismi di ricodifica traslazionale e piegatura co-traslazionale. Ha contribuito alla scoperta di un complesso meccanismo di selezione che permette di ridurre al minimo gli errori nella biosintesi delle proteine. I risultati della sua ricerca possono essere applicati allo sviluppo di nuovi antimicrobici. La prima a visualizzare l'attivit\u00e0 di un ribosoma con l'aiuto di un microscopio crioelettronico 3D, ho aperto in questo modo la strada all'uso dei metodi di fluorescenza e quelli cinetici congiunti alla biochimica quantitativa per risolvere i meccanismi di traduzione."}
{"id": "8192931", "revid": "106908", "url": "https://it.wikipedia.org/wiki?curid=8192931", "title": "Obrien", "text": ""}
{"id": "8192936", "revid": "287204", "url": "https://it.wikipedia.org/wiki?curid=8192936", "title": "Fiordelli", "text": ""}
{"id": "8192938", "revid": "287204", "url": "https://it.wikipedia.org/wiki?curid=8192938", "title": "Intini", "text": ""}
{"id": "8192939", "revid": "115545155", "url": "https://it.wikipedia.org/wiki?curid=8192939", "title": "Rodriquez", "text": ""}
{"id": "8192956", "revid": "384917", "url": "https://it.wikipedia.org/wiki?curid=8192956", "title": "Topolino e le meraviglie del domani", "text": ""}
{"id": "8192958", "revid": "74801", "url": "https://it.wikipedia.org/wiki?curid=8192958", "title": "Burcardo di Savoia", "text": "Origine.\nBurcardo era il figlio secondogenito del Conte di Moriana e del Chiablese, Umberto I Biancamano e di Ancilia o Ancilla d'Aosta, come ci viene confermato dal documento n\u00b0 XXVII de \"Il conte Umberto I (Biancamano) e il re Ardoino: ricerche e documenti\".\nUmberto I Biancamano, secondo la cronaca di Giovanni d'Orville soprannominato \"Cabaret\", era figlio di un certo Beroldo di Sassonia, nipote di Ottone II di Sassonia, quindi il bisnonno di Biancamano altri non era che l'imperatore Ottone I. La madre era Caterina di Schiren o di Baviera.\nDi Ancilia d'Aosta non si conoscono esattamente gli ascendenti, ma sussistono diverse teorie:\nBiografia.\nBurcardo fu avviato alla vita ecclesiastica e, nel 1022 era gi\u00e0 stato consacrato vescovo. Nel 1025, Burcardo viene citato come vescovo di Aosta.\nIl cronista Rodolfo il Glabro ha narrato nel libro V del suo \"De Rodulfi historia\", che alla morte dello zio, l'arcivescovo di Lione Burcardo II, nel 1033, Burcardo abbandon\u00f2 la diocesi di Aosta e, arrivato a Lione, si autoproclam\u00f2 arcivescovo; ma dopo aver compiuto diverse azioni inique per ordine dell'imperatore, Corrado il Salico venne arrestato dalle truppe imperiali, deposto e mandato in esilio.\nNel 1040, suo padre, Umberto fece una donazione ai canonici della chiese di Sant'Orso e San Giovanni di Aosta, con l'approvazione dei suoi figli Amedeo, Burcardo, Aimone e Oddone(\"Oddo, Amedeus comes, Aymo Sedunensis episcopus, Brochardus filius Huberti comitis\") e del nipote, Pietro (\"Petrus marchio filius Odonis\").\nBurcardo, dopo aver ricevuto nel 1039 il perdono dal figlio di Corrado il Salico, Enrico III il Nero, si era ritirato nel monastero di San Maurizio d'Agauno, di cui divenne abate (\"Burchardus Agannensis abbati\u00e6 abbas\").\nSecondo Charles Previt\u00e9-Orton, Burcardo mor\u00ec nel 1069.\nMatrimonio e discendenza.\nSecondo lo storico genealogista francese Samuel Guichenon, Burcardo aveva una moglie di nome Ermengarda, di cui non si conoscono gli ascendenti, che gli diede un figlio:"}
{"id": "8192959", "revid": "287204", "url": "https://it.wikipedia.org/wiki?curid=8192959", "title": "Piyama-Kurunta", "text": " Fu adottato come figlio dallo stesso re, che lo nomin\u00f2 col nome che \u00e8 adesso noto.\nNel 1323 a.C. circa, Uhha-Ziti si ribell\u00f2 all'impero ittita, e prese come base la citt\u00e0 di Apasa, dove accett\u00f2 i rifugiati dell'impero da Attarimma, Hu[wa]rsanassa e Suruda. Mentre il re ittita Mur\u0161ili II marciava verso Arzawa, Apasa fu colpita da una meteora, e Uhha-Ziti fu ferito gravemente. Sopravvissuto alla catastrofe, si alle\u00f2 con il re del cosiddetto regno di \"Ahhiyuwa\", e ordin\u00f2 Piyama-Kurunta di attaccare il regno di Mira, il cui re, Maskhuiluwa, aveva preso in moglie la sorella di Mursili.\nPiyama-Kurunta attacc\u00f2 (e forse distrusse) la citt\u00e0 di Impa, ma il re di Mira in persona lo respinse. Piyama-Kurunta diede poi battaglia a Walma, vicino al fiume Astarpa, contro il re Mursili, ma fu da lui sconfitto e dunque costretto a seguire il padre suo re e il fratello Tapalazunauli, in fuga nelle isole vicino ad Apasa. Mursili occup\u00f2 la citt\u00e0 stessa senza troppe difficolt\u00e0, ma non prima che i rifugiati riuscissero a scappare nella citt\u00e0-fortezza di Puranda, situata anch'essa vicino al fiume Astarpa. Uhha-Ziti mor\u00ec mentre Mursili assediava Puranda.\nPiyama-Kurunta e il fratellastro Tapalazunauli fecero un ultimo sforzo per tentare di sostenere la cittadella di Puranda, ma non vi riuscirono, e Tapalazunauli fu preso prigioniero. Vedendo che la loro era ormai una causa persa, Piyama-Kurunta si arrese; gli ittiti accettarono di firmare una pace con gli Arzawa, a patto che ritornassero sotto la loro egida. Lo stesso Piyama-Kurunta fu deportato ad \u1e2aattu\u0161a, la capitale ittita, dove probabilmente si spense."}
{"id": "8192962", "revid": "767487", "url": "https://it.wikipedia.org/wiki?curid=8192962", "title": "Live Freaky Die Freaky", "text": "Live Freaky Die Freaky \u00e8 un film d'animazione in stop motion del 2006 diretto da John Roecker. Si tratta di una black comedy basata sugli omicidi perpetrati dalla \"Famiglia\" Manson nel 1969. Produzione indipendente, \u00e8 stato distribuito direttamente in DVD negli Stati Uniti il 17 gennaio 2006, e successivamente ha ricevuto una limitata distribuzione nei cinema statunitensi il 20, 27 e 28 gennaio seguenti.\nIl film include il doppiaggio dei personaggi da parte di artisti noti in ambito rock e non.\nTrama.\nNell'anno 3069, in un futuro post-apocalittico dove il pianeta Terra \u00e8 stato privato di tutte le sue risorse, un uomo di nome Nomad trova accidentalmente un libro intitolato \"Helter Skelter\" mentre era alla ricerca di cibo nella zona desertica dove un tempo sorgeva la citt\u00e0 di Los Angeles. Erroneamente crede che il libro sia la Bibbia, e lo legge credendo che \"Charles Hanson\" (molti dei nomi dei personaggi si ispirano ai nomi reali delle persone coinvolte negli omicidi della setta di Charles Manson, con qualche lettera cambiata) sia il messia. Mentre Nomad prosegue la lettura, un flashback ci fa tornare indietro nel tempo al 1969 quando Susan Hatkins incontra Charlie durante un brutto trip di LSD. Charlie la rinomina \"Hadie\" e la ragazza viene accettata nella Family, il gruppo di seguaci di Hanson, dove i membri pianificano di cambiare il mondo, combattendo il sistema e suonando musica. Dopo aver scoperto che la capricciosa e snob attrice Sharon Hate si prepara a girare un film nel deserto dove vive la Family, Charlie e i suoi decidono di ucciderla. Charlie dichiara di ricevere messaggi attraverso canzoni pop, come \"I Want to Hold Your Hand\", dove i Beatles gli dicono di uccidere Sharon Hate.\nSubito dopo aver brutalmente massacrato Sharon Hate e i suoi amici, Hay e Abigail, la Family sposta l'attenzione nei confronti dei coniugi Ha Bianca, dopo che Mr. Ha Bianca (che era stato \"molto scortese\" con Squeaky, una delle adepte di Hanson) decide di far costruire un parcheggio dove vive il gruppo di Charlie, in memoria di Sharon Hate. La Family uccide lui e la moglie, e successivamente la setta viene scovata nel deserto dalla polizia, e i membri principali vengono processati e condannati alla camera a gas, alla sedia elettrica, e all'impiccagione.\nTornati nel 3069, dopo aver letto la storia, Nomad si incide una \"X\" sulla fronte e inizia ad adorare Charlie Hanson come una sorta di messia."}
{"id": "8192964", "revid": "31886", "url": "https://it.wikipedia.org/wiki?curid=8192964", "title": "Pia Kj\u00e6rsgaard", "text": "Cofondatrice del Partito Popolare Danese nel 1995, ne \u00e8 rimasta leader fino al 2012, diventando un punto di riferimento nella destra danese. Particolarmente contraria al multiculturalismo e all'immigrazione ha supportato nel suo ruolo parlamentare i governi di Anders Fogh Rasmussen e Lars L\u00f8kke Rasmussen, ispirando movimenti anti-immigrazione in tutta Europa.\nBiografia.\nNata a Copenaghen da Poul Kj\u00e6rsgaard e Inge Munch Jensen, termin\u00f2 la scuola primaria (Folkeskole) nel 1963, studiando poi presso la scuola commerciale tra il 1963 e il 1965. Nello stesso periodo lavor\u00f2 come assistente per gli anziani a Gentofte.\nCarriera politica.\nNel 1979 si candid\u00f2 con il Partito del Progresso nel distretto di Ryvang, per poi candidarsi in quelli di Ballerup e Gladsaxe tra il 1981 e il 1983, Hvidovre tra il 1983 il 1984 e Middelfart tra il 1984 e il 1995. Proprio nel 1984 viene eletta al Folketing rappresentando prima la contea di Copenaghen e poi la contea di Fionia. \nNel 1995 approfittando di una crisi interna al partito fonda con Kristian Thulesen Dahl il Partito Popolare Danese (DF) del quale diventa immediatamente leader. Con il DF si candid\u00f2 nuovamente nei distretti di Glostrup, Hellerup e Gentofte, venendo rieletta nel 1995 per rappresentare in parlamento la contea di Fionia. \nNei primi anni 2000, con l'indebolimento del Partito del Progresso, il DF crebbe in importanza e popolarit\u00e0, tanto da diventare il terzo partito danese in Parlamento. La stessa Kj\u00e6rsgaard ricevette 38 347 voti personali, venendo superata solo dal Ministro di Stato Anders Fogh Rasmussen. \nNel 2012 ha annunciato il suo ritiro dalla leadership del partito, designando Thulesen Dahl come suo successore. Nonostante ci\u00f2 fu rieletta anche nel 2015, diventando la prima donna nominata Presidente del Parlamento danese. "}
{"id": "8192967", "revid": "657000", "url": "https://it.wikipedia.org/wiki?curid=8192967", "title": "Yukino Yukinoshita", "text": ""}
{"id": "8192971", "revid": "71433", "url": "https://it.wikipedia.org/wiki?curid=8192971", "title": "Wine to love", "text": ""}
{"id": "8192972", "revid": "1315817", "url": "https://it.wikipedia.org/wiki?curid=8192972", "title": "Baldo Bartolini", "text": " Fu anche avvocato fiscale e avvocato concistoriale.\nBiografia.\nNacque nel maggio 1409 (o secondo altre fonti nel 1414) a Perugia. Il padre Cola Bartolini era un importante notaio perugino.\nStudi\u00f2 diritto civile e diritto canonico nella sua citt\u00e0, sotto Angelo de' Perigli. Dopo avere ottenuto la laurea \"in utroque iure\", nel 1443-1444 era tra i lettori di diritto canonico dell'universit\u00e0 perugina, dove ebbe tra i suoi allievi Filippo Franchi e Francesco Bruni. Accanto alla sua carriera accademica crebbe anche quella pubblica. Fu coinvolto anche nella creazione e gestione del Monte dei poveri di Perugia (1462), progenitore dei Monti di Piet\u00e0.\nTra le sue opere pi\u00f9 importanti il trattato \"De dotibus\" (1479) e \"Repetitio rubricae de verborum obligationibus\" (1497).\nMor\u00ec nel 1490 a Perugia."}
{"id": "8192988", "revid": "767487", "url": "https://it.wikipedia.org/wiki?curid=8192988", "title": "Bartolomeo Sinibuldi", "text": "Biografia.\nEra figlio di Guittoncino Sinibuldi, della nobile famiglia dei Sinibuldi di Pistoia.\nFu per molti anni prevosto della cattedrale di Pistoia e nel 1303 il capitolo lo elesse vescovo di Pistoia. Fu nominato vescovo il 2 novembre da papa Benedetto XI. Fu l'ultimo vescovo ad essere nominato dal capitolo, privilegio in seguito assegnato alla Sede apostolica e cos\u00ec per tutte le sedi vescovili d'Italia. Il 24 dicembre 1307 venne nominato vescovo di Foligno da papa Clemente V. \nMor\u00ec a Foligno l'11 luglio 1326. "}
{"id": "8192996", "revid": "106908", "url": "https://it.wikipedia.org/wiki?curid=8192996", "title": "Bardak", "text": ""}
{"id": "8193005", "revid": "93556", "url": "https://it.wikipedia.org/wiki?curid=8193005", "title": "Episodi di His Dark Materials - Queste oscure materie (prima stagione)", "text": "La prima stagione della serie televisiva His Dark Materials - Queste oscure materie, composta da otto episodi, \u00e8 stata trasmessa sul canale britannico BBC One dal 3 novembre al 22 dicembre 2019, mentre negli Stati Uniti \u00e8 andata in onda sul canale via cavo HBO il giorno seguente.\nIn Italia, la stagione \u00e8 andata in onda in prima visione sul canale satellitare Sky Atlantic dal 1\u00ba al 22 gennaio 2020.\nIl viaggio di Lyra.\nTrama.\nLa giovane Lyra Belacqua \u00e8 cresciuta come protetta del Jordan College di Oxford. I suoi amici pi\u00f9 cari sono il suo daimon Pantalaimon (soprannominato Pan) e un garzone di nome Roger Parslow. Lyra ammira suo zio, Lord Asriel, un esploratore polare la cui ricerca sulla \"Polvere\" e ci\u00f2 che crede sia un multiverso \u00e8 considerata eretica dal Magisterium al potere. Lyra salva Asriel dall'essere avvelenato dal Maestro del Jordan College, che prevede l'importanza futura di Lyra attraverso un aletiometro, uno dei soli sei mai realizzati. Dopo che Asriel parte per un'altra spedizione polare, il Maestro organizza che Lyra rimanga con Marisa Coulter, anch'essa esploratrice che si offre di tenere Lyra come sua protetta a Londra e promette di cercare Roger. Nel frattempo, i misteriosi \"Ingoiatori\" hanno rapito un ragazzo gyziano di nome Billy Costa e successivamente rapiscono Roger. Il Maestro d\u00e0 a Lyra l'aletiometro che appartiene a suo zio. Il Maestro spiega che l'aletiometro dice la verit\u00e0 ed \u00e8 per la protezione di Lyra. La avverte di non dire a nessuno, compresa la signora Coulter, che lei lo possiede. Lyra segue la carismatica signora Coulter a Londra nella speranza di trovare Roger. I gyziani inseguono gli Ingoiatori a Londra.\nMondi paralleli.\nTrama.\nLyra si stabilisce nel lussuoso attico londinese della signora Coulter, assicurata che la sua benefattrice \u00e8 attivamente alla ricerca di Roger. Il tentativo dei gyziani di salvare i bambini scomparsi fallisce. Di ritorno a Oxford, il Maestro del Jordan College nega a Lord Boreal, un sacerdote della Corte Concistoriale, l'accesso a quella che si ritiene essere la testa decapitata di Stanislaus Grumman, recentemente trovata nel nord da Asriel. Boreal viaggia attraverso un portale verso una Oxford alternativa dove assume il mercenario Thomas per trovare Grumman. Lyra e Pan diffidano del daimon scimmia della signora Coulter e dei suoi stretti legami con il Magisterium. Lyra viene sorpresa a origliare la signora Coulter e padre MacPhail. La signora Coulter ordina al suo daimon di attaccare Pan prima di rivelare inavvertitamente che Lord Asriel \u00e8 il padre di Lyra. All'insaputa di Lyra, la signora Coulter visita Roger, Billy e gli altri bambini rapiti, dicendo che stanno andando ad un'avventura nel Nord. Mentre \u00e8 via, Lyra scopre che la signora Coulter \u00e8 coinvolta con l'Intendenza Generale per l'Oblazione di Londra. Durante una festa nell'appartamento, la giornalista Adele Starminster conferma a Lyra che il l'Intendenza \u00e8 nota come IN.G.Oiatore, spingendo Lyra e Pan a fuggire con l'aletiometro. Boreal uccide Adele schiacciando il suo daimon. Poco dopo, Lyra e Pan vengono catturati da un Ingoiatore.\nLe mosche-spia.\nTrama.\nIl fratello maggiore di Billy, Tony Costa, e il suo amico Benjamin, salvano Lyra e Pan dagli Ingoiatori e li portano al campo dei gyziani. Lyra accetta la loro protezione e accetta anche di aiutarli a trovare Roger e gli altri bambini scomparsi. A seguito di un'incursione al Jordan College, la signora Coulter viene a sapere che Lyra ha un aletiometro e invia due \"mosche-spia\" robotiche per rintracciarla. Boreal ritorna nel mondo alternativo dove Thomas lo informa che Grumman \u00e8 un esploratore del suo mondo di nome John Parry. Thomas rivela anche che Parry ha una moglie e un figlio in quel mondo. Boreal assume un altro uomo per trovarli. Ma Costa rivela che la signora Coulter \u00e8 la madre di Lyra, avuta da una precedente relazione con Asriel. Asriel quindi uccise il marito della signora Coulter in una rissa e nascose Lyra al Jordan College. Lyra aiuta il re gyziano, John Faa, a convincere gli altri a viaggiare verso nord e trovare i bambini prigionieri. Tony e Benjamin fanno irruzione nell'appartamento della signora Coulter trovando un elenco di bambini scomparsi tra cui Billy Costa. I ragazzi vengono scoperti; Tony fugge ma Benjamin cade deliberatamente lungo il pozzo dell'ascensore, uccidendosi, per evitare di essere catturato dalla signora Coulter. Lyra scopre di poter leggere intuitivamente l'aletiometro (che le dice che Benjamin \u00e8 deceduto) prima che lei e Pan vengano attaccati dalle mosche-spia. Farder Coram cattura una spia, ma l'altra scappa e torna dalla signora Coulter, rivelando la posizione di Lyra. \nL'armatura.\nTrama.\nL'aeronauta texano Lee Scoresby e il suo daimon Hester viaggiano a Trollesund nell'estremo nord alla ricerca di Iorek Byrnison, un orso corazzato caduto in disgrazia. I funzionari del Magisterium di Trollesund hanno rubato la sua armatura diversi anni prima, costringendolo a lavorare come lavoratore a contratto. Anche Lyra e i gyziani salpano per Trollesund alla ricerca dei bambini rapiti. Farder Coram contatta la sua ex amante, una strega di nome Serafina Pekkala. Il suo daimon, Kaisa, promette che Serafina aiuter\u00e0 i gyziani. Sebbene gli anziani gyziani credano che Iorek sia inaffidabile, Lyra e Pan uniscono le forze con Scoresby e Hester per ottenere l'aiuto di Iorek nella ricerca dei bambini rapiti. Con l'assistenza di Lyra, Iorek recupera la sua armatura chiusa in una chiesa del Magisterium. Iorek, Lee e Hester uniscono le forze con Lyra e i gyziani mentre continuano a viaggiare verso nord. Nel frattempo, Fra Pavel, un sacerdote del Magisterium tenta di sostituire la signora Coulter come capo degli Ingoiatori con padre MacPhail. Tuttavia, lei lo ricatta rivelando che Lord Asriel \u00e8 tenuto prigioniero da Iofur Raknison, il re degli orsi corazzati. Si offre di consegnare Asriel al Magisterium in cambio di continuare i suoi esperimenti e di porre una domanda all'aletiometro (\"Chi \u00e8 Lyra Belacqua?\"). Viaggiando verso nord, la signora Coulter, incontra Iofur, offrendogli un battesimo e un'induzione nel Magisterium in cambio della sua collaborazione. \nIl bambino perduto.\nTrama.\nLyra e i gyziani viaggiano pi\u00f9 a nord con Lee e Iorek per cercare i bambini rapiti. L'aletiometro segnala a Lyra di recarsi in un vicino villaggio di pescatori: i gyziani le permettono con riluttanza di andare dopo che Iorek ha accettato di portarla. In un mondo alternativo, Will Parry si prende cura della madre malata di mente, Elaine, mentre frequenta il liceo. I Parry sono perseguitati da Thomas e Lord Boreal, che cercano informazioni sul padre di Will, John Parry. Elaine consegna a Will le lettere di suo padre, spiegando la sua scomparsa. Boreal determina che John ha viaggiato attraverso il Multiverso sin dalla sua scomparsa dal Mondo alternativo tredici anni prima; le prove potrebbero essere trovate nella casa di Will. Farder Coram incontra Serafina Pekkala per discutere del Multiverso e di una guerra imminente. Lyra e Iorek arrivano al villaggio di pescatori e trovano Billy Costa, che \u00e8 stato separato chirurgicamente dal suo daimon. Restituiscono Billy alla sua famiglia, ma muore poco dopo. Una squadra di raid samoiedo cattura Lyra e la porta a Bolvangar, la base degli Ingoiatori.\nLe gabbie dei daimon.\nTrama.\nLyra, sotto la falsa identit\u00e0 di \"Lizzie\", si confonde con i bambini prigionieri a Bolvangar e trova Roger. Viene a sapere che gli ingoiatori stanno usando una procedura sperimentale chiamata intercisione per separare chirurgicamente i bambini dai loro daimon. La signora Coulter in seguito visita Bolvangar e, scoprendo che Lyra e Pan stanno per subire un'intercisione, la interrompe. La signora Coulter tenta di convincere Lyra ad unirsi a lei, sostenendo che la polvere \u00e8 la fonte del peccato e che tutti gli adulti ne sono \"infetti\". Vuole che Lyra le consegni l'aletiometro, ma Lyra la inganna e la attacca con la mosca-spia catturata. Lyra fugge e distrugge la macchina di intercettazione e il generatore della base. I bambini vengono salvati dai gyziani, Iorek, Lee e da Serafina Pekkala, che uccidono scienziati e mercenari, mentre la signora Coulter fugge. I gyziani ritornano a sud con i bambini salvati, mentre Lyra, Roger e i loro daimon viaggiano verso nord con Lee e Iorek in una mongolfiera per raggiungere Lord Asriel a Svalbard. Tuttavia, vengono attaccati dai demoni delle falesie, mostri volanti simili a pipistrelli, e Lyra precipita. Nel frattempo, Will Parry legge le lettere di suo padre mentre Thomas e un'altra spia mercenaria sono su di lui.\nLotta all'ultimo sangue.\nTrama.\nLyra sopravvive alla caduta, ma viene catturata da un orso corazzato e portata nel palazzo di Iofur Raknison a Svalbard. Convince Iofur di essere il daimon artificiale di Iorek, creata dagli scienziati di Bolvangar. Lyra manipola Iofur affinch\u00e9 combatta Iorek in un duello per reclamarla come daimon. Nonostante sia stato gravemente ferito nella lotta, Iorek sconfigge Iofur e diventa re. Riunisce Lyra con Roger e si recano nel laboratorio di Asriel. Nel frattempo, la signora Coulter, padre MacPhail e i soldati del Magisterium si stanno dirigendo verso Svalbard per trovare e uccidere Asriel. Altrove, Lee e Hester sono atterrati in modo anomalo. Sopraggiunge Serafina dicendo che gli altri sono al sicuro, ma Lyra avr\u00e0 bisogno di aiuto nella guerra imminente. Lyra, Roger e Iorek si arrampicano sulle montagne di Svalbard e raggiungono il laboratorio di Asriel. Lyra e Asriel si riuniscono, anche se il suo arrivo inizialmente lo affligge. Nel frattempo, Boreal ritorna nel mondo alternativo e visita Elaine Parry, che resiste alla condivisione di informazioni sul suo marito. Will ed Elaine tornano a casa dopo che il mercenario di Boreal \u00e8 entrato in casa. Sospettando che qualcuno possa essere ancora l\u00ec, Will porta sua madre a casa del signor Hanway e ritorna pi\u00f9 tardi per recuperare le lettere di suo padre. Quella notte, quando Thomas e l'uomo dal viso pallido tornano, Will spinge Thomas che precipita dalla balaustra e muore, poi fugge.\nL'addio.\nTrama.\nA Svalbard, Lord Asriel informa Lyra della sua ricerca sulla Polvere e sul Multiverso; spiegando che il Magisterium \u00e8 spaventato dalle sue ricerche poich\u00e9 considerano la Polvere come la fonte del peccato umano. Di nuovo nell'altro mondo, Lord Boreal fa s\u00ec che l'uomo dal viso pallido continui la sua ricerca di Will, denunciandolo come disperso alla polizia. Pi\u00f9 tardi, Asriel porta Roger in un punto vicino all'Aurora Boreale con l'intenzione di separarlo dal suo daimon per creare un ponte nel Multiverso. Lyra e Pan scoprono che Roger \u00e8 in pericolo e lo inseguono con re Iorek e gli orsi corazzati. La signora Coulter e l'esercito del Magisterium li raggiungono con una flotta di dirigibili, provocando una battaglia con gli orsi di Iorek. Prima che Lyra possa raggiungere la cima della montagna, Asriel separa Roger da Salcilia, uccidendoli ma causando un'esplosione che crea un ponte al Multiverso. In seguito, Lord Asriel dialoga con la signora Coulter ma non \u00e8 in grado di convincerla ad accompagnarlo e sfidare l'Autorit\u00e0. Dopo aver trascorso del tempo con il compianto Roger, Lyra attraversa il ponte del Multiverso. Nel frattempo, un fuggitivo Will scopre un'altra entrata nel Multiverso, e incuriosito alla vista di un gatto, vi entra."}
{"id": "8193006", "revid": "486946", "url": "https://it.wikipedia.org/wiki?curid=8193006", "title": "Lindsey (contea storica)", "text": ""}
{"id": "8193011", "revid": "6923", "url": "https://it.wikipedia.org/wiki?curid=8193011", "title": "Laila Freivalds", "text": "Biografia.\nNata a Riga nell'allora Reichskommissariat Ostland fugg\u00ec dalla seconda guerra mondiale con la famiglia in Svezia, allora paese neutrale e qui studi\u00f2 legge presso l'Universit\u00e0 di Uppsala.\nCarriera politica.\nA partire dal 1976 ha lavorato nell'Agenzia del consumo, dipendente dal Ministero delle finanze fino al 1988, anno in cui fu nominata ministro della giustizia da Ingvar Carlsson. Riprese tale incarico nel 1994, dimettendosi nel 2000 a causa di una controversia legale privata.\nIn seguito all'omicidio del ministro degli affari esteri Anna Lindh nel 2003 assunse l'incarico, dimettendosi nel 2006 a causa di alcune polemiche riguardanti la chiusura di un sito web appartenente ai Democratici Svedesi. Fu criticata inoltre per le azioni governative nei confronti delle nazioni colpite dal terremoto e maremoto dell'Oceano Indiano del 2004."}
{"id": "8193018", "revid": "762947", "url": "https://it.wikipedia.org/wiki?curid=8193018", "title": "Aris Bacci", "text": "Biografia.\nDopo aver frequentato l'Accademia delle Belle Arti di Bologna lavora come grafico pubblicitario per le locali ditte Zenit Calzature, Sarti e Buton Liquori. Attratto dal nascente Futurismo e avendo anche conosciuto Marinetti, imposta tutta la sua attivit\u00e0 grafico-pubblicitaria in questo senso. Durante la prima guerra mondiale lavora in Francia, realizzando per l'Ufficio Propaganda dell'Esercito Americano disegni illustrativi degli avvenimenti bellici. Dopo la guerra conosce a Parigi Ettore Bugatti con cui sviluppa una proficua collaborazione grafico-sportiva che si concretizza nella fornitura ai giornali dell'epoca di disegni illustrativi in stile dinamico-futurista delle imprese delle automobili Bugatti.\nNel 1930 la sua attivit\u00e0 di illustratore \u00e8 notata dai talent-scout europei della Warner Bros. che lo fanno convocare ad Hollywood per curare le locandine dei film in produzione. In questa attivit\u00e0 disegna i volti, tra gli altri, di Humphrey Bogart, Clark Gable e Lauren Bacall. Realizza anche la locandina di \"Notorious\" che rappresenta l'abbraccio tra i protagonisti Cary Grant e Ingrid Bergman. Diventato amico di attori e registi, comincia con loro a frequentare i locali jazz innamorandosi di questa forma d'arte. Trasferitosi nel 1936 a New York, conosce Louis Armstrong, Charlie Parker e Dizzy Gillespie rappresentati poi in dipinti e locandine che esprimono tutto il dinamismo del jazz e la sua passione per questo genere musicale. Illustra inoltre gli incontri di boxe al Madison Square Garden e l'arrivo degli ultimi dirigibili a Long Island. Negli ultimi anni della sua attivit\u00e0, fino alla sua morte, illustr\u00f2 anche episodi relativi alla seconda guerra mondiale.\nBibliografia.\n1.Enrico Marro - \"Aris Bacci, Il futurista che amava le Bugatti\"\n2. \"Aris Bacci, un futurista in America\"\nRiviste d'arte degli anni 1980/90"}
{"id": "8193019", "revid": "446353", "url": "https://it.wikipedia.org/wiki?curid=8193019", "title": "Esercito popolare romeno", "text": ""}
{"id": "8193030", "revid": "446353", "url": "https://it.wikipedia.org/wiki?curid=8193030", "title": "Polizia popolare da caserma", "text": ""}
{"id": "8193032", "revid": "158913", "url": "https://it.wikipedia.org/wiki?curid=8193032", "title": "Kelly Ann Parsons", "text": ""}
{"id": "8193033", "revid": "1315817", "url": "https://it.wikipedia.org/wiki?curid=8193033", "title": "Angelo Perigli", "text": ""}
{"id": "8193034", "revid": "657000", "url": "https://it.wikipedia.org/wiki?curid=8193034", "title": "Yui Yuigahama", "text": ""}
{"id": "8193041", "revid": "1315817", "url": "https://it.wikipedia.org/wiki?curid=8193041", "title": "Baldo Novello", "text": ""}
{"id": "8193044", "revid": "1315817", "url": "https://it.wikipedia.org/wiki?curid=8193044", "title": "Avvocato fiscale", "text": ""}
{"id": "8193047", "revid": "363629", "url": "https://it.wikipedia.org/wiki?curid=8193047", "title": "Basilica (Verona)", "text": "La Basilica di Verona era un complesso facente parte dell'area del Foro della citt\u00e0 romana, corrispondente all'odierna Piazza delle Erbe. Dell'edificio rimangono solo alcuni resti individuati durante scavi archeologici.\nStoria.\nLa sistemazione della zona ad occidente del Foro e la conseguente costruzione della \"Basilica\" si attu\u00f2 in Et\u00e0 giulio-claudia, in contemporanea a quella della \"Curia\". Si trattava di un elemento fondamentale allo svolgimento della vita cittadina, in quanto vi si svolgevano sia funzioni civili che amministrative, in particolare si compivano transazioni commerciali e si amministrava la giustizia. Data la sua rilevanza, durante la dinastia dei Severi l'edificio sub\u00ec importanti lavori di ristrutturazione, come testimoniano numerosi elementi decorativi rinvenuti durante scavi archeologici e databili tra la fine del II e i primi decenni del III secolo. Durante questi lavori, svolti in un momento di forte vivacit\u00e0 edilizia della citt\u00e0, si accorci\u00f2 l'aula e la si dot\u00f2 di un'abside, e venne rifatto il colonnato interno in chiave pi\u00f9 riccamente decorativa.\nResti imponenti dell'edificio furono rinvenuti in via Portici, in via Pellicciai, in via Sella e via Mazzini, tuttavia tra il 1925 e il 1927 operazioni di ristrutturazione dell'antico ghetto ebraico portarono alla perdita quasi completa delle tracce e informazioni del monumento romano.\nDescrizione.\nL'edificio della \"Basilica\" romana venne realizzata in contiguit\u00e0 con la \"Curia\", dalla quale era divisa da una strada. I due edifici occupavano la parte occidentale del Foro veronese e occupavano lo stesso spazio, ovvero un'area di circa 78 metri di lunghezza per 27,50 di larghezza. La costruzione era a pianta rettangolare e perimetrata da un muro, che all'esterno era scandito da lesene mentre all'interno era affiancato da colonnati. Lungo il decumano che lo divideva dalla \"Curia\" era presenta la gradinata che ne consentiva l'accesso. Nell'edificio si trovavano diverse sculture, sia decorative che raffiguranti illustri personaggi dell'epoca."}
{"id": "8193048", "revid": "669954", "url": "https://it.wikipedia.org/wiki?curid=8193048", "title": "American Jewish Year Book", "text": "L'American Jewish Year Book \u00e8 l'annuario della comunit\u00e0 ebraica nordamericana, pubblicato dalla Jewish Publication Society (JPS) a partire dal 1899.\nStoria editoriale.\nNel 1908, l'American Jewish Committee inizi\u00f2 a redigere l'annuario, del quale la JPS rimase la casa editrice. Dal 1950 al 1993, le due organizzazioni svolsero il duplice ruolo di redazione e pubblicazione dei testi, finch\u00e9 nel '95 l'AJC divenne l'unico redattore ed editore. \nA seguito della crisi economica e della riorganizzazione del settore editoriale statunitense nel 2008, non vi furono nuove edizioni del libro per 4 anni consecutivi. \nA partire dal 2012, l'editore Springer lanci\u00f2 la versione online, che, in linea con la tradizione precedente, \u00e8 ritornata ad essere una risorsa di riferimento per la comunit\u00e0 nordamericana, utilizzata anche dai ricercatori universitari e dai professionisti di istituzioni e biblioteche ebraiche. Springer pubblica la'nnuario in collaborazione con la Berman Jewish DataBank e con l'Association for the Social Scientific Study of Jewry.\nStruttura.\nOgni edizione espone i contenuti secondo la seguente struttura:"}
{"id": "8193056", "revid": "1543377", "url": "https://it.wikipedia.org/wiki?curid=8193056", "title": "Richard Severin Fuld", "text": "Fuld fu soprannominato il \"Gorilla\" a Wall Street per la sua competitivit\u00e0. Cond\u00e9 Nast Portfolio ha classificato Fuld al primo posto nella classifica dei \"Peggiori amministratori delegati americani di tutti i tempi\", affermando che era \"belligerante e non pentito\". Fuld \u00e8 stato anche nominato nella lista della rivista Time delle \"25 persone da incolpare per la crisi finanziaria\". Inoltre la CNN ha nominato Fuld come uno dei \"Dieci pi\u00f9 ricercati: Colpevoli\" della crisi finanziaria del 2007-2008.\nBiografia.\nFuld \u00e8 nato a New York da una famiglia ebrea, figlio di Richard Severin Fuld Sr. ed Elizabeth Schwab. \u00c8 cugino di secondo grado dell'esterno degli Oakland Athletics Sam Fuld.\nHa frequentato la Wilbraham &amp; Monson Academy, dove ha conseguito il diploma di scuola superiore.\nHa ricevuto sia un B.A. che un B.S. presso l'Universit\u00e0 del Colorado a Boulder nel 1969 e il suo M.B.A. presso la Stern School of Business della Universit\u00e0 di New York nel 1973. Mentre frequentava la Colorado Fuld partecip\u00f2 al programma del Corpo di addestramento degli ufficiali della riserva navale e fu presidente del capitolo della scuola della confraternita Alpha Tau Omega.\nLa prima carriera di Fuld come pilota dell'Air Force si concluse quando fu coinvolto in una rissa con un ufficiale in comando. Dichiar\u00f2 che stava difendendo un giovane cadetto che era stato provocato dall'anziano ufficiale.\nFuld \u00e8 membro del Kappa Beta Phi.\nLehman Brothers.\nInizi\u00f2 quindi la sua carriera con Lehman Brothers nel 1969, l'anno in cui mor\u00ec il socio senior dell'azienda Robert Lehman. Fuld ha iniziato a scambiare commercial paper e nel tempo svilupp\u00f2 una reputazione di professionista del reddito fisso.\nFuld ha lavorato per Lehman per quasi 40 anni. Durante questo periodo Fuld ha assistito e partecipato ai numerosi cambiamenti che l'organizzazione ha subito, tra cui la fusione con Kuhn, Loeb &amp; Co, l'acquisizione da parte di American Express, la fusione con EF Hutton e per ultimo lo scorporo da American Express nel 1994 , ancora una volta come Lehman Brothers. Una volta pubblica, la nuova societ\u00e0 divenne quotata sotto la sigla azionaria LEH.\nAmministratore delegato.\nDopo essere stato CEO dal 1994 fino al fallimento della societ\u00e0 nel 2008, Fuld era l'amministratore delegato di pi\u00f9 lunga data a Wall Street al momento della crisi finanziaria del 2007-2008. Fuld aveva guidato Lehman attraverso la crisi finanziaria asiatica del 1997, un periodo in cui il prezzo delle azioni dell'azienda era sceso a $12 nel 1998. Lehman ebbe una perdita annua di $102 milioni nel 1993, ma dopo che Fuld divent\u00f2 CEO, la societ\u00e0 ebbe quattordici anni consecutivi di profitti, tra cui uno per 4,2 miliardi di dollari nel 2007, anche se nel 2008 registr\u00f2 una perdita nel secondo trimestre di $2,8 miliardi e present\u00f2 istanza di fallimento pi\u00f9 tardi nello stesso anno. Simile alla caduta di Barings Bank, ci\u00f2 fu ottenuto aumentando i guadagni della societ\u00e0 tramite un leverage e un rischio eccessivi.\nFuld aveva una serie di \"numeri due\" sotto di lui, di solito con la carica di Presidente e Direttore operativo (COO). T. Christopher Pettit prest\u00f2 servizio fino al 26 novembre 1996, quando perse una lotta di potere con i suoi vice, probabilmente a causa del fatto che Pettit aveva avuto un'amante, cosa che violava le regole non scritte di Fuld sul matrimonio e l'etichetta sociale. Questa posizione di presidente e COO rimarr\u00e0 vacante fino a quando Joseph Gregory non sar\u00e0 nominato presidente e COO nel 2002. Bradley Jack e Joseph M. Gregory furono nominati co-COO nel 2002, tuttavia Jack fu retrocesso alla carica di presidente nel maggio 2004 e lasci\u00f2 il Giugno 2005 con un pacchetto di fine rapporto di $80 milioni, rendendo Gregory l'unico COO e presidente. Insieme al direttore finanziario Erin Callan, Gregory fu retrocesso il 12 giugno 2008 e sostituito da Bart McDade, che avrebbe visto fallire Lehman.\nNel 2006, la rivista Institution Investor nomin\u00f2 Fuld miglior amministratore delegato d'America nel settore privato. Lo stesso anno a dicembre, Fuld disse al The Wall Street Journal, \"finch\u00e9 sar\u00f2 vivo questa societ\u00e0 non sar\u00e0 mai venduta\". Nel marzo 2008 Fuld apparve nella lista di \"Barron's\" dei 30 migliori CEO e fu soprannominato \"Mr. Wall Street\".\nComplessivamente Fuld ricevette quasi mezzo miliardo di dollari di retribuzione totale dal 1993 al 2007. Nel 2007 fu pagato un totale di $22.030.534, che includeva uno stipendio base di $750.000, un bonus in denaro di $4.250.000 e donazioni di azioni per $16.877.365. Secondo Bloomberg Businessweek, Fuld \"notoriamente richiedeva la lealt\u00e0 di tutti coloro che lo circondavano e dimostr\u00f2 la propria mantenendo gran parte della sua ricchezza legata all'azienda\", anche comprando azioni Lehman a margine, secondo un amico.\nFallimento e conseguenze.\nFuld fu inizialmente elogiato per aver gestito bene la crisi dei subprime iniziale, meglio di qualsiasi altra grande banca d'affari, dietro Goldman Sachs.\nSi disse che Fuld avesse sottovalutato la recessione del mercato immobiliare statunitense e i suoi effetti sull'attivit\u00e0 di sottoscrizione di obbligazioni ipotecarie di Lehman. Fuld era gi\u00e0 l'amministratore delegato di pi\u00f9 lunga data a Wall Street e mantenne il suo posto di lavoro quando la crisi dei mutui subprime prese piede, mentre i CEO di banche rivali come Bear Stearns, Merrill Lynch e Citigroup furono costretti a dimettersi. Inoltre il consiglio di amministrazione di Lehman, che comprende amministratori delegati in pensione come Christopher Gent di Vodafone e John Akers di IBM, era riluttante a mettersi contro Fuld mentre il prezzo delle azioni dell'azienda si riduceva.\nFuld \u00e8 stato criticato per non aver completato diversi affari proposti, n\u00e9 un aumento di capitale n\u00e9 una fusione, che avrebbero salvato Lehman Brothers dal fallimento. Le parti interessate avrebbero compreso Warren Buffett e la Korea Development Bank. Si diceva che Fuld avesse giocato a un gioco con un rischio calcolato, rifiutando di accettare offerte che avrebbero potuto salvare l'azienda, perch\u00e9 non riflettevano il valore che vedeva nella banca.\nTuttavia la rivista New York aveva una visione diversa degli ultimi tre mesi di Fuld come CEO prima del fallimento della societ\u00e0. Hugh \"Skip\" McGee III, allora capo della divisione Investment Banking, in precedenza non era d'accordo con il COO Joseph M. Gregory sulla nomina di uno dei suoi subordinati, Erin Callan, come CFO. L'11 giugno 2008 McGee organizz\u00f2 un incontro con gli alti banchieri dell'azienda, che costrinsero Fuld a retrocedere Callan e Gregory. Il sostituto di Gregory come presidente e COO divent\u00f2 Bart McDade. Mentre Fuld rimaneva CEO nel titolo, si disse che era avvenuto un colpo di stato e che l'unica persona a capo di tutto era McDade. Il resoconto della rivista New York affermava anche che Fuld era alla disperata ricerca di un acquirente durante l'estate e offriva persino di farsi da parte come CEO per facilitare la vendita dell'azienda, citando il detto \"Abbiamo due priorit\u00e0, che il nome e il marchio Lehman sopravvivono e che venga salvato il maggior numero possibile di dipendenti e noterete che la nostra priorit\u00e0 non \u00e8 il prezzo\".\nNel suo libro del 2009 \"A Colossal Failure Of Common Sense\", Larry McDonald, un trader senior di Lehman Brothers negli anni precedenti il fallimento, scrisse che \"il livore bruciante\" di Fuld per Goldman Sachs e altri rivali di Wall Street lo port\u00f2 a ignorare gli avvertimenti dei dirigenti di Lehman circa il crollo imminente e che Fuld insisteva sul fatto che il responsabile dei rischi dell'azienda abbandonasse la sala del consiglio durante le discussioni chiave.\nNell'ottobre 2008 Fuld fu tra i dodici dirigenti di Lehman Brothers che ricevettero la citazione di un gran giur\u00ec in relazione a tre indagini penali condotte dagli uffici del procuratore degli Stati Uniti nei distretti orientali e meridionali di New York e nel distretto del New Jersey, relativi al presunte frodi in titoli associate al collasso dell'azienda.\nIl 6 ottobre 2008 Fuld ha testimoniato davanti alla Commissione degli Stati Uniti per la sorveglianza e la riforma del governo in merito alle cause e agli effetti del fallimento di Lehman Brothers. Durante la testimonianza, a Fuld \u00e8 stato chiesto se si chiedesse perch\u00e9 Lehman Brothers fosse l'unica azienda a cui fosse stato permesso di fallire, a cui ha risposto: \"Me lo chiedo fin dal giorno in cui mi hanno messo al tappeto...Non so perch\u00e9 siamo stati gli unici [che non sono stati salvati]\".\nDopo Lehman.\nIl 10 novembre 2008 Fuld trasfer\u00ec la sua villa in Florida a sua moglie Kathleen per $100. L'avevano acquistata quattro anni prima per $13,75 milioni.\nNel marzo 2009 Fuld invi\u00f2 un'email in cui affermava di essere entrato in Matrix Advisors a New York.\nNel maggio 2010 Fuld \u00e8 stata registrato dalla Financial Industry Regulatory Authority (FINRA) come impiegato presso Legend Securities, una societ\u00e0 di intermediazione mobiliare e investment banking a New York. Fuld ha lasciato l'azienda all'inizio del 2012.\nA luglio 2015 Matrix Advisors, guidata da Fuld, era cresciuto fino a circa due dozzine di dipendenti. L'azienda si concentra su piccole e medie imprese, fornendo consulenza ai clienti su una vasta gamma di questioni, dall'apertura di canali di distribuzione di prodotti al completamento di fusioni e acquisizioni e all'approvvigionamento di fondi di private equity e venture capital. Nel 2016 Matrix Private Capital LLC aveva in gestione $100 milioni da 18 famiglie. A novembre 2017 la societ\u00e0 si era espansa aprendo uffici a Los Angeles e Palm Beach.\nSempre a met\u00e0 del 2015, Fuld mise all'asta la sua tenuta di 71 acrii a Sun Valley, nell'Idaho. Si stima che la propriet\u00e0 si potesse vendere da $30 a $50 milioni nell'agosto 2015, ma \u00e8 stata venduta all'asta a settembre per poco pi\u00f9 di $20 milioni.\nNel 2018 Fuld \u00e8 stato critico nei confronti della decisione del governo di non salvare Lehman nonostante il salvataggio di altre societ\u00e0 finanziarie in difficolt\u00e0. Fuld ha riservato le sue pi\u00f9 acute critiche nei confronti del suo rivale di lunga data, Henry Paulson, che gestiva Goldman Sachs Group Inc. prima di dirigere il Tesoro degli Stati Uniti durante la crisi finanziaria del 2007-2008. Entro il 2018, quasi tutti i reclami presentati contro Lehman da quando il fallimento era stato risolto (con $4,1 miliardi rimasti da $1,2 trilioni).\nIn un libro del 2018 sull'argomento - \"The Fed and Lehman Brothers: Setting the Record Straight on a Financial Disaster\" (La Fed e Lehman Brothers: stabilire il record di un disastro finanziario) - la professoressa Laurence M. Ball dell'Universit\u00e0 Johns Hopkins sostiene che Lehman aveva ampie garanzie per giustificare un prestito del governo degli Stati Uniti che avrebbe evitato il fallimento, respingendo le dichiarazioni degli ex funzionari secondo cui un tale salvataggio sarebbe stato illegale.\nRiconoscimenti e incarichi di amministratore.\nNel 2006 Fuld fu nominato CEO n. 1 nella categoria Brokers &amp; Asset Managers, dalla rivista Institutional Investor. Nel 2007 ha ricevuto un bonus di $ 22 milioni.\nFuld contemporaneamente prestava servizio nel consiglio di amministrazione della Federal Reserve Bank di New York, una posizione che cess\u00f2 di detenere poco prima del fallimento di Lehman Brothers. \u00c8 membro dell'International Business Council del Forum economico mondiale e del Business Council. Fa anche parte del consiglio di fondazione del New York-Presbyterian Hospital. Era anche nel consiglio di amministrazione della Robin Hood Foundation ma \u00e8 stato rimosso dal consiglio di amministrazione in seguito al fallimento di Lehman Brothers.\nNell'ottobre 2008 la CNN ha nominato Fuld come uno dei \"Dieci pi\u00f9 ricercati: I colpevoli del collasso\" in merito alla crisi finanziaria del 2007-2008; \u00e8 stato classificato 9\u00b0 nella lista.\nNel dicembre 2008 Fuld ha ricevuto il premio \"Lex Overpaid CEO\" dal Financial Times per aver ricevuto $34 milioni nel 2007 e $40,5 milioni nel 2006, gli ultimi due anni prima del fallimento della sua banca."}
{"id": "8193060", "revid": "1318658", "url": "https://it.wikipedia.org/wiki?curid=8193060", "title": "Boulevards di Parigi", "text": ""}
{"id": "8193068", "revid": "1305772", "url": "https://it.wikipedia.org/wiki?curid=8193068", "title": "Referendum in Slovenia del 2004", "text": "Il referendum del 2004 in Slovenia \u00e8 stata una consultazione elettorale sui diritti delle minoranze etniche che si \u00e8 svolto il 4 aprile 2004. \nAgli elettori \u00e8 stato chiesto se approvassero le proposte del governo per ripristinare i diritti di base delle minoranze etniche che erano state cancellate dal registro dei cittadini nel 1992. La proposta \u00e8 stata respinta dal 96,05% degli elettori, con un'affluenza del 31,55%. \nIl referendum \u00e8 stato sostenuto dal Partito Democratico Sloveno all'epoca all'opposizione, mentre il governo loberale di Anton Rop ha chiesto un boicottaggio. "}
{"id": "8193069", "revid": "108565881", "url": "https://it.wikipedia.org/wiki?curid=8193069", "title": "Mini (1959-2000)", "text": ""}
{"id": "8193071", "revid": "767487", "url": "https://it.wikipedia.org/wiki?curid=8193071", "title": "Denisa Manelista", "text": "Biografia.\nNacque in una famiglia di musicisti di \"padre in figlio\"; figlia del sassofonista Emilian R\u0103ducu e di Geta Dovleac, aveva una sorella, Adelina. Esponente del Manele, stile musicale balcanico che si evolve dalle canzoni d'amore turche, greche, arabe e rumene, viene scoperta da Florin Pe\u015fte all'et\u00e0 di 14 anni. Durante la sua breve attivit\u00e0 professionale incide numerosi brani anche in collaborazione con artisti nazionali come Nicolae Gu\u021b\u0103, Liviu e Sorinel Pu\u0219tiu, Florin Salam, Liviu Mititelu e Sorin Copilul de Aur.\nMuore giovanissima, non ancora ventisettenne, per un arresto cardiorespiratorio in seguito ad un carcinoma epatocellulare.\n\u00c8 sepolta nella tomba di famiglia nel cimitero dell'ex monastero Morunglava a \u0218tef\u0103ne\u0219ti (V\u00e2lcea)."}
{"id": "8193088", "revid": "729019", "url": "https://it.wikipedia.org/wiki?curid=8193088", "title": "Mantsinsaari", "text": "Mantsinsaari (in russo \u041c\u0430\u043d\u0442\u0441\u0438\u043d\u0441\u0430\u0430\u0440\u0438; in finlandese \"Mantsinsaari\") \u00e8 un'isola situata vicino alla costa nord-orientale del lago Ladoga. Amministrativamente fa parte del Pitkjarntskij rajon della Repubblica di Carelia, nel Circondario federale nordoccidentale, in Russia. L'isola nel 2013 aveva un solo abitante.\nGeografia.\nL'isola dista dalla terraferma 1120\u00a0m. A est di Mantsinsaari si trova l'isola di Lunkulansaari (\u043e\u0441\u0442\u0440\u043e\u0432 \u041b\u0443\u043d\u043a\u0443\u043b\u0430\u043d\u0441\u0430\u0430\u0440\u0438), che racchiude la baia Lunkulanlachti; sulla terraferma, poco distante, c'\u00e8 l'insediamento rurale di Salmi. L'isola ha una lunghezza \u00e8 di 14,5 chilometri ed \u00e8 larga circa quattro chilometri. La sua superficie \u00e8 di 102\u00a0km\u00b2. Il punto pi\u00f9 alto dell'isola raggiunge i 30 metri.\nStoria.\nDopo la rivoluzione di ottobre, l'isola apparteneva alla Finlandia e faceva parte del comune di Salmi. Sull'isola c'erano tre villaggi (Peltonin, Oritselen e T\u00ebmpejsen) con una popolazione totale di 1550 persone. Il territorio dell'isola pass\u00f2 all'URSS nel 1940 dopo la Guerra d'inverno. Durante la guerra sovietico-finlandese, il 26 luglio 1941, lo sbarco sovietico sull'isola si concluse in un fallimento con pesanti perdite. L'isola rimase nelle mani delle truppe finlandesi fino alla fine delle ostilit\u00e0 nel 1944. La popolazione dell'isola inizi\u00f2 a diminuire rapidamente con l'avvento di Krusciov. I villaggi dell'isola si vuotarono uno dopo l'altro. A met\u00e0 degli anni '80, sull'isola restavano solo 4 persone."}
{"id": "8193095", "revid": "486946", "url": "https://it.wikipedia.org/wiki?curid=8193095", "title": "Biografia di David Bowie, 1962-1966", "text": ""}
{"id": "8193103", "revid": "125841403", "url": "https://it.wikipedia.org/wiki?curid=8193103", "title": "Personaggi di Demon Slayer - Kimetsu no yaiba", "text": "Questa \u00e8 una lista dei personaggi di \"Demon Slayer - Kimetsu no yaiba\", manga scritto e disegnato da Koyoharu Got\u014dge. Gli stessi compaiono anche nella serie televisiva anime e in tutti i media derivati.\nPersonaggi principali.\nTanjiro Kamado.\n, protagonista dell\u2019opera, \u00e8 il figlio maggiore di un venditore di carbone.\u00c8 nato il 14 luglio. Mentre era via per vendere il carbone, la sua famiglia venne massacrata da un demone, con l\u2019eccezione di sua sorella Nezuko che fu trasformata in demone. Il suo obiettivo \u00e8 trovare una cura per farla tornare umana, ed \u00e8 a tal fine che decide di unirsi alla . Addestrato da Urokodaki nella tecnica del , dopo l'addestramento diventa un abile spadaccino e un grande stratega. \u00c8 un ragazzo di buon cuore e spesso prova tristezza per i demoni e le loro vittime. Il suo ottimismo infinito e la sua natura semplice spesso fanno s\u00ec che la gente apprezzi la sua compagnia, ma allo stesso tempo lo mette in contrasto con alcuni personaggi. La sua spada \u00e8 di un rarissimo colore nero, talvolta diventando rossa combinata con il \"sangue esplosivo\" di Nezuko, una tecnica che in seguito impara ad eseguire anche senza il suo aiuto. Ha anche un senso dell'olfatto molto sviluppato, che gli consente di rintracciare i demoni e sfuggire ai loro attacchi. In seguito incomincia a utilizzare la della sua famiglia, che a sua volta \u00e8 derivata dalla prima forma di respirazione, la , come una forma di combattimento pi\u00f9 potente, riuscendo anche a unirla alle tecniche di respirazione dell'acqua, per creare uno stile di combattimento pi\u00f9 sostenibile. Durante la battaglia finale contro Muzan, Tanjiro perder\u00e0 il braccio e l'occhio nel processo e verr\u00e0 ferito a morte, ma si riprender\u00e0 dopo che Muzan lo trasforma in un demone prima della sua morte. Perdendo la sua coscienza nella trasformazione fino al punto di attaccare i propri amici, Tanjiro come un demone diventa una minaccia pi\u00f9 grande dello stesso Muzan, dato che \u00e8 immune alla luce solare come sua sorella, fino a quando non riesce a tornare alla forma umana, grazie a gli sforzi dei suoi amici, sebbene sia l'occhio che il braccio, ricresciuti una volta divenuto un demone, hanno perso gran parte delle loro funzioni. \u00c8 doppiato da Natsuki Hanae e Satomi Sat\u014d(ed. giapponese), e da Renato Novara e Sabrina Bonfitto (ed. italiana)\nNezuko Kamado.\n \u00e8 la sorella minore di Tanjiro. Unica sopravvissuta della sua famiglia all'attacco di Muzan Kibutsuji, viene per\u00f2 trasformata da lui in un demone. Ha conservato, tuttavia, una parte dei suoi ricordi e sentimenti da umana ed \u00e8 per questo che riesce a frenare i suoi impulsi demoniaci. Divenuta sensibile alla luce solare, viene trasportata in una cassa di legno da suo fratello durante i loro viaggi. Non \u00e8 pi\u00f9 in grado di parlare ed indossa un bavaglio di bamb\u00f9 per precauzione dal mordere qualcuno. Ha diversi poteri demoniaci, tra cui la rigenerazione, forza sovrumana, capacit\u00e0 di controllare le proprie dimensioni e una tecnica che fa bruciare il sangue fuori dal suo corpo, . Al contrario degli altri demoni riacquista energia dal sonno. Durante i suoi due anni di sonno, Urokodaki ha impresso sulla sua coscienza l'abitudine a considerare tutti gli umani come la sua famiglia, e di considerare nemici tutti i demoni che fanno a loro del male. In seguito diventa immune alla luce del sole, diventando cos\u00ec l'obiettivo principale di Muzan. Durante la battaglia finale contro Muzan torna ad essere umana, grazie alla medicina creata da Tamayo, ed \u00e8 implicito che abbia aiutato Tanjiro a riprendersi dalla sua trasformazione demoniaca quando suo fratello ha ingerito il suo sangue, che contiene anticorpi per il sangue demoniaco di Muzan. Successivamente, sposa Zenitsu e la loro discendenza arriva fino al presente con Toko Agatsuma e Yoshiteru Agatsuma. \u00c8 doppiata da Akari Kit\u014d (ed. giapponese) e da Laura Cherubelli (ed. italiana)\nZenitsu Agatsuma.\n \u00e8 un ammazzademoni e compagno di viaggio di Tanjiro. Prima di unirsi alla \"Squadra degli ammazzademoni\" fu imbrogliato da una donna piena di debiti e costretto a ripagarli, ma intervenne l'ex del fulmine, che lo prese come suo allievo. Durante un allenamento, Zenitsu si arrampic\u00f2 su un albero perch\u00e9 sentiva di essere una delusione per il maestro, quando all'improvviso un colpo di fulmine lo colp\u00ec, facendo diventare i suoi capelli biondi. \u00c8 stato addestrato nella tecnica della riuscendo tuttavia a imparare una sola tecnica, per questo spesso sminuisce s\u00e9 stesso, non rendendosi conto del suo potenziale. Possiede due personalit\u00e0 molto diverse tra loro, quella dominante \u00e8 estremamente insicura e si spaventa facilmente, ma quando si trova in grave pericolo sviene e subentra la sua seconda personalit\u00e0, pi\u00f9 dura e spietata. Si unisce a Tanjiro in missione e da allora viaggia insieme a lui, in parte perch\u00e9 ha una cotta per Nezuko, ma anche dopo aver riconosciuto quanto sia onesto e gentile. La sua personalit\u00e0 codarda inizialmente lo ostacola, al punto da riuscire a combattere solo quando \u00e8 svenuto o addormentato, ma in seguito impara a mettere da parte le sue paure e ad agire quando deve, al punto da sviluppare una nuova tecnica da solo. La sua spada \u00e8 dorata e ha un senso dell'udito molto sviluppato, che gli consente di distinguere il vero carattere di una persona dal suono del suo battito cardiaco. Successivamente, sposa Nezuko e la loro discendenza arriva fino al presente con Toko Agatsuma e Yoshiteru Agatsuma. \u00c8 doppiato da Hiro Shimono (ed. giapponese) e da Mos\u00e8 Singh (ed. italiana)\nInosuke Hashibira.\n \u00e8 un ammazzademoni e compagno di viaggio di Tanjiro. \u00c8 nato in una famiglia con un padre violento, quando era ancora in fasce sua madre, stanca dei maltrattamenti, lo porto via e cerc\u00f2 riparo nel tempio di Doma. Tuttavia, dopo aver scoperto la sua vera natura, prese il piccolo Inosuke con s\u00e9 e fuggirono inseguiti dal demone, ritrovatasi sulla cima di un dirupo e non trovando alcuna via di fuga, sua madre fece un ultimo sforzo disperato per salvare almeno il figlio, cos\u00ec lo fece cadere nel fiume sottostante, dove fu trovato e salvato da una femmina di cinghiale . Ha vissuto gran parte della sua vita nei boschi, lottando per sopravvivere contro bestie, ci\u00f2 gli ha permesso di sviluppare un fisico estremamente muscoloso e robusto, in contrasto con il suo viso dai lineamenti delicati e femminili, che normalmente nasconde dietro la sua caratteristica maschera ottenuta dalla testa di un cinghiale, che si riveler\u00e0 essere colei che l'ha cresciuto. Il suo principale interesse \u00e8 confrontare la sua forza contro le altre creature, ed \u00e8 cos\u00ec che venne a conoscenza della \"Squadra degli ammazzademoni\", sfidando in un duello uno di loro. Usa la , creata personalmente da lui, diventando un abile spadaccino con doppia spada . Ha un senso del tatto molto sviluppato, grazie al quale riesce a localizzare i nemici da anche da lontano, un'elevata flessibilit\u00e0, che gli permette (slogando a piacimento le sue articolazioni) di assumere posizioni del corpo innaturali per una persona comune ed \u00e8 immune ad alcuni veleni. \u00c8 sfacciato e incline a reagire violentemente. Ha fatto il test contemporaneamente a Tanjiro e Zenitsu ed \u00e8 stato il primo a completarlo. Le sue spade sono di un colore grigio-indaco con le lame appositamente seghettate per abbinarle alle sue preferenze e al suo stile di combattimento. \u00c8 analfabeta e nonostante usi simultaneamente due spade non \u00e8 ambidestro ma solamente mancino. Avr\u00e0 dei discendenti fino ad arrivare ad Aoba Hashibira nel presente. \u00c8 doppiato da Yoshitsugu Matsuoka (ed. giapponese) e da Matteo De Mojana (ed. italiana)\nSquadra degli ammazzademoni.\nLa \u00e8 un'organizzazione che esiste dai tempi antichi, dedicata alla protezione dell'umanit\u00e0 dai demoni. Ci sono centinaia di cacciatori al suo interno, ma non sono ufficialmente riconosciuti dal governo giapponese. La maggior parte di loro sono dotati di sensi e riflessi sovrumani, inoltre possono usare delle particolari tecniche di respirazione per consentirgli di svolgere in modo efficiente le missioni. Ogni ammazzademone porta con s\u00e9 una spada o un'arma dotata di lama nichrin, una speciale lega in grado di assorbire la luce del sole e che cambia colore a seconda del possessore. I membri del corpo sono suddivisi in dieci diversi ranghi. Una volta che un ammazzademoni si \u00e8 unito all'organizzazione, viene classificato come membro di grado pi\u00f9 basso: Mizunoto, e deve completare una serie di missioni per scalare i ranghi e raggiungere la posizione pi\u00f9 alta, Kinoe. I nove spadaccini pi\u00f9 potenti del corpo sono denominati .\nDemoni.\nI sono esseri immortali e malevoli. La maggior parte dei demoni possiede un istinto omicida che li spinge a uccidere e divorare gli umani e ha perso la maggior parte dei loro ricordi della loro vita umana. I demoni non nascono naturalmente, ma si riproducono convertendosi da un essere umano dopo l'esposizione al sangue di un demone molto forte; solo Muzan, Tamayo e le prime due delle Dodici Lune Demoniache, Doma e Kokushibo hanno dimostrato di possedere questa abilit\u00e0. Si pu\u00f2 ipotizzare che anche Akaza, Terza Luna Crescente possa avere questa abilit\u00e0 in quanto ha l\u2019abitudine di chiedere ai suoi avversari pi\u00f9 forti, se volessero diventare dei demoni.\nI demoni possiedono varie abilit\u00e0, tra cui forza, velocit\u00e0 e resistenza sovrumane, la capacit\u00e0 di manipolare il proprio corpo e l'immortalit\u00e0, oltre alla capacit\u00e0 di lanciare incantesimi tramite il loro sangue, abilit\u00e0 nota come . Gli unici modi per uccidere un demone sono la luce del sole o la decapitazione tramite una lama nichirin.\nMuzan Kibutsuji.\n\u00e8 il primo demone, infatti tutti gli altri demoni sono stati creati da lui o da altri demoni originati da lui. \u00c8 anche responsabile della morte della maggior parte della famiglia di Tanjiro. \u00c8 il demone pi\u00f9 forte e ha numerosi poteri. Spesso si traveste da umani diversi, giovani e vecchi, uomini e donne. Muzan \u00e8 un individuo spietato che vuole che ogni suo ordine sia eseguito alla perfezione. Odia il cambiamento, che vede come una degradazione, pertanto ritiene che la perfezione sia uno stato delle cose in cui non cambia mai nulla. Per questo motivo si altera quando qualcosa sfugge al suo controllo e inizia a mutare. Tranne questi casi, di solito non esprime mai dei sentimenti, tanto da apparire distaccato rispetto a ci\u00f2 che lo circonda. In origine era un giovane malaticcio che visse durante l'era Heian e che fu trasformato in un demone dopo essere stato sottoposto a un trattamento sperimentale, al termine del quale uccise il suo medico, prima di rendersi conto che il trattamento gli aveva salvato la vita. La sua unica vera debolezza \u00e8 il sole, e ha dedicato tutti i suoi sforzi in modo da poterla superare. Quando scopre che Nezuko \u00e8 diventata immune alla luce solare, decide di impiegare tutti i suoi sforzi per catturarla e divorarla, in modo da acquisire per lui questa immunit\u00e0. Ma gli ammazzademoni sfruttano l'ossessione di Muzan per creare una trappola per lui e per i suoi rimanenti seguaci. Durante la battaglia, Muzan uccide Tamayo e molti ammazzademoni, prima di scoprire di essere stato infettato da una variante della cura contro la trasformazione in demone che Tamayo e Shinobu hanno sviluppato, che rimuove la maggior parte dei suoi poteri e lo indebolisce. Alla fine, viene distrutto dalla luce del sole dopo essere stato trattenuto dagli ammazzademoni, ma come ultimo atto di vendetta trasforma Tanjiro in un demone in modo da uccidere i restanti ammazzademoni, ma ci\u00f2 viene impedito quando il ragazzo torna a essere umano con l'aiuto dei suoi amici. \u00c8 doppiato da Toshihiko Seki (ed. giapponese) e da Claudio Moneta (ed. italiana)\nDodici Lune Demoniache.\nLe , furono un gruppo di dodici demoni molto potenti che agivano sotto il comando diretto di Muzan. Hanno un numero che rappresenta il loro rango inciso sui loro occhi, i sei pi\u00f9 deboli sono noti come numerati dall'uno al sei, mentre i sei pi\u00f9 forti sono chiamati anche loro numerati dall'uno al sei. Il numero indica il loro rango tra le Lune, determinato in base alla forza, di conseguenza la \"Prima Luna Crescente\" \u00e8 la pi\u00f9 forte mentre la \"Sesta Luna Calante\" \u00e8 la pi\u00f9 debole. Le \"Lune Calanti\" hanno il loro numero inciso in un solo occhio, mentre le \"Lune Crescenti\" hanno i loro numeri in un occhio e il kanji per nell'altro. Quando un membro viene espulso dal gruppo, Muzan lo de-classifica incidendo \"X\" sopra il numero che indica il suo rango, mostrando che non fa pi\u00f9 parte del gruppo. Non \u00e8 chiaro che tipo di relazione ci sia tra i due gruppi, ma Muzan ha affermato che le \"Lune Crescenti\" disprezzano le \"Lune Calanti\", mentre le prime sono rimaste invariate per oltre cent'anni, le ultime sono state sostituite innumerevoli volte. Dopo la morte di Rui, Muzan decise di sciogliere il gruppo ritenendolo inutile, quindi uccise tutti i membri, tranne Enmu."}
{"id": "8193108", "revid": "106908", "url": "https://it.wikipedia.org/wiki?curid=8193108", "title": "McCormick (macchine agricole)", "text": ""}
{"id": "8193114", "revid": "1354930", "url": "https://it.wikipedia.org/wiki?curid=8193114", "title": "Gran Premio Massaua-Fossati 1952", "text": "Il Gran Premio Massaua-Fossati 1952, terza edizione della corsa, si svolse il 28 giugno 1953 su un percorso di 248,8\u00a0km. La vittoria fu appannaggio dell'italiano Giacomo Zampieri, che complet\u00f2 il percorso in 7h06'00\", precedendo i connazionali Cesare Olmi e Attilio Lambertini."}
{"id": "8193117", "revid": "486946", "url": "https://it.wikipedia.org/wiki?curid=8193117", "title": "Yamaha Tmax", "text": ""}
{"id": "8193121", "revid": "125641675", "url": "https://it.wikipedia.org/wiki?curid=8193121", "title": "Persona (Marracash)", "text": "Persona \u00e8 il sesto album in studio del rapper italiano Marracash, pubblicato il 31 ottobre 2019 dalla Island Records.\nL'album ha ricevuto il plauso della critica, venendo definito come un \u00abclassico istantaneo\u00bb dalla critica specializzata del genere, e come \u00abil miglior disco italiano dell'anno\u00bb secondo la rivista \"Rolling Stone Italia\".\nDescrizione.\nComposto da quindici brani, l'album \u00e8 il risultato di un periodo di isolamento durato due anni e nove mesi causato da vicissitudini personali: \nIl concept album \u00e8 ispirato all'omonimo film di Ingmar Bergman ed \u00e8 incentrato sul concetto del doppio attraverso l'incontro tra le due personalit\u00e0 del rapper: l'artista (Marracash) e la persona (Fabio). Il filo conduttore \u00e8 rappresentato da un ipotetico viaggio attraverso gli organi del corpo umano, sulla base dei quali si appoggiano varie tematiche, come la salute mentale, le ansie o i rapporti sbagliati. Il macrotema del disco \u00e8 la crisi esistenziale.\nPromozione.\n\"Persona\" \u00e8 stato pubblicato il 31 ottobre 2019 in formato CD, vinile e download digitale; per l'occasione il sito Amazon.it ha reso disponibili per un periodo di tempo limitato alcune edizioni autografate dallo stesso Marracash.\nIl 1\u00ba novembre \u00e8 entrato in rotazione radiofonica il primo singolo \"Bravi a cadere - I polmoni\", sesta traccia del disco. Il seguente 10 febbraio \u00e8 stato presentato il video musicale per il brano \"Crudelia - I nervi\", diretto da Martina Pastori.\nIl 6 marzo 2020 Marracash ha pubblicato il singolo inedito \"Neon - Le ali\", realizzato insieme a Elisa e tratto dalle sessioni di registrazione di \"Persona\", ma scartato dalla lista tracce a causa dei tempi stretti di pubblicazione dell'album.\nSuccesso commerciale.\n\"Persona\" ha debuttato in vetta alla Classifica FIMI Album e contemporaneamente nove dei quindici brani contenuti nel disco hanno occupato le prime dieci posizioni della Top Singoli, con il brano \"Supreme - L'ego\" in cima. Grazie a questi risultati l'album \u00e8 stato certificato disco d'oro dalla FIMI per aver superato la soglia delle copie vendute. Nel corso della terza settimana di vendite \"Persona\" \u00e8 stato certificato disco di platino.\nNella sua 23\u00aa settimana, ovvero a sei mesi dalla pubblicazione, l'album ha fatto ritorno alla vetta della Classifica FIMI Album. In seguito viene rivelato che \"Persona\" \u00e8 l'album pi\u00f9 venduto del primo semestre 2020 in Italia, mantenendo il primato a fine anno."}
{"id": "8193143", "revid": "1318658", "url": "https://it.wikipedia.org/wiki?curid=8193143", "title": "Il sole ad est", "text": "Il sole ad est \u00e8 il secondo album in studio del cantante italiano Alberto Urso, pubblicato il 31 ottobre 2019.\nIn questo album, Alberto interpreta canzoni scritte da vari autori italiani, tra cui Kekko Silvestre (leader dei Mod\u00e0), Briga ed Ermal Meta\nL'album \u00e8 stato ristampato il 7 febbraio 2020 con il titolo Il sole ad est (Sanremo Edition), in una nuova edizione contenente tre tracce aggiuntive, compreso il singolo Il sole ad est con cui il cantante ha partecipato al Festival di Sanremo 2020."}
{"id": "8193144", "revid": "1272592", "url": "https://it.wikipedia.org/wiki?curid=8193144", "title": "Singleton", "text": ""}
{"id": "8193150", "revid": "181699", "url": "https://it.wikipedia.org/wiki?curid=8193150", "title": "Arvanita", "text": ""}
{"id": "8193154", "revid": "33689", "url": "https://it.wikipedia.org/wiki?curid=8193154", "title": "Gisi Fleischmann", "text": " \nBiografia.\nGizela nacque a Pressburg (l'attuale Bratislava), nell'Impero austro-ungarico. Fu la maggiore dei tre figli di Yehuda-Julius Fischer (1866-1936) e Jetty Elinger (1871-1945). Aveva due fratelli minori: Desider-David (nato nel 1894) e Gustav-Geza-Gershon (1896). Si ritir\u00f2 da scuola all'et\u00e0 di otto anni e inizi\u00f2 a studiare individualmente la letteratura tedesca, la storia dell'arte e la storia. Quando nel 1918 Bratislava divenne la capitale della Cecoslovacchia, Gisi parlava solo ungherese e tedesco, mentre non conosceva la lingua ufficiale, il cecoslovacco.\nInteressata al sionismo, organizz\u00f2 degli incontri nel ristorante kosher dei suoi genitori e si un\u00ec a Julia Knoepfelmacher, fondatrice della sezione cecoslovacca dell'Organizzazione internazionale delle donne sioniste, della quale divenne vice-presidente. Gisi offr\u00ec il suo aiuto ai rifugiati ebrei che scappavano dalla Germania nazista a partire dal 1933 e dall'Austria dopo l'Anschluss del 1938.\nNel 1939, mand\u00f2 in Palestina le sue due figlie, Aliza e Yehudit, per proteggerle dalla persecuzione nazista. Lo stesso anno, il fratello Gustav venne assassinato e la sua vedova, Lily, si tolse la vita. Nel 1942 mor\u00ec invece il marito di Gisi, Jozef Fleischmann.\nDurante la creazione del Judenrat di Bratislava, Gisi fu nominata direttrice del dipartimento delle migrazioni e fece anche parte di un gruppo che aiutava gli ebrei in Slovacchia. Inoltre, invi\u00f2 alle organizzazioni ebraiche le prime testimonianze dei sopravvissuti di Auschwitz. Rendendosi conto che la vita degli ebrei poteva essere comprata in cambio di denaro, contatt\u00f2 Dieter Wisliceny, amico intimo di Adolf Eichmann, e l'American Jewish Joint Distribution Committee (di cui era rappresentante in Slovacchia) con l'obiettivo di pagare un riscatto per salvare la vita degli ebrei slovacchi. Questa idea inizialmente sembr\u00f2 interessare Heinrich Himmler, ma gli ebrei slovacchi vennero comunque deportati. \nDurante il rastrellamento di massa di Bratislava del settembre 1944, Alois Brunner, il capo dell'operazione, autorizz\u00f2 Gisi a rimanere nel suo alloggio di via Edlov\u00e1 6, per occuparsi dell'invio delle provviste agli ebrei imprigionati a Sere\u010f, ma alla fine venne deportata anche lei, dopo la scoperta di una lettera da lei spedita a un ebreo sfuggito alla deportazione. Il 17 ottobre, fu messa sull'ultimo treno in partenza dalla Cecoslovacchia per il campo di concentramento di Auschwitz. Quando il treno giunse al lager, Gisi fu portata via da due SS. Non si sa con certezza cosa ne fu di lei, ma si pensa che fu uccisa nelle camere a gas poco dopo l'arrivo al campo.\nIl fratello di Gisi, Desider-David, la moglie Lily e il figlio Albert si diedero alla macchia, sopravvivendo cos\u00ec all'Olocausto. Assieme a loro si salv\u00f2 anche la madre Jetty, che mor\u00ec poi nel dicembre 1945. Nel 1949 i Fischer emigrarono in Israele, dove gi\u00e0 vivevano le due figlie di Gisi."}
{"id": "8193163", "revid": "76963", "url": "https://it.wikipedia.org/wiki?curid=8193163", "title": "John Fawcett", "text": "Attivo sia nel campo cinematografico che televisivo, \u00e8 noto soprattutto per aver realizzato il film horror del 2000 \"Licantropia Evolution\" e per aver co-creato (assieme a Graeme Manson) e girato la pluripremiata Serie televisiva fantascientifica \"Orphan Black\".\nCarriera.\nFawcett inizi\u00f2 la sua carriera girando spot pubblicitari prima di passare ai videoclip per gruppi musicali quali Cowboy Junkies, Lori Yates e Jeff Healey. Nel 1991 diresse il suo primo cortometraggio, \"Half Nelson\", seguito da \"Scratch Ticket\" nel 1994. Nel 1996 pass\u00f2 alla regia di un lungometraggio, \"The Boys Club\", un thriller drammatico che fu nominato per cinque Genie Awards, tra cui quello per la migliore regia.\nNel 2000 invece diresse \"Licantropia Evolution\" e nel 2005 \"The Dark\". La maggior parte delle sue altre opere fu per\u00f2 per la televisione, dirigendo episodi di molte serie TV, tra cui \"Xena - Principessa guerriera\", \"Da Vinci's Inquest\", \"Queer as Folk\", \"Blade - La serie\", \"Being Erica\", \"Lost Girl\" e \"Titans\"."}
{"id": "8193170", "revid": "84184", "url": "https://it.wikipedia.org/wiki?curid=8193170", "title": "Universit\u00e0 Laval", "text": " \nL'Universit\u00e0 Laval (in francese: \"Universit\u00e9 Laval\") \u00e8 un'universit\u00e0 di lingua francese della citt\u00e0 canadese di Quebec, nella provincia del Qu\u00e9bec.\n\u00c8 considerata la pi\u00f9 antica universit\u00e0 del Canada e il primo ateneo di lingua francese in America. Fu fondata nel 1663 da Fran\u00e7ois de Montmorency-Laval come S\u00e9minaire de Qu\u00e9bec, un seminario che educava i sacerdoti nella Nuova Francia. Dopo la conquista nel 1759, gli inglesi decisero di ampliare la formazione offerta alle professioni liberali. \nStoria.\nL'8 dicembre 1852, la regina Vittoria concesse all'abate Louis-Jacques Casault l'istituzione dell'Universit\u00e0 Laval, che ottenne il nome attuale e la facolt\u00e0 di rilasciare titoli universitari, quando i canadesi francofoni non avevano ancora accesso all'istruzione superiore. Nel 1878 fu aperta una sede dell'Universit\u00e0 di Montreal, che nel 1920 divenne indipendente come l'Universit\u00e0 di Montreal (\"Universit\u00e9 de Montr\u00e9al\").\nAgli inizi del XX secolo, l'universit\u00e0 ha solo quattro facolt\u00e0: medicina, legge, teologia e arte. Poco dopo, furono aperti i corsi di musica, filosofia, lettere, scienze e ingegneria, agricoltura e scienze sociali, fra gli altri.\nNel 1925, il campus storico di Vieux-Qu\u00e9bec risult\u00f2 troppo piccolo per le esigenze del nuovo ateneo. Poich\u00e9 il centro era gi\u00e0 altamente urbanizzato all'epoca, in assenza di spazi liberi edicafibili, la Laval University decise di lasciare le mura del Quebec per stabilirsi su terreni agricoli pi\u00f9 a ovest, a Sainte-Foy. Nel 1950, furono predisposto il progetti di quello che anni pi\u00f9 tardi divenne la Cit\u00e9-Universitaire.\nDurante la Rivoluzione silenziosa, il numero di studenti \u00e8 aumentato significativamente in seguito alla riforma dell'istruzione del Quebec che sottrasse il monopolio dell'educazione pubblica alla Chiesa cattolica romana. Negli anni '60-'70, il numero delle immitracolazioni aument\u00f2 di circa 10.000 unit\u00e0, finch\u00e9 nel 1971 l'universit\u00e0 adott\u00f2 il primo statuto aconfessionale secolarizzato. Fondati i primi centri di ricerca nel 1972, fu eletto il primo rettore.\nFra gli anni '80 e il 2000, aument\u00f2 gradualmente il numero di ricercatori e docenti stranieri. Agli inizi del XXI secolo, la popolazione dell'Universit\u00e0 Laval era in prevalenza femminile.\nNel 2018, l'Universit\u00e0 Laval ha offerto circa 500 corsi di laurea universitari a 43.000 studenti. \u00c8 una delle 10 migliori universit\u00e0 di ricerca canadesi con oltre 300 milioni di dollari in fondi di ricerca e cooperazione internazionale.\nFacolt\u00e0.\nL'Universit\u00e0 conta 17 facolt\u00e0 e pi\u00f9 di 60 dipartimenti, scuole e istituti. L'offerta formativa comprende 422 corsi, dei quali 185 universitari e 237 post-laurea, oltre a 700 corsi online. Le facolt\u00e0 sono le seguenti:\nLe singole facolt\u00e0 hanno sede in altrettanti padiglioni a breve distanza l'uno dall'altro e collegati anche da un sistema di corridoi sotterranei, che permette, fra gli altri scopi, di spostarsi evitando il freddo durante i mesi inversali.\nDiversamente dalle altre universit\u00e0 della provincia del Quebec, come la Mc Gill o la Concordia, nelle quali l'insegnamento \u00e8 bilingue (inglese/francese), tutta la didattica dell'Universit\u00e0 Laal \u00e8 erogata in lingua francese. Anche per tale motivo attira ogni anno centinaia di studenti provenienti dai paesi francofoni (come Belgio, Haiti, Senegal). Inoltre, eiste anche una minoranza di studenti di lingua spagnola, principalmente provenienti da paesi dell'America Latina.\nSebbene i corsi siano erogati in lingua francese, gran parte della letteratura utilizzata dagli studenti \u00e8 in lingua inglese. Alla fine degli anni 2000, alcune facolt\u00e0, come l'amministrazione, hanno iniziato a richiedere ai loro studenti un minimo livello di conoscenza dell'inglese come condizione per la laurea.\nSimboli.\nIl motto dell'universit\u00e0 \u00e8 rimasto quello storico di \"Deo favente haud pluribus\" (\"con la grazia di Dio, come nessun altro\"), ispirata alla locuzione \"nec pluribus impar\" del re Luigi XIV.\nNel 1951, fu adottato un armoriale che riproduce gli elementi araldici dello stemma di Montmorency-Laval, fondatore del Seminario del Quebec: uno scudo rosso decorato con una croce d'oro caricata con cinque conchiglie e confinato in sedici alleanze (aquile senza becco o zampe), che simboleggia i nemici sconfitti durante i pellegrinaggi a cui hanno preso parte gli antenati di Laval. Tuttavia, i colori dello stemma dell'Universit\u00e0 sono invertiti rispetto a quelli dello stemma Montmorency-Laval, utilizzati dal S\u00e9minaire de Qu\u00e9bec e dal Fran\u00e7ois-de-Laval College..\nL'inno dell'Universit\u00e0 si chiama \"Savoir et beaut\u00e9\", un'opera in lingua francese composta da Jeanne Landry, professore emerito della Facolt\u00e0 di Musica.\nSport.\nIl \"Rouge et Or\" \u00e8 il nome usato da tutte le squadre sportive dell'ateneo presso l'Universit\u00e0 di Laval. Le 16 discipline praticate al 2018, erano: atletica leggera, badminton, basket, cheerleading, sci di fondo, calcio canadese, golf, nuoto, rugby, sci alpino, sci di fondo, calcio, tennis, triathlon e pallavolo."}
{"id": "8193179", "revid": "599013", "url": "https://it.wikipedia.org/wiki?curid=8193179", "title": "Stefan Schnyder", "text": "Carriera.\nFratello maggiore di un altro hockeista, Daniel Schnyder, nella sua carriera ha raccolto 296 presenze in Lega Nazionale A, con le maglie di ZSC Lions (con cui ha vinto il titolo nel 2000-2001), SC Rapperswil-Jona e EHC Basel.\nSono oltre 500 invece i gettoni in Lega Nazionale B, campionato vinto per tre volte (una con lo stesso EHC Basel e due con il Lausanne HC).\nL'infortunio di Ronny Keller.\nNel marzo 2013, quando militava in Lega Nazionale B con il Langenthal ebbe un violento scontro di gioco con Ronny Keller, difensore dell'Olten, il quale si ruppe una vertebra rimanendo paralizzato agli arti inferiori. La giustizia sportiva Svizzera appur\u00f2 come Schnyder non avesse infranto alcuna regola del gioco e che pertanto non avesse colpe nel grave infortunio riportato dall'avversario, che doveva essere ritenuto quindi un tragico incidente. Successivamente, nell'aprile del 2014 anche il Tribunale Arbitrale dello Sport di Losanna lo ha scagionato da ogni responsabilit\u00e0.\nNazionale.\nIn carriera ha vestito anche la maglia delle selezioni giovanili rossocrociate, disputando un mondiale Under-18 (nel 2001, chiuso con la vittoria della medaglia di argento) e di uno Under-20 (nel 2003, chiuso al settimo posto).\nDopo il ritiro.\nDopo il ritiro, annunciato al termine della stagione 2014-2015, si \u00e8 trasferito in Germania, nei pressi di Ravensburg, dove ha rilevato una tenuta agricola per occuparsi di cavalli."}
{"id": "8193180", "revid": "120788494", "url": "https://it.wikipedia.org/wiki?curid=8193180", "title": "Cesare Mastrella", "text": "Ispettore di dogana, Mastrella balz\u00f2 alle cronache italiane nel 1962, quando venne scoperta una maxi-truffa perpetrata dal funzionario, che sottrasse alle casse dello Stato una cifra pari a 750 milioni di lire dell'epoca (circa 10 milioni di euro odierni, considerando il tasso d'inflazione).\nLa truffa.\nLa scoperta della truffa di Mastrella avvenne nel novembre 1962. L'ispettore di dogana, il 9 novembre di quell'anno, fu arrestato in casa della sua amante Anna Maria Tomasselli a Roma. La scoperta di un ammanco nelle casse statali suscit\u00f2 scalpore all'interno del Parlamento, tanto che molti deputati vennero chiamati a testimoniare. La truffa di Mastrella era iniziata a met\u00e0 degli anni Cinquanta, mediante un sistema di contabilit\u00e0 parallela. L'ispettore, sistematicamente, mancava la registrazione delle fatture e archiviava una bolla falsa, con cui veniva \"registrato\" l'incasso delle imposte doganali sui beni spediti in Italia. Tali imposte non venivano mai incassate dallo Stato, ma finivano nelle tasche dell'ispettore di dogana. Dopo il suo arresto il Ministero dell'economia e delle finanze fece stimare la cifra complessiva accumulata da Mastrella, quantificata in poco pi\u00f9 di 750 milioni di lire.\nIl processo e la sentenza.\nIl 28 novembre 1962 il caso Mastrella finisce in Parlamento, dove vengono eseguite numerose interrogazioni. Il processo ha inizio l'8 maggio 1963. Mastrella viene accusato di frode, truffa ai danni dello Stato, peculato, malversazione a danno dello Stato. Durante le varie sedute l'imputato, difeso dagli avvocati Alfredo De Marsico e Remo Pannain, si rifiut\u00f2 di rispondere a molte domande del giudice. Il 13 luglio fu pronunciata la sentenza: Mastrella fu riconosciuto colpevole dei capi d'accusa sopra citati, e condannato a 20 anni di reclusione, che saranno aumentati a 24 anni dalla Corte d'appello di Perugia nel processo d'appello del 13 luglio 1964. Mor\u00ec a causa di una crisi d'asma mentre si trovava in carcere.\nNella cultura popolare.\nNel film \"Tot\u00f2 contro i quattro\" (1963) Nino Taranto interpreta il corrotto ufficiale di dogana Giuseppe Mastrillo, personaggio chiaramente ispirato a Mastrella."}
{"id": "8193181", "revid": "88740", "url": "https://it.wikipedia.org/wiki?curid=8193181", "title": "Don't Start Now", "text": "Don't Start Now (\"Non iniziare adesso\" in inglese) pu\u00f2 riferirsi a:"}
{"id": "8193206", "revid": "62004", "url": "https://it.wikipedia.org/wiki?curid=8193206", "title": "MrBookmaker-Palmans", "text": ""}
{"id": "8193215", "revid": "1543377", "url": "https://it.wikipedia.org/wiki?curid=8193215", "title": "Il laboratorio del dottor Bishop", "text": "Il laboratorio del dottor Bishop (\"Pilot\") \u00e8 l'episodio pilota della serie televisiva \"Fringe\", trasmesso in prima visione sul canale statunitense Fox il 9 settembre 2008 e in Italia su Steel il 31 gennaio 2009. \u00c8 stato scritto dai creatori della serie J. J. Abrams, Alex Kurtzman e Roberto Orci e diretto da Alex Graves. L'episodio introduce il personaggio di Olivia Dunham, interpretato da Anna Torv, un agente speciale dell'FBI attratta dal mondo della scienza di confine applicata. John Noble interpreta il dottor Walter Bishop, uno scienziato precedentemente incarcerato in un istituto psichiatrico da oltre diciassette anni. Joshua Jackson interpreta suo figlio, Peter, che viene assunto da Olivia per fare da assistente a Walter.\nSebbene l'episodio fosse ambientato a Boston e dintorni, le riprese si sono svolte a Toronto, nella provincia dell'Ontario in Canada. La produzione dell'episodio \u00e8 costata 10 milioni di dollari, rendendolo uno degli episodi pilota pi\u00f9 costosi della storia della televisione. \u00c8 stato divulgato online tre mesi prima della sua trasmissione in televisione. Si specul\u00f2 sul fatto che fosse stato divulgato deliberatamente per aumentare l'interesse sulla serie; ma venne negato dal produttore esecutivo Bryan Burk. In generale l'episodio \u00e8 stato ben accolto dalla critica ed \u00e8 stato seguito da 9,13 milioni di telespettatori statunitensi alla prima messa in onda.\nTrama.\nUn uomo su un volo internazionale si inietta un liquido con una penna per insulina, che rilascia un agente biologico che uccide rapidamente tutto l'equipaggio a bordo facendo cristallizzare il loro corpo. Il pilota automatico dell'aereo fa atterrare il velivolo all'aeroporto Logan di Boston, dove varie agenzie federali creano una task force per indagare sull'accaduto durante il volo. L'agente speciale dell'F.B.I. Olivia Dunham (Torv) e il suo partner, l'agente Scott (Mark Valley), si trovano a letto insieme in un motel, dove Scott le dice di amarla. Dunham riceve una chiamata dal suo capo Charlie Francis (Kirk Acevedo), che le ordina di dirigersi verso l'aeroporto. Dunham va ad aggiungersi alla task force interagenziale guidata da Phillip Broyles (Lance Reddick).\nA seguito di una soffiata, Dunham e Scott vengono inviati in una struttura di stoccaggio dove scoprono un laboratorio biochimico, che viene fatto esplodere da un sospetto che stanno pedinando. Scott viene invaso dalle sostanze chimiche rilasciate nell'esplosione e viene mandato in coma artificiale per rallentare la progressione della reazione chimica. Mentre si indaga su una possibile cura per le condizioni di Scott, Dunham ricatta Peter Bishop (Jackson) per ottenere un incontro con suo padre, il dottor Walter Bishop (John Noble), il cui lavoro top-secret ad Harvard in \"scienza marginale\" lo ha portato a farsi rinchiudere in un istituto psichiatrico. Dunham riesce a liberare Walter dall'istituto; tuttavia, va su tutte le furie quando scopre che il suo laboratorio ad Harvard \u00e8 stato chiuso. Broyles riapre il laboratorio, dove Dunham trasferisce il corpo di Scott. Per identificare l'uomo del magazzino, Walter sincronizza le onde cerebrali di Dunham con quelle di Scott in stato comatoso in modo che lei possa leggere la sua mente. Walter afferma che la sincronizzazione delle onde cerebrali e persino la rianimazione dei morti possono essere effettuate fino a sei ore dopo la morte. Con l'aiuto dell'assistente di Dunham, l'agente federale Astrid Farnsworth (Jasika Nicole), l'esperimento ha successo. Dunham identifica l'uomo nella memoria di Scott, Morgan Steig, come un passeggero dell'aereo. Il team apprende che il fratello gemello di Steig, Richard Steig, era un dipendente della Massive Dynamic, una societ\u00e0 fondata da William Bell, il vecchio partner di laboratorio di Walter.\nDunham si dirige al quartier generale della Massive Dynamic e incontra il direttore esecutivo Nina Sharp (Blair Brown), che accetta di fornirle tutte le informazioni su Steig. L'indagato viene arrestato e inizialmente rifiuta di fornire l'elenco delle sostanze presenti nella tossina, ma la minaccia di Peter di esporlo alle sostanze chimiche lo induce a collaborare. Le informazioni ottenute forniscono una cura per Scott. Il sospetto rivela che non ha venduto i prodotti chimici, ma \u00e8 stato costretto a farlo da una talpa all'interno dell'ufficio di Dunham. Il sospettato consegna a Dunham una registrazione nascosta delle sue conversazioni telefoniche sulle sostanze chimiche e sull'attacco, in cui Dunham si rende conto che Scott fosse coinvolto nell'attacco fin dall'inizio. Mentre ritorna in ospedale, Scott si sveglia e uccide il sospetto. Viene inseguito da Dunham, ma si schianta contro una macchina ferendosi a morte. Prima di morire, Scott chiede a Dunham il perch\u00e9 Broyles l'avesse inviata ad investigare sulla prima posizione delle unit\u00e0 di stoccaggio. Dunham convince i Bishop a restare per aiutarla col suo nuovo lavoro, che Broyles descrive come una task force per indagare su eventi riguardanti lo \"Schema\". Nel frattempo, il cadavere di Scott viene portato in un laboratorio high-tech della Massive Dynamic, dove la Sharp ordina di interrogare Scott, dal momento che era deceduto da appena cinque ore.\nProduzione.\nL'ispirazione del co-creatore J. J. Abrams per \"Fringe\" proveniva da varie fonti, tra cui gli scritti di Michael Crichton, il film di Ken Russell \"Stati di allucinazione\" e le serie televisive \"X-Files\" e \"Ai confini della realt\u00e0.\" La storia specifica di \"Fringe\" \u00e8 stata sviluppata durante lunghe conversazioni tra i creatori della serie Abrams, Roberto Orci e Alex Kurtzman. Il team stava prendendo in considerazione diverse opzioni, e l'idea alla base di \"Fringe\" \u00e8 piaciuta soprattutto a loro perch\u00e9 conteneva una storia a lungo termine e retroscena dei personaggi che non erano \"evidenti ma alludevano all'episodio pilota\". Il team ha trascorso molto tempo pensando alla \"triade di personaggi\" di cui avevano bisogno per la serie e ai motivi per cui avrebbero dovuto destare un interesse unico. I creatori hanno preso la decisione sulla base dell'dea di una storia padre-figlio perch\u00e9 era avvincente e facilmente comprensibile, \"non devi necessariamente sapere nulla di scienza, perch\u00e9 tutti hanno dei genitori e ognuno ha dei problemi con i genitori. E penso che per noi sia sempre una questione di entrare nel personaggio\". Orci ha affermato che la serie \u00e8 una combinazione tra una serie procedural e una serie \"estremamente serializzata e molto cult\", per citarne alcune, \"Law &amp; Order\" e \"Lost.\"\nI primi attori a far parte dell'episodio furono Kirk Acevedo e Mark Valley a met\u00e0 gennaio 2008. John Noble e Lance Reddick furono i successivi ad essere scelti, sebbene si credesse erroneamente che Tomas Arana fosse stato scelto per il ruolo di Reddick. A questi \u00e8 susseguito il casting di Anna Torv, Blair Brown e Jasika Nicole. Abrams disse che Torv fu scelta perch\u00e9 era una combinazione di \"raffinatezza, grande talento, aspetto sorprendente e una complessit\u00e0 che \u00e8 la chiave del personaggio essendo un personaggio di interesse centrale\". Kurtzman sentiva che era una persona \"con cui vorresti passare del tempo\", che era fondamentale per una serie incentrata sulla scienza. Joshua Jackson \u00e8 stato l'ultimo a prendere parte alla serie. Jackson fece il provino per il ruolo di James T. Kirk nello \"Star Trek\" di Abrams e si credeva fosse stato questo il motivo impression\u00f2 il produttore a tal punto da introdurlo nel suo progetto televisivo. Abrams ha affermato che il casting di Jackson \u00e8 stato \"all'ultimo minuto\".\nNonostante l'episodio fosse ambientato a Boston e dintorni, la produzione si sviluppava a Toronto nella provincia dell'Ontario in Canada. La produzione dell'episodio \u00e8 costata 10 milioni di dollari, rendendolo uno degli episodi pilota pi\u00f9 costosi della storia della televisione. Dopo le riprese dell'episodio, la produzione si \u00e8 trasferita a New York. I produttori sono stati costretti ad assumere una nuova mucca per il resto della stagione perch\u00e9 non gli era permesso far viaggiare la mucca originale dal Canada a New York. I membri del team di produzione evidenziarono che sarebbero stati pronti a dipingere nuove mucche se gli spettatori avessero notato delle differenze.\nTre mesi prima della sua trasmissione, era stata diffusa una versione incompleta dell'episodio pilota attraverso i client BitTorrent, alimentando le voci che fosse trapelato deliberatamente per aumentare l'interesse verso la serie. Il produttore esecutivo Burk ha negato tali affermazioni, dicendo che \"odiamo pubblicare qualsiasi cosa fino a quando non viene completata, ed \u00e8 davvero il motivo per cui voi non avete ricevuto copie anticipate\". Abrams ha affermato che mentre la troupe di produzione \"era impazzita\" per la fuga di notizie, lui era contento che la \"risposta fosse stata molto pi\u00f9 positiva che negativa, soprattutto per qualcosa che non fosse stata ancora completata\". La versione della premi\u00e8re dell'episodio aveva delle nuove scene aggiunte mentre altre scene erano state rimosse; Abrams ha anche detto che si son dovuti \"ridurre e spostare alcuni momenti qua e l\u00e0\", e il finale era completamente diverso. Burk ha anche affermato che il compositore, Michael Giacchino, non aveva ancora terminato la colonna sonora a cui stava lavorando al momento della fuga di notizie, e la maggior parte della musica in primo piano era una traccia temporanea. Una variante di un brano musicale di Giacchino chiamato \"Hollywood and Vines\" utilizzato nel pilota era originariamente presente in \"Lost\", cos\u00ec come fu creato per quello show, fu creato anche per Abrams.\nAccoglienza.\nAscolti.\n\"Il laboratorio del dottor Bishop\" \u00e8 stato seguito da 9,13 milioni di telespettatori statunitensi, con dati aumentati nel corso dell'episodio. L'episodio ha ottenuto un indice Nielsen di 3,2 / 9 in chiave demografica dai 18 ai 49 anni, ed \u00e8 stata la dodicesima serie pi\u00f9 seguita della settimana. Il 3,2 si riferisce al 3,2% delle persone di et\u00e0 compresa tra 18 e 49 anni negli Stati Uniti, e il 9 si riferisce al 9% delle persone di et\u00e0 compresa tra 18 e 49 anni che guardavano la televisione durante la trasmissione in diretta negli Stati Uniti L'episodio \u00e8 stato presentato in anteprima ufficiale al tour della Television Critics Association del 2008, dove ha ricevuto recensioni positive da parte della critica.\nCritica.\nMetacritic ha assegnato all'episodio un Metascore (una media ponderata basata sulle impressioni di una selezione di 25 recensioni critiche) di 67, che sta ad indicare generalmente recensioni favorevoli. Barry Garron di \"The Hollywood Reporter\" l'ha trovato promettente perch\u00e9 \"ricorda il fascino della battaglia dei sessi\". Rober Bianco di \"USA Today\" ha detto, \"quello che Abrams porta a \"Fringe\" \u00e8 lo sguardo di un regista per la trama e il ritmo, la passione sfrenata di un fan per la fantascienza, e il dono di un narratore investendo eventi assurdi con emozioni e personaggi veri in cui identificarsi\". Travis Fickett di IGN ha assegnato all'episodio un punteggio di 7,6 su 10, definendolo \"un episodio iniziale poco brillante che lascia intendere che possa essere una serie discreta\". Tim Goodman del \"San Francisco Chronicle\" ha osservato che, nonostante \"alcuni difetti in esso\u00a0\u2013 principalmente dovuti a uno scontro di toni\u00a0\u2013 si esagera ancora sulla creativit\u00e0, sull'inquietudine, sulla recitazione e lo sviluppo di personaggi promettenti\". Misha Davenport del \"Chicago Sun-Times\" lo ha definito un \"\"X-Files\" aggiornato con l'aggiunta del terrorismo e dell'ufficio della Sicurezza Nazionale.\nJohn Doyle di \"The Globe and Mail\" ha definito l'episodio \"splendidamente realizzato\". Tuttavia, Doyle ha considerato \"indulgente\" la scena durante la quale Torv si spogliava in bikini e ha messo in dubbio la buona fede nel rendere \"il suo corpo un oggetto\" nel primo episodio. Matthew Gilbert del \"Boston Globe\" ha scritto che \"dopo l'inizio elettrizzante, \"Fringe\" si svolge in maniera irregolare e ingombrante fornendo pochissimi brividi ed emozioni.\" Robert Abele di \"LA Weekly\" ha trovato che \"Fringe\" fosse come \"il buffet di uno spettacolo, ma di quelli un po' troppo striminziti per dare la possibilit\u00e0 di essere scoperto.\" John Leonard del \"New York\" era scettico nei confronti della premessa e della trama, ma trovava che Torv \"recitava meravigliosamente\" il suo personaggio. Heather Havrilesky di Salon.com pensava che la trama fosse troppo esagerata e descriveva Abrams come \"l'ultimo dei ragazzetti dall'immaginazione spiccata con sindrome di savant... che non riesce ad esercitare un po' di autocontrollo.\"\nL'episodio ha ricevuto pareri negativi dal gruppo conservatore a sostegno dei \"valori della famiglia\" Parents Television Council, che lo ha indicato come lo spettacolo peggiore della settimana e lo ha denunciato per \"eccesso di violenza e spargimenti di sangue.\""}
{"id": "8193225", "revid": "92723", "url": "https://it.wikipedia.org/wiki?curid=8193225", "title": "Thierry Vissol", "text": "Biografia.\nDopo un diploma universitario di tecnologia in meccanica (1971) e un dottorato in economia monetaria (1979), ha intrapreso una lunga carriera accademica in vari atenei occidentali, in cui ha insegnato storia del pensiero economico, macroeconomia, economia europea e filosofia sociale a Limoges dal 1975 al 1985, a Bruxelles dal 1986 al 1992 e a Yale dal 2002 al 2003.\nCome funzionario della Commissione Europea dal 1980 al 2016, \u00e8 stato tra i fautori del passaggio alla moneta unica, poi dal 2003 consigliere per la politica audiovisiva della Commissione europea. \u00c8 creatore e animatore di numerosi think tank, tra cui il CEPIME (centre Ecu et Prospective d'int\u00e9gration mon\u00e9taire europ\u00e9enne) presso l'ICHEC (Institut catholique des hautes Etudes commerciales. \nNel 2002 \u00e8 stato insignito del premio Lyssenko.\nSi \u00e8 dedicato, dal 2017 alla promozione e alla salvaguardia della libert\u00e0 d'espressione e della satira politica, tramite il centro Librexpression della Fondazione Giuseppe Di Vagno da lui presieduto.\nOltre alle numerose collaborazioni con prestigiose testate, \u00e8 autore di numerosi articoli e libri, tradotti in varie lingue. \n\u00c8 cavaliere della Legione d'Onore francese."}
{"id": "8193226", "revid": "599013", "url": "https://it.wikipedia.org/wiki?curid=8193226", "title": "Tiago Esgaio", "text": "Caratteristiche tecniche.\n\u00c8 un mediano.\nCarriera.\nHa esordito in Primeira Liga il 15 settembre 2019 disputando con il l'incontro vinto 3-1 contro il ."}
{"id": "8193228", "revid": "767487", "url": "https://it.wikipedia.org/wiki?curid=8193228", "title": "Peullandaseu-ui gae", "text": "Peullandaseu-ui gae (\ud50c\ub780\ub2e4\uc2a4\uc758 \uac1c, lett. \"il cane delle Fiandre\") \u00e8 un film del 2000 diretto da Bong Joon-ho, al suo debutto alla regia.\nConosciuto a livello internazionale come \"Barking Dogs Never Bite\", il titolo originale del film \u00e8 un riferimento a \"Il cane delle Fiandre\", un romanzo ottocentesco di Ouida sugli animali domestici molto popolare in alcuni paesi dell'Asia orientale.\nTrama.\nKo Yun-ju, un professore universitario senza impiego fisso e il cui matrimonio \u00e8 in crisi, \u00e8 infastidito dall'abbaiare dei cani nel suo condominio tanto da rapirne uno, causandone accidentalmente la morte. La giovane bibliotecaria Park Hyun-nam inizia a indagare sulla sparizione di quest'ultimo per conto di un'inquilina del palazzo.\nProduzione.\nNel 2004, l'attrice Bae Doo-na ha definito la scena dell'inseguimento tra il suo personaggio e quello del senzatetto come la pi\u00f9 bella che abbia mai girato in tutta la sua carriera."}
{"id": "8193238", "revid": "2149408", "url": "https://it.wikipedia.org/wiki?curid=8193238", "title": "Lammers", "text": ""}
{"id": "8193244", "revid": "1008732", "url": "https://it.wikipedia.org/wiki?curid=8193244", "title": "Dark Energy Spectroscopic Instrument", "text": ""}
{"id": "8193251", "revid": "599013", "url": "https://it.wikipedia.org/wiki?curid=8193251", "title": "Ernesto Nocco", "text": "Biografia.\nNel 1984, dopo aver conquistato il titolo italiano nella staffetta 4\u00d7400 metri con la squadra delle Fiamme Gialle, prese parte ai Giochi olimpici di Los Angeles, dove si classific\u00f2 al quinto posto nella medesima specialit\u00e0 insieme a Roberto Tozzi, Roberto Ribaud e Pietro Mennea."}
{"id": "8193253", "revid": "184755", "url": "https://it.wikipedia.org/wiki?curid=8193253", "title": "Wells (California)", "text": ""}
{"id": "8193258", "revid": "1372005", "url": "https://it.wikipedia.org/wiki?curid=8193258", "title": "Ottocaro IV di Stiria", "text": "Biografia.\nEra l'unico figlio unico di Ottocaro III di Stiria (1124-1164) e di sua moglie Cunigonda (\u2020 1184), figlia del margravio bavarese Diepoldo III di Vohburg e cognata dell'imperatore Federico Barbarossa, essendo sorella di Adelaide di Vohburg. Apparteneva alla dinastia degli Ottocari. Suo padre gli lasci\u00f2 in eredit\u00e0 estese propriet\u00e0 che si estendevano attorno al Danubio e attorno al fiume Mur fino alla marca di Carniola. Verso la met\u00e0 del XII secolo, gli Ottocari trasferirono la loro residenza da Steyr al castello di Graz (\"Schlossberg\") a Graz. \nMinorenne al momento della morte di suo padre in una crociata nel 1164, Ottocaro IV fu cresciuto sotto la tutela di sua madre Cunigonda e da \"ministeriales\" stiriani. Il giovane margravio entr\u00f2 in diversi conflitti con i vicini duchi Babenberg e anche con il duca della dinastia Sponheim Ermanno II di Carinzia. Sostenuto dallo zio materno, l'imperatore Federico Barbarossa, fece grandi sforzi per proteggere il confine imperiale contro il regno di Ungheria ad est; fece ricostruire la sua residenza di Graz e venne eretta, intorno al 1170, la fortezza di F\u00fcrstenfeld. Quando alla dieta imperiale di Gelnhausen del 1180 l'imperatore dichiar\u00f2 deposto il duca ribelle Enrico il Leone, Federico ne approfitt\u00f2 e stacc\u00f2 la marca stiriana dal ducato di Baviera e elev\u00f2 Ottocaro a duca indipendente. \nOttocaro IV, senza figli e mortalmente ammalato (aveva contratto la lebbra durante la crociata), fu il primo ma anche l'ultimo duca degli Ottocari. Con il consenso dell'imperatore, sigl\u00f2 nel 1186 il patto di Georgenberg con il duca Leopoldo V d'Austria: entrambi i duchi si incontrarono a Enns e concordarono che Ottocaro avrebbe dato il suo ducato a Leopoldo e al figlio Federico, con la clausola che l'Austria e l'Istria sarebbero rimaste indivise da quel momento in poi. Il contratto di eredit\u00e0 port\u00f2 la Stiria sotto il dominio del ducato d'Austria dopo la morte di Ottocaro nel 1192. \nFu sepolto nella certosa di Seitz, fondata da suo padre; nel 1827 i suoi resti mortali furono trasferiti all'abbazia di Rein. "}
{"id": "8193279", "revid": "46291", "url": "https://it.wikipedia.org/wiki?curid=8193279", "title": "Ascidieria", "text": "Ascidieria \u00e8 un genere di piante appartenente alla famiglia delle Orchidacee (sottofamiglia Epidendroideae, trib\u00f9 Podochileae).\nDistribuzione e habitat.\nIl genere \u00e8 presente in Thailandia, Malesia, Borneo, Sumatra e nelle Filippine.\nTassonomia.\nComprende le seguenti specie:"}
{"id": "8193283", "revid": "16758", "url": "https://it.wikipedia.org/wiki?curid=8193283", "title": "SC Rapperswil-Jona", "text": ""}
{"id": "8193288", "revid": "580197", "url": "https://it.wikipedia.org/wiki?curid=8193288", "title": "Oleh Plotnytskyi", "text": ""}
{"id": "8193291", "revid": "1534511", "url": "https://it.wikipedia.org/wiki?curid=8193291", "title": "Esperimento TOTEM", "text": ""}
{"id": "8193293", "revid": "767487", "url": "https://it.wikipedia.org/wiki?curid=8193293", "title": "Eileen Kaufman", "text": "Biografia.\nEileen Singe nasce nel Sud degli Stati Uniti e durante la Seconda Guerra Mondiale si arruola nell'esercito e viene assegnata alle pubbliche relazioni a Pearl Harbour. Terminato il conflitto, si trasferisce a Sacramento, dove si sposa e ha una figlia. Verso la fine degli anni '50 il suo matrimonio fallisce e decide di trasferirsi a San Francisco, venendo poi attratta dall'atmosfera dai North Beach, dove confluivano diversi artisti. Nel 1958 conosce il poeta Bob Kaufman e dopo un mese si sposano; il loro matrimonio \u00e8 mal visto, perch\u00e9 Bob \u00e8 figlio di una creola e di un ebreo e Eileen \u00e8 bianca; i due hanno un figlio, nel 1959, che chiamano Parker in onore del musicista Charlie Parker.\nEileen partecipa alla fondazione della rivista \"Beatitude\", che dura solo un anno ma ha un grande impatto. I rapporti con Bob per\u00f2 non sono semplici; lui \u00e8 spesso sotto effetto di droghe, ubriaco e frequentemente viene arrestato dalla polizia locale, anche senza un reale motivo.\nEileen \u00e8 stata la tutrice dell'opera di Kaufman; seguendolo ovunque, mentre lui recitava le sue poesie create sul momento, lei trascriveva tutto e poi si occupava parlare con gli editori. La prima raccolta di poesie di Bob, \"Solitudes Crowded by Loneliness\", del 1965, \u00e8 nata grazie al suo impegno di trascrizione e pubblicazione."}
{"id": "8193294", "revid": "1372005", "url": "https://it.wikipedia.org/wiki?curid=8193294", "title": "Ottocari", "text": "Gli Ottocari (o Traungaus) furono una dinastia medievale che governava la marca di Stiria dal 1056 al 1180, e duchi di Stiria dal 1180 al 1192. \nStoria.\nLa dinastia inizi\u00f2 con Ottocaro I, probabilmente un figlio o genero di Aribo (circa 850-909), margravio di Pannonia sotto il re Arnolfo di Carinzia. Ottocaro era conte di Steyr nel Traungau, nell'attuale Alta Austria. Insieme al margravio Liutpoldo, potrebbe essere stato ucciso nella battaglia di Presburgo del 907. Il suo discendente Ottocaro I di Stiria (\u2020 1064), conte di Chiemgau, divenne sovrano della marca di Carantania nel 1056. \nLa marca carantania, allora soggetta al ducato della Carinzia, fu successivamente chiamata marca di Stiria (in tedesco \"Steiermark\") prendendo il nome dal luogo d'origine della dinastia, Steyr. Nel 1180 il margravio Ottocaro IV ottenne il titolo ducale dall'imperatore Federico I Barbarossa, creando cos\u00ec il ducato di Stiria. Il regno degli Ottocari termin\u00f2 tuttavia con l'estinzione della dinastia con la morte del duca Ottocaro IV nel 1192: con il patto di Georgenberg del 1186, egli trasmesse in eredit\u00e0 le sue terre a Leopoldo V, duca della dinastia Babenberg. "}
{"id": "8193298", "revid": "287204", "url": "https://it.wikipedia.org/wiki?curid=8193298", "title": "Mastrella", "text": ""}
{"id": "8193299", "revid": "585241", "url": "https://it.wikipedia.org/wiki?curid=8193299", "title": "Ieroteo il Tesmoteta", "text": "Biografia.\nLa prime e uniche notizie storiche su Ieroteo compaiono negli scritti dello Pseudo-Dionigi l'Areopagita, un autore ignoto del V secolo che firm\u00f2 le sue opere con il nome di san Dionigi l'Areopagita, giudice dell'Areopago e vescovo di Atene nel I secolo.\nSecondo questo autore, Ieroteo fu convertito al cristianesimo da San Paolo, che lo mise alla guida dei cristiani di Atene come vescovo o presbitero. Fu un oratore ispirato e convincente, studioso perspicace istruito nelle scienze sacre e di grande autorit\u00e0 presso i suoi discepoli, fra cui vi era San Dionigi. \nSi trov\u00f2 presente, insieme con alcuni apostoli, al Transito di Maria, dove pronunci\u00f2 un memorabile sermone che lasci\u00f2 impressionati tutti gli astanti.\nLasci\u00f2 scritte almeno due opere: gli \"Elementi di teologia\" (\"Theologikai stoicheioseis\") e gli \"Inni d'amore\" (\"Erotikoi hymnoi\").\nSecondo alcuni autori moderni, gli scritti dello pseudo-Dionigi non sarebbero credibili e l'esistenza reale di Ieroteo sarebbe una congettura. Il suo stesso nome \u00e8 un \"unicum\".\nSan Ieroteo in Spagna.\nNelle scarse notizie che lo pseudo-Dionigi lasci\u00f2 su Ieroteo non c'\u00e8 traccia di una sua presenza in Spagna, ma verso la fine del XVI secolo il noto impostore Jer\u00f3nimo Rom\u00e1n de la Higuera scrisse due croniche falsamente attribuite a Flavio Lucio Destro (secolo V) e a Liutprando di Cremona (secolo X) in cui menzionava Ieroteo come originario di Ampurias, che dopo aver accompagnato San Paolo in Spagna, fu da lui nominato primo vescovo di Segovia. \nGli eruditi dell'epoca, che ignoravano la falsit\u00e0 di questi scritti, li accettarono come autentici, pur con qualche riserva; la devozione al santo ateniese si diffuse tra i fedeli spagnoli, e sebbene nel 1666 il marchese di Agropoli smentisse storiograficamente la presenza di San Ieroteo a Segovia, \nil clero di questa diocesi guidato dal vescovo Diego Escolano y Ledesma difese la sua esistenza e l'anno seguente fu stabilito a Segovia il culto ufficiale al santo che prosegue fino a oggi."}
{"id": "8193300", "revid": "106908", "url": "https://it.wikipedia.org/wiki?curid=8193300", "title": "Kj\u00e6rsgaard", "text": ""}
{"id": "8193301", "revid": "287204", "url": "https://it.wikipedia.org/wiki?curid=8193301", "title": "Racalbuto", "text": ""}
{"id": "8193304", "revid": "287204", "url": "https://it.wikipedia.org/wiki?curid=8193304", "title": "Febles", "text": ""}
{"id": "8193305", "revid": "92723", "url": "https://it.wikipedia.org/wiki?curid=8193305", "title": "Transito di Maria", "text": ""}
{"id": "8193306", "revid": "2187", "url": "https://it.wikipedia.org/wiki?curid=8193306", "title": "Marija Kostjantynivna Zan'kovec'ka", "text": "Biografia.\nNata a Zan'ky, villaggio del distretto di Ni\u017eyn, Maria era la settima figlia di un nobile proprietario terriero impoverito, Kostjantyn Kostjantynovy\u010d Adasov'skyj, e della borghese Marija Vasylivna Nefedovadi. Si laure\u00f2 al ginnasio femminile della citt\u00e0 di \u010cernihiv e studi\u00f2 teatro al Conservatorio di Helsinki.\nDopo il suo matrimonio con un ufficiale Aleksej Chlystov, nel 1876 Maria fece il suo debutto sul palcoscenico del teatro di Ni\u017eyn. La sua carriera professionale inizi\u00f2 il 27 ottobre 1882 al Teatro comunale di Elizavetgrad (Kotljarevs'kyj) sotto la direzione di Marko Kropyvnyc'kyj. Il suo primo ruolo \u00e8 stato Natal'ka dall'opera di Kotljarevs'kyj \"Natal'ka Poltavka\". Nel 1887 il successo del tour di questa compagnia provinciale \u00e8 tale da essere invitato a recitare a San Pietroburgo, di fronte allo zar Alessandro III e alla famiglia imperiale. Successivamente Maria fece parte delle pi\u00f9 famose compagnie teatrali ucraine, quelle di Marko Kropyvnyc'kyj, Mychajlo Staryc'kyj, Mykola Sadovs'kyj, Panas Saksahans'kyj.\nIl suo nome d'arte Zan'kovec'ka deriva dal nome del villaggio in cui \u00e8 nata. Il suo repertorio comprendeva oltre 30 ruoli, per lo pi\u00f9 di eroine drammatiche. Marija Zan'kovec'ka cantava con una voce da mezzosoprano e interpretava spesso le canzoni popolari ucraine. Fu paragonata a Sarah Bernhardt, ma con un modo di recitare estremamente femminile, semplice e naturale.\nZan'kovec'ka ha richiesto l'apertura a Ni\u017eyn di un teatro statale permanente. Nel 1918 organizz\u00f2 un teatro popolare \"Compagnia ucraine sotto la direzione di M. Zan'kovec'ka\", dove recitarono attori quali Borys Romanyc'kyj, Andrij Rotmyrov e altri. Numerose sono le opere teatrali tra cui \"Natal'ka Poltavka\", \"Hetman Doro\u0161enko\", \"Aza la zingara\".\nFond\u00f2 a Kiev il primo teatro permanente ucraino dopo aver rifiutato di far parte dei Teatri Imperiali.\nRiconoscendo i suoi meriti teatrali, nel giugno del 1918 l'Hetman dell'Ucraina Pavlo Skoropads'kyj approv\u00f2 l'adozione da parte del Consiglio dei Ministri di una risoluzione sulla nomina di una pensione statale a vita per Zan'kovec'ka.\nNel 1922 l'Ucraina ha celebrato trionfalmente il 40\u00ba anniversario della carriera di Zan'kovec'ka. \u00c8 stata la prima persona in Ucraina a cui il governo ha assegnato il titolo di artista popolare della Repubblica.\nZan'kovec'ka mor\u00ec il 4 ottobre 1934. \u00c8 sepolta nel cimitero Bajkove, a Kiev.\nRiconoscimenti.\nLa Banca nazionale ucraina ha messo in circolazione nel 2004 una moneta d'argento da 2 grivne, in occasione del 150\u00ba anniversario della sua nascita. Porta il suo nome uno dei teatri di Leopoli, il Teatro drammatico Maria Zankovestksa, precedentemente Teatro del Conte Skarbek, costruito nel 1836-1843 come uno dei pi\u00f9 grandi d'Europa. Le \u00e8 dedicato un museo a Kiev."}
{"id": "8193323", "revid": "300067", "url": "https://it.wikipedia.org/wiki?curid=8193323", "title": "Marton Fodor", "text": ""}
{"id": "8193330", "revid": "767487", "url": "https://it.wikipedia.org/wiki?curid=8193330", "title": "Steffen Sch\u00e4fer", "text": "Caratteristiche tecniche.\n\u00c8 un difensore centrale.\nCarriera.\nCresciuto nel settore giovanile del , ha militato nelle serie inferiori del calcio tedesco fino al 2019, quando \u00e8 passato al militante in Eredivisie. Ha esordito nel massimo campionato olandese il 9 agosto 2019 disputando l'incontro perso 4-1 contro lo ."}
{"id": "8193335", "revid": "124123", "url": "https://it.wikipedia.org/wiki?curid=8193335", "title": "Benedetto Barzi", "text": "Non va confuso con l'omonimo giurista Benedetto Barzi da Piombino (1340-1410), vissuto cinquant'anni prima.\nBiografia.\nNacque intorno al 1389 a Perugia, figlio di Paoluccio di Ceccolo dei Barzi, politico e diplomatico.\nCompiuti gli studi di entrambi i diritti (civile e canonico) probabilmente nella propria citt\u00e0, nel 1411 era gi\u00e0 considerato uno stimato giureconsulto, dato che insegnava diritto civile presso l'universit\u00e0 di Perugia.\nRicopr\u00ec pi\u00f9 volte l'incarico di ambasciatore per la propria citt\u00e0, per trovare rinforzi contro l'assedio di Braccio da Montone; in seguito collabor\u00f2 con costui e ne divenne amico, tanto da essere scacciato dalla citt\u00e0 alla morte del condottiero nel 1424. Ripar\u00f2 a Siena, dove insegn\u00f2 diritto civile fino al 1431, quando pot\u00e9 rientrare in patria. Insegn\u00f2 anche a Firenze e Ferrara.\nDopo avergli donato un castello nel territorio di Gubbio, il duca di Urbino Federico I da Montefeltro gli confer\u00ec il titolo di conte palatino nel 1458.\nMor\u00ec nel 1459 a Ferrara."}
{"id": "8193336", "revid": "125658766", "url": "https://it.wikipedia.org/wiki?curid=8193336", "title": "Illimity Bank", "text": "illimity \u00e8 una banca diretta, con sede in Italia, nella citt\u00e0 di Milano, che offre servizi finanziari a clienti dell'Eurozona. \u00c8 quotata alla Borsa Italiana dove \u00e8 presente negli indici FTSE Italia Mid Cap e FTSE Italia STAR.\nStoria.\nL'ex Ministro Corrado Passera il 18 gennaio 2018 costituisce una societ\u00e0 con Andrea Clamer di nome \"Spaxs\", cio\u00e8 una SPAC (Special Purpose Acquisition Company) attiva nel settore finanziario.\nDurante il collocamento avvenuto a febbraio 2018 Spaxs ha raccolto 600 milioni di euro (il 36% in mano a investitori italiani, il 64% a investitori esteri). \nNel settembre 2018, Spaxs rileva per 55,6 milioni di euro il 99,2% di Banca Interprovinciale, una piccola banca modenese (60 milioni di patrimonio) fondata nel 2009 e partecipata da un centinaio di imprenditori locali.\nIn seguito Banca Interprovinciale verr\u00e0 fusa con Spaxs, cos\u00ec da creare una banca fortemente innovativa dedicata alle medie e piccole imprese con potenziale, ma in difficolt\u00e0 o comunque non ancora in grado di finanziare adeguatamente il loro sviluppo.\nIl nome della banca digitale \"illimity\" \u00e8 annunciato nell'agosto 2018, la quale nascer\u00e0 qualche mese pi\u00f9 tardi.\nIl 5 marzo 2019 Illimity Bank si sposta dal mercato AIM all'MTA, il listino principale della Borsa Italiana dove \u00e8 presente nell'indice FTSE Italia Mid Cap. Dal settembre 2020 le azioni ordinario di illimity sono ammesse nel segmento Star.\nIl 22 settembre 2020 illimity ha stretto un accordo di joint venture nella fintech Hype con Fabrick, societ\u00e0 del gruppo Sella, che sino ad allora ne era l'unico azionista, per lo sviluppo dell\u2019open banking.\nAttivit\u00e0.\nillimity opera nei seguenti segmenti del credito:"}
{"id": "8193345", "revid": "121811975", "url": "https://it.wikipedia.org/wiki?curid=8193345", "title": "Franco Boffi", "text": "Biografia.\nDopo aver conquistato il titolo di campione nazionale nei 3000 metri siepi nel 1984, lo stesso anno prese parte ai Giochi olimpici di Los Angeles, dove concluse la sua gara di siepi con l'eliminazione in semifinale. Nel 1985 fu medaglia d'oro nei 3000 metri siepi alle Universiadi di K\u014dbe e l'anno successivo si classific\u00f2 settimo nei 3000 metri piani ai campionati europei indoor di Li\u00e9vin e fu medaglia d'oro ai campionati italiani nei 3000 metri piani indoor."}
{"id": "8193350", "revid": "1573940", "url": "https://it.wikipedia.org/wiki?curid=8193350", "title": "Pternistis capensis", "text": "Il francolino del Capo (Pternistis capensis ()) \u00e8 un uccello galliforme della famiglia dei Fasianidi originario del Sudafrica.\nDescrizione.\nDimensioni.\nMisura 40\u201343\u00a0cm di lunghezza, per un peso di 600-915\u00a0g nel maschio e di 435-659\u00a0g nella femmina.\nAspetto.\nIl francolino del Capo ha il becco marrone, con la base e il ramo inferiore di colore arancio-rossastro. L'iride \u00e8 marrone, mentre i tarsi sono giallo opaco o rosso-arancio. I sessi sono identici, ma la femmina \u00e8 pi\u00f9 piccola e ha le zampe e il ramo inferiore del becco dai colori meno brillanti; possiede spesso, inoltre, un solo sperone di dimensioni modeste, mentre il maschio ne presenta generalmente due. Nei francolini del Capo adulti, il cappuccio, la nuca e le copritrici auricolari sono di colore bruno-grigiastro, praticamente privi di segni. Il cappuccio \u00e8 pi\u00f9 scuro. La gola e il collo sono biancastri, con sottili strisce scure che si trasformano in macchioline sul collo. Il petto e il resto delle parti inferiori sono di colore grigio scuro con segni bianchi e vermicolature bianche e camoscio su ogni piuma. Il colore del dorso \u00e8 pressoch\u00e9 identico a quello delle parti inferiori: differisce solamente per il fatto di essere privo di striature bianche e di avere vermicolature pi\u00f9 viranti al camoscio.\nVoce.\nIl richiamo d'allarme \u00e8 un grido potente, uno schiamazzo che pu\u00f2 essere trascritto nel modo seguente: \"kak-keek, kak-keek, kak-keeeeeeeeek\". Le note aumentano in altezza, quindi diminuiscono in volume. La specie emette anche un richiamo balbettante quando si alza in volo sotto la minaccia di un pericolo.\nBiologia.\nDi solito viene avvistato in coppia o in gruppi familiari mentre prende dei bagni di polvere lungo i sentieri sterrati.\nAnche se di solito frequenta le zone di macchia sulle rive dei corsi d'acqua, spesso si spinge in cerca di cibo nelle zone aperte adiacenti, sia che si tratti di colture foreggere o anche, bench\u00e9 non venga disturbato e abbia preso confidenza, nelle aie delle fattorie, dove si associa ai volatili domestici, e nei prati situati in ambienti semi-urbani. Se si sente minacciato, preferisce trovare scampo correndo piuttosto che alzarsi in volo in direzione della boscaglia. \u00c8 facile da individuare grazie al suo richiamo schiamazzante, che emette all'alba e al tramonto, o quando, nel tardo pomeriggio, si approssima ad uno dei suoi punti d'acqua preferiti in compagnia di altri gruppi familiari. I francolini del Capo trascorrono la notte appollaiati sugli alberi.\nRiproduzione.\nIl francolino del Capo \u00e8 probabilmente monogamo. Nidifica in una cavit\u00e0 ben nascosta sotto un cespuglio, che crea grattando sul terreno e riveste con erba.\nLa covata \u00e8 composta generalmente da 6-8 uova. Talvolta vengono trovati anche nidi che contengono fino a 14 uova, ma si presume che si tratti del caso di due femmine che hanno deposto nello stesso sito. Le uova sono di colore variabile dal bruno-crema al rosato. La nidificazione ha luogo alla fine delle piogge invernali o all'inizio della stagione secca estiva, vale a dire da luglio a febbraio. Tuttavia, essa raggiunge il picco nei mesi di settembre e ottobre.\nDistribuzione e habitat.\nIl francolino del Capo frequenta le zone di boscaglia lungo i torrenti o sulle rive dei fiumi. Evita le regioni densamente alberate, le zone ricoperte da \"fynbos\" e gli affioramenti rocciosi tra i cespugli. Il suo areale \u00e8 estremamente ridotto ed \u00e8 circostritto al settore sud-occidentale della provincia del Capo, in Sudafrica. Esso \u00e8 compreso in un piccolo triangolo che si estende dal corso inferiore del fiume Orange verso sud fino alla penisola del Capo e verso est fino a Uitenhage."}
{"id": "8193365", "revid": "83531", "url": "https://it.wikipedia.org/wiki?curid=8193365", "title": "ACT Music", "text": "L\u2019ACT \u00e8 una casa discografica tedesca, specializzata in edizioni jazz, fondata nel 1992 da \"Siegried Loch\" ed \u00e8 una divisione dell'ACT Music &amp; Vision nata invece nel 1988 sempre ad opera di \"Loch\" e \"Annette Humpe\". Nata in origine come etichetta pop, dopo breve Loch vir\u00f2 sul jazz, inizialmente ristampando la musica che aveva prodotto per Liberty, Philips e WEA prima di passare a nuove produzioni.\nIl primo lavoro discografico pubblicato dall'etichetta, \"Jazzpa\u00f1a\" di Vince Mendoza con la WDR Big Band di Colonia, vide la collaborazione di musicisti del calibro di Michael Brecker, Al Di Meola e Steve Khan e valse due nomination ai Grammy. L'ACT \u00e8 stata votata online \"Etichetta discografica dell'anno\" dal 2010 al 2013, nell'ambito dell' \"ECHO Jazz\", un premio assegnato in Germania all'eccellenze, nazionali ed internazionali, in ambito jazz.\nNonostante l'impostazione definita lungo gli anni dall'etichetta abbia permesso maggiore spazio al jazz europeo e in particolare nord europeo, definendone un sound grazie ad artisti quali l'Esbj\u00f6rn Svensson Trio, Nils Landgren, Bugge Wesseltoft, Philip Catherine, Marius Neset, Iiro Rantala, Lars Danielsson, Viktoria Tolstoy, Manu Katch\u00e9 per citarne alcuni, collabora anche con artisti d'oltreoceano come ad esempio George Mraz e Vijay Iyer.\nNon mancano neppure lavori di artisti italiani come Javier Girotto, Paolo Fresu, Rita Marcotulli, Luca Aquino, Alboran Trio."}
{"id": "8193366", "revid": "767487", "url": "https://it.wikipedia.org/wiki?curid=8193366", "title": "Bruno Gomes (calciatore 2001)", "text": "Caratteristiche tecniche.\n\u00c8 un mediano.\nCarriera.\nCresciuto nel settore giovanile del , ha esordito in prima squadra il 29 settembre 2019 disputando l'incontro di S\u00e9rie A perso 1-0 contro il .\nStatistiche.\n\"Statistiche aggiornate al 25 ottobre 2019\"."}
{"id": "8193367", "revid": "458786", "url": "https://it.wikipedia.org/wiki?curid=8193367", "title": "Bruno Gomes da Silva Clevel\u00e1rio", "text": ""}
{"id": "8193368", "revid": "458786", "url": "https://it.wikipedia.org/wiki?curid=8193368", "title": "Bruno Gomes", "text": ""}
{"id": "8193372", "revid": "767487", "url": "https://it.wikipedia.org/wiki?curid=8193372", "title": "One Stolen Night (film 1923)", "text": "One Stolen Night \u00e8 un film muto del 1923 diretto da Robert Ensminger e Roland Ensminger. La sceneggiatura di Bradley J. Smollen si basa su \"The Arab\", racconto di D.D. Calhoun di cui non si conosce la data di pubblicazione. Lo stesso soggetto sar\u00e0 portato sullo schermo nel 1929 dalla Warner Bros. in versione sonora con \"One Stolen Night\" con Betty Bronson e William Collier Jr..\nTrama.\nDiantha Ebberly si trova in Africa del nord, insieme ai genitori, per incontrare il fidanzato promesso, Herbert Medford, che per\u00f2 lei non ha mai visto. Ai bordi del Sahara, un giorno viene aggredita da una torma di mendicanti da cui la salva uno sconosciuto, un arabo che poi la giovane incontra nuovamente quando esce la sera vestita anche lei da araba. I due si innamorano, ma Diantha viene rapita dallo sceicco Amud. L'arabo sconosciuto la salva nuovamente, riportandola a casa dai suoi senza che alla ragazza sia successo niente di grave. La mattina seguente, Diantha scopre che il supposto arabo e il suo fidanzato sono in realt\u00e0 la stessa persona.\nProduzione.\nIl film fu prodotto dalla Vitagraph Company of America. \"Moving Picture World\" del 10 febbraio 1923 accreditava Oliver Hardy (e non Russ Powell) nel ruolo dello sceicco Amud.\nFu l'ultima regia di Robert Ensminger, che mor\u00ec quello stesso anno a soli 37 anni.\nDistribuzione.\nIl copyright del film, richiesto dalla Vitagraph, fu registrato il 18 gennaio 1923 con il numero LP18597.\nDistribuito dalla Vitagraph Company of America, il film usc\u00ec nelle sale cinematografiche statunitensi dopo una prima tenutasi a New York il 29 gennaio 1923.\nCopia incompleta della pellicola si trova conservata nell'archivio di un collezionista privato."}
{"id": "8193374", "revid": "599013", "url": "https://it.wikipedia.org/wiki?curid=8193374", "title": "Eduardo Kunde", "text": "Caratteristiche tecniche.\n\u00c8 un difensore centrale.\nCarriera.\nCresciuto nel settore giovanile dell', ha esordito in prima squadra il 24 gennaio 2019 disputando l'incontro del Campionato Catarinense vinto 3-0 contro l'.\nStatistiche.\n\"Statistiche aggiornate al 25 ottobre 2019\"."}
{"id": "8193377", "revid": "110157", "url": "https://it.wikipedia.org/wiki?curid=8193377", "title": "Birin\u015fi L\u00efga 2017", "text": "La Birin\u015fi L\u00efga 2017 \u00e8 stata la 23\u00aa edizione della seconda serie del campionato kazako di calcio. La stagione \u00e8 iniziata il 15 aprile 2017 ed \u00e8 terminata il 9 novembre successivo.\nStagione.\nNovit\u00e0.\nAl termine della stagione 2016 non ci sono state retrocessioni in Ekin\u015fi L\u00efga, tuttavia l' (che aveva inizialmente vinto lo spareggio-promozione contro il ) non \u00e8 stato ammesso al campionato, mentre il si \u00e8 sciolto. Dalla Qazaqstan Prem'er Ligasy \u00e8 retrocesso il , mentre il \u00e8 stato riammesso in massima serie. Dalla Ekin\u015fi L\u00efga \u00e8 salita la seconda squadra del . Il numero delle squadre si \u00e8 ridotto da dieci a nove\nFormula.\nLe nove squadre partecipanti si affrontano tre volte, per un totale di 24 giornate.\nLe prime due classificate vengono promosse alla Qazaqstan Prem'er Ligasy 2018.\nLa terza classificata gioca lo spareggio con la terzultima classificata della Qazaqstan Prem'er Ligasy.\nClassifica.\nLegenda:\nNote:"}
{"id": "8193380", "revid": "1310927", "url": "https://it.wikipedia.org/wiki?curid=8193380", "title": "Christian Irobiso", "text": "Carriera.\nHa giocato nella massima serie dei campionati portoghese, slovacco e ceco."}
{"id": "8193381", "revid": "1310927", "url": "https://it.wikipedia.org/wiki?curid=8193381", "title": "Fabr\u00edcio Sim\u00f5es", "text": "Carriera.\nHa giocato nella massima serie dei campionati portoghese, angolano e cipriota."}
{"id": "8193386", "revid": "287204", "url": "https://it.wikipedia.org/wiki?curid=8193386", "title": "Grupo Desportivo de Chaves 2017-2018", "text": "Questa voce raccoglie le informazioni riguardanti il Grupo Desportivo de Chaves nelle competizioni ufficiali della stagione 2017-2018.\nRosa.\nFonte:"}
{"id": "8193412", "revid": "1601148", "url": "https://it.wikipedia.org/wiki?curid=8193412", "title": "Alice Calhoun", "text": "Premi e riconoscimenti.\nPer il suo contributo all'industria cinematografica, le venne assegnata una stella sulla Hollywood Walk of Fame al 6815 di Hollywood Blvd."}
{"id": "8193413", "revid": "466539", "url": "https://it.wikipedia.org/wiki?curid=8193413", "title": "Xhanfise Keko", "text": "Biografia.\nKeko ha studiato montaggio a Mosca dal 1950 al 1952. Di ritorno a Tirana ha lavorato come montatrice, occupandosi, in 17 anni di attivit\u00e0, di circa 140 film, in prevalenza notiziari e documentari.\nDopo aver realizzato alcuni cortometraggi, il suo primo lungometraggio come regista \u00e8 stato \"Mimoza llastica\" (1973). Nei primi anni '50 \u00e8 stata tra i fondatori della casa di produzione cinematografica statale \"Shqip\u00ebria e Re\" (ora \"Albfilm\"), l'unica in Albania fino alla caduta del regime comunista. All'inaugurazione, il 10 luglio 1952, ha passato ella stessa le forbici a Enver Hoxha per il taglio del nastro.\nTra il 1973 ed il 1984 ha curato la regia di dieci film per ragazzi, genere per il quale \u00e8 diventata un'icona nella cinematografia albanese. I suoi film per ragazzi trattano temi patriotici e relativi al socialismo, e venivano spesso mostrati alle associazioni giovanili, seguiti da dibattiti concernenti le prospettive ideologiche. Lo studioso americano di cinema Bruce Williams ha tuttavia fatto notare che nelle opere della Keko non si tratta esclusivamente di propaganda, in quanto sono spesso privilegiati i temi della famiglia e dello stato, anche da una prospettiva non allineata.\nIl suo film pi\u00f9 noto, anche al di fuori dell'Albania, \u00e8 \"Beni cammina da solo\" (1975 \u2013 \"Beni ec\u00ebn vet\u00eb\"), mostrato gi\u00e0 nei primi anni '80 sui teleschermi e nelle sale cinematografiche della Germania Est. Vi si tratta di un bambino di citt\u00e0, iperprotetto dai genitori, che, durante un soggiorno in campagna da uno zio, impara il valore dell'indipendenza e del lavoro fisico. Xhanfise Keko \u00e8 nota anche per una serie di film nei quali i bambini fungono da informatori. Il primo film di questo filone, \"Tomka dhe shok\u00ebt e tij\", mostra dei bambini che spiano un'istallazione nazista durante l'occupazione tedesca dell'Albania per poi riferirne ai partigiani. La serie continua con \"Dietro le orme\" (\"Pas gjurm\u00ebve\") (1978) e \"Partizani i vog\u00ebl Velo\" (\"Il piccolop partigiano Velo\") (1980).\nQuando Keko \u00e8 andata in pensione nel 1984 le \u00e8 stato assegnato il titolo di \"Artista del popolo\" albanese. Una via del quartiere Xhamlliku di Tirana, non lontano dagli ex-stabilimenti cinematografici, le \u00e8 stata intitolata. Keko \u00e8 stata sposata col regista Endri Keko. Loro figlio \u00e8 stato lo scrittore Teodor Keko (1958\u20132002). L'autobiografia di Xhanfise Keko, \"Dit\u00ebt e jet\u00ebs sime\" (\"I giorni della mia vita\") \u00e8 uscita postuma nel 2008"}
{"id": "8193421", "revid": "767487", "url": "https://it.wikipedia.org/wiki?curid=8193421", "title": "Tomka dhe shok\u00ebt e tij", "text": "Tomka dhe shok\u00ebt e tij (\"Tomka e i suoi amici\", conosciuto anche con i titoli \"Tomka and his Companions\" e \"Tomka and his friends\") \u00e8 un film del 1977, diretto da Xhanfise Keko. \nTrama.\nAlbania, 1943. Durante la guerra, un giorno, Tomka e gli altri bambini suoi amici, aggirandosi fra i ruderi, stanno raccogliendo proiettili, granate ed altro materiale bellico lasciato sul posto dopo l'occupazione italiana, quando sono sorpresi da un rumore sordo: \u00e8 una colonna di carri armati tedeschi che sta avanzando. Mentre tornano a casa in fretta, incontrano Antonio, un italiano rimasto nel paese dopo la ritirata, che rischia di venir catturato: dopo aver appurato che non \u00e8 fascista, i bambini gli offrono un nascondiglio.\nI bambini hanno una venerazione per il movimento di resistenza, di cui molti dei loro parenti adulti fanno parte, e scherniscono apertamente i soldati collaborazionisti del movimento Balli Komb\u00ebtar; per di pi\u00f9 i nazisti appena entrati hanno occupato il loro usuale campo giochi (nonch\u00e9 il loro paese): mentre Antonio entra a far parte del Movimento di Liberazione Nazionale, i bambini iniziano una pericolosa collaborazione con i partigiani.\nTomka e i suoi piccoli amici, spesso rischiando la loro stessa incolumit\u00e0, informano i partigiani sulla consistenza dei carri, delle auto, dei pezzi di artiglieria pesante in mano ai tedeschi, e alla fine rendono inoffensivo il cane da guardia dei nazisti, permettendo cos\u00ec ai resistenti di portare a segno con successo un pesante attacco al campo degli invasori. \nRiconoscimenti.\nIl film \u00e8 stato premiato al Giffoni Film Festival di Giffoni Valle Piana."}
{"id": "8193431", "revid": "775504", "url": "https://it.wikipedia.org/wiki?curid=8193431", "title": "ATV (Austria)", "text": ""}
{"id": "8193432", "revid": "775504", "url": "https://it.wikipedia.org/wiki?curid=8193432", "title": "ATV (Turchia)", "text": ""}
