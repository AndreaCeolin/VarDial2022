{"id": "8226148", "revid": "73843", "url": "https://it.wikipedia.org/wiki?curid=8226148", "title": "Marliani (famiglia)", "text": "La famiglia Marliani \u00e8 stata una famiglia della nobilt\u00e0 milanese di cui Castello Marliani fu il capostipite della linea dei conti di Busto Arsizio. Tuttavia le prime attestazioni di questa famiglia risalgono all'inizio del XIV secolo, quando i Marliani erano forti alleati della famiglia ducale (i Visconti) quando Guido della Torre riusc\u00ec a riprendere il titolo di Signore di Milano. Anche nel 1404 i Marliani erano schierati con i Visconti, quando i guelfi milanesi tentarono un rivolgimento del governo: Giovanni Maria Visconti fu assassinato nel 1412 e il fratello Filippo Maria Visconti eredit\u00f2 una citt\u00e0 in rivolta. Venne soccorso da Vincenzo Marliani, castellano di Porta Giovia, che dopo giorni di resistenza consegn\u00f2 la fortezza a Filippo Maria, legittimo erede del duca assassinato. In seguito Filippo Maria ricompens\u00f2 la famiglia Marliani per la lealt\u00e0 dimostrata concedendole il feudo di Melzo e altre terre. Vincenzo divenne quindi il primo feudatario della famiglia Marliani di Melzo e Gorgonzola.\nI Marliani feudatari di Melzo e Gorgonzola.\nLa fedelt\u00e0 dei Marliani nei confronti dei Duchi di Milano non si esaur\u00ec con i Visconti, ma prosegu\u00ec anche durante il dominio degli Sforza, tanto che Francesco Sforza concesse ad Aimo de'Marliani il titolo di podest\u00e0 di Melzo. Galeazzo Maria Sforza succedette a Francesco e si invagh\u00ec della moglie di Ambrogio de'Raverti, Lucia Marliani, alla quale inizi\u00f2 a donare generose somme di denaro e, l'8 gennaio 1475, le confer\u00ec nome e insegne dei Visconti. Arriv\u00f2 addirittura a concederle il feudo di Melzo, tutelandola inoltre dai legittimi eredi con un atto \"ad hoc\". Pochi giorni dopo il podest\u00e0 di Melzo si vide recapitare una lettera ducale con la quale veniva convocato per prestare giuramento di fedelt\u00e0 e obbedienza a Lucia.\nNel 1476 nacque il primo figlio di Lucia Marliani e Galeazzo Maria Sforza, cui il duca diede il proprio nome e cognome, Galeazzo Sforza, e lo inser\u00ec nella linea ereditaria dopo i propri figli legittimi e fratelli. La fortuna di Lucia, tuttavia, cess\u00f2 in seguito all'assassinio di Galeazzo Maria, avvenuto nel 1476 presso la chiesa di Santo Stefano. Gian Galeazzo Sforza succedette a Galeazzo Maria sotto la tutela dello zio Ludovico il Moro; Lucia fu obbligata a rinunciare al feudo di Melzo e Gorgonzola, il qualche fu poi nuovamente accordato ai figli di Lucia Galeazzo e Ottaviano Maria Sforza. Tale concessione ai fratelli naturali di Galeazzo Maria fu guidata da Ludovico il Moro al fine di limitare il numero dei nemici della famiglia Sforza.\nI rapporti tra Lucia e Ludovico il Moro non si incrinarono, tanto che nel 1499, quando quest'ultimo tent\u00f2 di riconquistare il Ducato di Milano sottrattogli dai francesi, fu affiancato da Francesco Marliani. Nell'aprile del 1500 Francesco, alla guida delle milizie milanesi, accorse in soccorso di Ludovico tradito dalle armate svizzere nel suo vano tentativo di riprendere il ducato. Alla caduta di Ludovico il Moro seguirono vendette e uccisioni nei confronti degli alleati del duca: alcuni riuscirono a rifugiarsi nella Serenissima e tra questi vie era anche Francesco Marliani.\nI Marliani conti di Busto Arsizio.\nLa famiglia Marliani non aveva tra i suoi membri solo uomini d'armi, ma anche religiosi, senatori e intellettuali. Tra questi vi era Giovanni Marliani, figlio di Castello e continuatore della linea dei conti di Busto Arsizio. Giovanni era collegiato tra i fisici milanesi e protofisico ducale e, probabilmente proprio per tale incarico ricoperto, ottenne i dazi di Gallarate e della sua pieve. Fu probabilmente questo uno dei primi contatti della famiglia Marliani con il borgo di Busto Arsizio. Giovanni Marliani ebbe un ruolo di spicco nella storia del pensiero del XV secolo, tanto che Leonardo Da Vinci lo cit\u00f2 diverse volte nel suo \"Codice Atlantico\". Giovanni ebbe tre figli: Paolo, Gerolamo e Pietro Antonio, che non riuscirono ad eguagliare l'attivit\u00e0 del padre. \u00c8 invece da ricordare quella di Luigi Marliani, figlio di Daniele, fratello di Giovanni: fu medico e consigliere di Massimiliano I e Carlo V d'Asburgo, di Filippo I di Spagna e di Ludovico il Moro, per il quale ricopr\u00ec il ruolo di fisico ducale. Ma Luigi Marliani non fu solo un grande scienziato: dal 1517 al 1521 (anno della sua morte), fu vescovo della diocesi di Tui e scrisse il saggio \"Oratio contra M. Lutherum\" contro la riforma luterana.\nTra i figli del gi\u00e0 menzionato Giovanni Marliani, vi fu Paolo, che ebbe una cattedra di matematica presso l'Universit\u00e0 di Pavia; fu inoltre giureconsulto e senatore ducale e nel 1495 ottenne da Ludovico il Moro la sostituzione dei dazi di Gallarate con quelli di Varese e l'imbottatto di Borsano, oggi quartiere di Busto Arsizio, cariche che gli vennero confermate nel 1523 da Francesco II Sforza. Il matrimonio con Ippolita Landriani lo inser\u00ec in una delle pi\u00f9 prestigiose famiglie milanesi. Paolo ebbe quattro figli: Giovanni Gerolamo, Giovanni Francesco, Teodosio e Pietro Antonio, dei quali solo l'ultimo ebbe figli che portarono avanti la discendenza.\nPietro Antonio, nato nel 1514, viveva con la moglie Cornelia Rajnoldi (o Rainoldi) a Milano, nei pressi di Porta Nuova. Era un uomo erudito in lettere greche e latine e rivestiva i ruoli di consigliere segreto dello Stato di Milano e di vicario di provvisione. Nel 1545 entr\u00f2 a far parte dei Decurioni del Consiglio generale di Milano, carica che mantenne fino al 1560. L'anno successivo, il 6 dicembre, venne nominato Regio Luogotenente e, nel 1563, primo Presidente Magistrato ordinario. Nel 1568 Pietro Antonio Marliani chiese l'investitura del feudo di Busto Arsizio per poter contestualmente ricevere il titolo di conte, con tutte le positive conseguenze per la sua famiglia. La richiesta fu inizialmente respinta, ma nel 1573 Pietro Antonio rinnov\u00f2 la proposta specificando anche la sua disponibilit\u00e0 a elargire lire imperiali. Lo stesso anno la Camera ducale un elenco di feudi messi all'incanto, e Busto Arsizio era stato inserito tra questi. Pietro Antonio riusc\u00ec dunque ad acquistare il feudo in nome del primogenito Paolo Camillo Marliani, ma dovette spendere pi\u00f9 del previsto: lire imperiali contro le offerte dalla contessa Vistarino a favore del figlio Francesco. Il feudo di Busto Arsizio fu quindi acquisito da Paolo Camillo Marliani, insieme al titolo di conte. Pietro Antonio mor\u00ec nel 1594 e una lapide in sua memoria fu posta nella cappella milanese della famiglia Marliani nella chiesa di Santa Maria delle Grazie.\nQuando Paolo Camillo Marliani ottenne il feudo di Busto Arsizio, ricopriva gi\u00e0 importanti cariche a Milano: era Decurione e Deputato della Veneranda Fabbrica del Duomo. Il giorno dell'investitura a conte giur\u00f2 fedelt\u00e0 al re di Spagna, ma prese possesso del feudo solo il 3 aprile 1573 dopo l'approvazione formale del re. All'investitura del Marliani seguirono, a pi\u00f9 riprese, i giuramenti dei capifamiglia di Busto Arsizio al nuovo conte. Alcuni giuramenti arrivarono addirittura a dicembre del 1573, in quanto la famiglia dei nuovi conti non era ben vista da alcuni esponenti delle principali famiglie del borgo: Girolamo Rasini (la cui famiglia era feudataria di Borsano) e i fratelli Visconti di Busto Arsizio rifiutarono di prestare giuramento e Paolo Camillo intent\u00f2 una causa nei loro confronti che si trascin\u00f2 per oltre dieci anni. Il 15 marzo 1567 nacque il figlio di Paolo Camillo Marliani, avuto con la moglie Giulia Martinengo, in favore del quale abdic\u00f2, probabilmente per ragioni di salute, pochi anni prima della morte.\nLuigi Marliani era laureato in Legge e nel 1590 era Giureconsulto collegiato. All'et\u00e0 di 49 anni, il 12 marzo 1616, spos\u00f2 Antonia Marliani, una lontana cugina che gli diede una figlia: Paola. Successivamente Luigi venne nominato Decurione e mantenne la carica fino alla morte, avvenuta nel 1630. Il 2 ottobre 1624 luigi acquist\u00f2 da Paolo Rasini la dimora che oggi porta il nome di palazzo Marliani-Cicogna a Busto Arsizio. Nel 1628 Luigi Marliani redasse il proprio testamento dove, non avendo avuto figli maschi, dichiar\u00f2 erede il nipote Carlo Marliani, figlio del fratello Francesco. Luigi mor\u00ec a casa della peste del 1630 a Mariano, un possedimento della moglie.\nCarlo Marliani subentr\u00f2 allo zio in qualit\u00e0 di feudatario di Busto Arsizio il 24 giugno 1630. Carlo Marliani \u00e8 probabilmente uno degli esponenti pi\u00f9 noti della famiglia a causa di un fatto accaduto nel 1633: dopo aver scoperto la moglie Antonia della Pusterla in atteggiamenti intimi con Cesare Visconti Borromeo, cosignore di Albizzate, uccise quest'ultimo e fece rinchiudere la moglie fedifraga nel convento di Tradate, dove alla fine dello stesso anno fu uccisa su commissione del marito. Questo fatto spinse la Camera Ducale a bandire Carlo Marliani dal feudo di Busto Arsizio, e lo stesso fu confiscato. Nel 1653 i beni confiscati vennero riconsegnati ai figli di Carlo.\nPaolo Camillo Marliani, primogenito di Carlo nato il 20 novembre 1629, gli successe e divise l'eredit\u00e0 con i fratelli Pietro Antonio e Luigi. Nel 1658 Paolo Camillo spos\u00f2 Anna Airoldi, da cui non ebbe figli. Nel 1674 fu nominato Decurione, carica che mantenne fino alla morte, sopraggiunta il 5 settembre 1689. Gli successe il fratello Pietro Antonio Marliani, nato il 3 maggio 1632, capitano di fanteria e Decurione dal 1684 al 1696. Prest\u00f2 il giuramento di fedelt\u00e0 come conte di Busto Arsizio nel 1701, mantenendo la carica per soli sette anni fino alla morte avvenuta il 30 luglio 1708. Dei due figli di Pietro Antonio, fu Giovanni Raimondo il successore nella carica di conte di Busto Arsizio. Era Decurione dal 1696, carica che mantenne fino al 1734, e fu Giudice delle vettovaglie dal 1708 al 1715. Nel 1699 spos\u00f2 Anna Maddalena, esponente di una delle pi\u00f9 importanti famiglie milanesi, i Cavazzi della Somaglia. Giovanni Raimondo Marliani mor\u00ec il 19 luglio 1740. Il suo successore fu il primogenito Carlo Marliani, che a Busto Arsizio fu Giudice delle vettovaglie dal 1725 al 1735, Giudice delle strade dal 1746 al 1748, Rettore del Pio Luogo della Misericordia negli anni 1740, 1762 e 1766 e nel 9 febbraio 1734 venne nominato Decurione per rinuncia del padre. Carlo spos\u00f2 in prime nozze Lavinia Natta, figlia del marchese Giacomo d'Alfano, dalla quale non ebbe figli. Nel 1739 convol\u00f2 a seconde nozze con Maria Busca, figlia del marchese Lodovico, dalla quale ebbe tre figlie femmine. Carlo mor\u00ec nel 1768 e, non avendo avuto discendenza maschile, il feudo di Busto Arsizio pass\u00f2 al fratello Paolo Camillo Marliani, il quale mantenne la carica per dieci anni, fino alla morte sopraggiunta nel 1778.\nPaolo Camillo non ebbe figli e fu dunque l'ultimo membro della famiglia Marliani a ricoprire la carica di conte di Busto Arsizio. Il titolo pass\u00f2 infatti a Giuseppe Gambarana, figlio di Anna Marliani (primogenita di Carlo) e Gerolamo Gambarana, il quale assunse il nuovo stemma gentilizio risultato della fusione degli stemmi dei Marliani e dei Gambarana. Giuseppe mor\u00ec nel 1823 senza figli: fu l'ultimo conte di Busto Arsizio."}
{"id": "8226154", "revid": "73843", "url": "https://it.wikipedia.org/wiki?curid=8226154", "title": "Lebanese Football League 1987-1988", "text": ""}
{"id": "8226156", "revid": "1318658", "url": "https://it.wikipedia.org/wiki?curid=8226156", "title": "Elmetto mark 7", "text": " \nLelmetto Mk 7 era un elmetto da combattimento di tipo generale delle forze armate britanniche, fornito da NP Aerospace. Era conosciuto ufficialmente come \"casco da combattimento Mark 7 GS\" (General Service). Il casco Mk 7 fu introdotto nel giugno 2009, sostituendo il precedente casco Mk 6A e il casco Mk 6, introdotti rispettivamente nel 2005 e nel 1982. Il nuovo casco offriva la stessa protezione balistica del casco Mk6A, ma la sua nuova forma consentiva a un soldato di sdraiarsi e sparare dritto, senza che il bordo posteriore urtasse nella sua armatura e il bordo anteriore si rovesciasse sugli occhi. Il casco Mk 7 era pi\u00f9 leggero del suo predecessore - 1\u00a0kg invece di 1,5\u00a0kg per il casco Mark 6 - e aveva una cinghia per il mento migliore per la stabilit\u00e0. Fu prodotto in un nuovo colore: marrone chiaro, a differenza del Mk 6A in nero e del Mk 6 in oliva. \u00c8 stato adottato per l'uso in Afghanistan.\nLa protezione balistica era misurata con V50 e per Mk 7 era di circa 650\u00a0m/s (V50 \u00e8 la velocit\u00e0 media di penetrazione: a questa velocit\u00e0, si prevede che penetri la met\u00e0 (50%) dei proiettili.) Il casco Mk 7 \u00e8 stato sostituito dal casco Revision Military Batlskin Cobra Plus come parte del programma Virtus."}
{"id": "8226158", "revid": "123650655", "url": "https://it.wikipedia.org/wiki?curid=8226158", "title": "Henna-Riikka Honkanen", "text": "Carriera.\nClub.\nHonkanen si avvicina al calcio gi\u00e0 da giovanissima, iniziando a giocare nel Klubi-36, squadra di Iisalmi, appena a nord di Kuopio, dall'et\u00e0 di 7 anni. Dopo aver giocato a livello giovanile, nel 2010 fa ritorno nella natia Kuopio, unendosi al e dove, inserita in rosa con la prima squadra, fa il suo esordio in Naisten Liiga, primo livello del campionato finlandese, a soli 15 anni. Dopo un'altra stagione al Kuopion Mimmifutis, tra il 2012 e il 2014 indossa la maglia del , subendo un grave infortunio nella sua ultima stagione di appartenenza che la costringe a un'operazione al ginocchio e per un lungo periodo la tiene lontana dal terreno di gioco.\nNel 2016, dopo essersi trasferita al riprende l'attivit\u00e0 agonistica, disputando la Naisten Ykk\u00f6nen, il livello cadetto del campionato nazionale, contribuendo a ottenere la promozione in Naisten Liiga a fine stagione. Nei tre campionati che seguirono Honkanen e compagne riuscirono sempre a ottenere la salvezza, con quello 2019 che vede l'attaccante finlandese ottenere il secondo posto nella classifica delle marcatrici del torneo.\nA campionato concluso Honkanen coglie l'occasione per giocare il suo primo campionato all'estero, sottoscrivendo un contratto con il per disputare la seconda parte della stagione 2019-2020 nel campionato italiano. Con la squadra barese esordisce in Serie A il 23 novembre, alla 7\u00aa giornata di campionato, nella vittoria esterna per 3-1 sull', andando a rete un paio di mesi pi\u00f9 tardi, siglando la rete che riporta in parit\u00e0 l'incontro con il alla 14\u00aa giornata. L'esperienza italiana si conclude con la sospensione delle attivit\u00e0 sportive a causa delle restrizioni dovute alla pandemia di COVID-19, con la classifica finale che premia la Pink con la salvezza.\nDopo il suo ritorno in patria, libera da vincoli contrattuali disputa dall'agosto di quell'anno la seconda parte di campionato indossando nuovamente la maglia dello JyPK e grazie al suo apporto in fase realizzativa, per lei 8 reti su 11 incontri, riesce a evitare alla sua squadra la retrocessione in Naiste Ykk\u00f6nen.\nPer la stagione 2021 decide nuovamente di tornare all'estero, firmando con le svedesi dell' nella loro stagione di ritorno in Elitettan. Trascina la sua nuova squadra con 20 reti su 23 incontri di campionato, migliore realizzatrice del torneo, riuscendo a far tornare l'Ume\u00e5 IK in Damallsvenskan dopo un solo anno di cadetteria.\nNazionale.\nHonkanen inizia a essere convocata dalla Federazione calcistica della Finlandia (SPL/FBF) per vestire la maglia della formazione Under-17 in occasione delle qualificazioni all'edizione 2011 dell'Europeo di categoria. Il tecnico Jarmo Matikainen la impiega nei soli tre incontri della prima fase, facendo il suo esordio il 25 settembre 2010 nell'incontro vinto 8-0 sulle pari et\u00e0 del e dove \u00e8 autrice di una tripletta."}
{"id": "8226161", "revid": "73843", "url": "https://it.wikipedia.org/wiki?curid=8226161", "title": "Lebanese Football League 2011-2012", "text": ""}
{"id": "8226162", "revid": "767487", "url": "https://it.wikipedia.org/wiki?curid=8226162", "title": "Tradita a morte", "text": "Tradita a morte \u00e8 un film italiano del 1989 diretto da Pasquale Fanetti.\nTrama.\nEmanuelle \u00e8 una donna estremamente insoddisfatta del proprio matrimonio anche perch\u00e9 non ha mai avuto grande fortuna con gli uomini. Un giorno per\u00f2 riuscir\u00e0 a trovare soddisfazione e appagamento tra le braccia di una donna.\nDistribuzione.\nL'opera \u00e8 stata vietata ai minori di 14 anni."}
{"id": "8226165", "revid": "1664282", "url": "https://it.wikipedia.org/wiki?curid=8226165", "title": "Lady Emanuelle", "text": ""}
{"id": "8226166", "revid": "92723", "url": "https://it.wikipedia.org/wiki?curid=8226166", "title": "Diocesi di Qui Nh\u01a1n", "text": ""}
{"id": "8226167", "revid": "73843", "url": "https://it.wikipedia.org/wiki?curid=8226167", "title": "Lebanese Football League 2012-2013", "text": ""}
{"id": "8226169", "revid": "124588376", "url": "https://it.wikipedia.org/wiki?curid=8226169", "title": "Eduardo Nascimento", "text": "Rappresent\u00f2 il Portogallo all'Eurovision Song Contest 1967 con il brano \"O vento mudou\", classificandosi al 12\u00ba posto.\nBiografia.\nNato a Luanda, all'epoca dell'Angola portoghese, fond\u00f2 nel 1962 con altri quattro musicisti la band Os Rocks, che in Portogallo prese parte a diversi festival, pubblicando il primo EP, \"Wish I May\", nel 1966.\nNel 1967 Nascimento gareggi\u00f2 come solista al Festival da Can\u00e7\u00e3o, vincendo la manifestazione grazie al brano \"O vento mudou\". Con esso rappresent\u00f2 anche il Portogallo all'Eurovision Song Contest 1967, piazzandosi 12\u00ba: fu il primo cantante nero maschio nella storia della kermesse (era stato preceduto soltanto da una donna, la surinamese Milly Scott, in gara per i Paesi Bassi nell'edizione dell'anno prima). Con gli Os Rocks pubblic\u00f2 un secondo EP, \"Don't Blame Me\", tornando quindi nel 1969 in Angola, dove non prosegu\u00ec la carriera musicale dopo lo scioglimento della band, anche se nel 1996 fu coinvolto insieme ad altri artisti nell'incisione di un album intitolato \"Borboleta brasileira\".\nNei primi mesi del 2019 si esib\u00ec come ospite al Festival da Can\u00e7\u00e3o. Nascimento mor\u00ec a Lisbona il 22 novembre dello stesso anno, dopo una lunga malattia."}
{"id": "8226176", "revid": "767487", "url": "https://it.wikipedia.org/wiki?curid=8226176", "title": "Emma.", "text": "Emma. \u00e8 un film del 2020 diretto da Autumn de Wilde.\nLa pellicola \u00e8 un adattamento cinematografico dell'omonimo romanzo di Jane Austen del 1815, e sono presenti tra i protagonisti Anya Taylor-Joy, Johnny Flynn, Josh O'Connor, Callum Turner, Mia Goth, Miranda Hart, e Bill Nighy.\nTrama.\nDurante l'era della reggenza britannica, la ricca Emma Woodhouse cerca una nuova amica dopo il matrimonio di Miss Taylor, diventata quindi signora Weston. Incontra Harriet Smith, una ragazza di cui non si conosce la vera identit\u00e0 dei genitori ma che \u00e8 stata comunque educata nel lusso e nella nobilt\u00e0; Emma suppone sia la figlia non riconosciuta di un gentiluomo. Emma scopre che il signor Robert Martin, un contadino del cognato di sua sorella, il signor Knightley, ha chiesto ad Harriet di sposarla. Sebbene affermi di non voler interferire nella sua scelta, riesce indirettamente a far rifiutare la proposta ad Harriet. Emma crede che il signor Elton sia innamorato dell'amica e la incoraggia a rivolgere le sue attenzioni su di lui.\nA Natale vengono a far visita la sorella di Emma e suo marito, fratello del signor Knightley. Dopo una cena con i Weston, Emma si ritrova sola in una carrozza con il signor Elton, che dichiara il suo amore per lei. La ragazza lo rifiuta prontamente e l'uomo scompare per sei settimane, tornando in seguito con una moglie. Arrivano due membri molto discussi dalla cerchia sociale di Emma: Jane Fairfax, nipote della signora Bates, e Frank Churchill, figlio del signor Weston dal suo primo matrimonio. Cresce la gelosia di Emma nei confronti di Jane ma rimane affascinata da Frank.\nL'arrivo di Frank spinge i Weston ad organizzare un ballo, durante il quale il signor Elton si rifiuta di ballare con Harriet, mettendola in grande imbarazzo spezzato dal signor Knightley, che le chiede di ballare. Successivamente l'uomo balla anche con Emma, accendendo dei sentimenti tra di loro. La ragazza se ne va prima che il signor Knightley possa parlare ma lui si reca a casa sua. I due vengono tuttavia interrotti da Frank, che ha salvato Harriet dopo essere stata assalita. Harriet rivela ad Emma di essersi nuovamente innamorata e la ragazza suppone lo sia di Frank. Riesce quindi a far trascorrere pi\u00f9 tempo insieme tra Harriet e Frank; al contempo cerca di ricevere maggiori attenzioni da parte del signor Knightley, rimanendo sorpresa quando viene ignorata.\nDurante un picnic con numerosi nobili Frank li esorta ad organizzare un gioco per interrompere la noiosa atmosfera e far divertire Emma. Quest'ultima inconsciamente insulta la signora Bates per la sua ingenuit\u00e0 e il picnic si interrompe frettolosamente. Il signor Knightley rimprovera la ragazza per il suo comportamento, e quando lei prova a scusarsi con la signora Bates questa accetta le sue scuse come se nulla fosse successo.\nLa ricca zia di Frank muore improvvisamente e rischia quindi di perdere il suo stato da nobile, ma i Weston rivelano che era stato segretamente fidanzato con Jane Fairfax da molti mesi e aspettava solo il decesso della zia, contraria alla loro unione. Emma, preoccupata per Harriet, le comunica la notizia ma lei chiarisce non di essere innamorata di Frank ma del signor Knightley, pur rendendosi conto che lo sono entrambe.\nIl signor Knightley dichiara il suo amore per Emma e le chiede di sposarlo. La ragazza, inizialmente felice, comincia a sanguinare dal naso al pensiero della reazione di Harriet. Si intromette per un'ultima volta nelle vicende amorose dell'amica, offrendo al signor Martin un ritratto di Harriet da lei stessa realizzato. Harriet dice ad Emma di aver accettato la proposta di matrimonio del signor Martin e che suo padre le ha rivelato, ora che \u00e8 maggiorenne, che non \u00e8 un nobile, ma un commerciante di galosce. Emma si congratula con Harriet e la invita a casa sua.\nLa ragazza \u00e8 molto innamorata del signor Knightley ma \u00e8 angosciata al pensiero di dover lasciare da solo suo padre. Il signor Knightley le chiede quindi di trasferirsi da loro e i due si sposano.\nProduzione.\nNell'ottobre 2018 \u00e8 stato annunciato un adattamento cinematografico del romanzo, insieme al coinvolgimento dell\u2019attrice Anya Taylor-Joy e della regista Autumn de Wilde. A dicembre 2018 Johnny Flynn \u00e8 entrato a far parte del cast. Nel marzo 2019 Bill Nighy, Mia Goth, Josh O'Connor, Callum Turner, Miranda Hart, Rupert Graves Gemma Whelan, Amber Anderson e Tanya Reynolds si sono uniti al cast del film. Le riprese sono iniziate nel marzo 2019.\nPromozione.\nIl 22 novembre 2019 \u00e8 stato diffuso online il primo trailer in lingua originale insieme al poster ufficiale.\nDistribuzione.\nIl film \u00e8 stato distribuito nel Regno Unito il 14 febbraio 2020 e negli Stati Uniti d'America il 21 febbraio successivo. Inizialmente previsto per l'11 giugno 2020, in Italia il film \u00e8 stato distribuito il 19 marzo 2020 in formato digitale a causa dell'emergenza coronavirus.\nAccoglienza.\nIncassi.\nAl 17 marzo 2020, \"Emma.\" ha incassato 10,1 milioni di dollari negli Stati Uniti e Canada, e 15,1 milioni di dollari nel resto del mondo, per un totale di 25,2 milioni.\nCritica.\nSull'aggregatore di recensioni Rotten Tomatoes \"Emma.\" possiede un tasso di approvazione dell'86% basato su 214 recensioni, con un voto medio di 7,9 su 10. La critica del sito sostiene che \u00abaltri adattamenti potrebbero aver fatto un lavoro migliore nel catturare lo spirito classico del materiale originale, ma i fan di Jane Austen dovrebbero trovare una corrispondenza solida in questo \"Emma.\"\u00bb."}
{"id": "8226187", "revid": "439868", "url": "https://it.wikipedia.org/wiki?curid=8226187", "title": "Chiesa di San Giacomo Maggiore (Tre Ville)", "text": "La chiesa di San Giacomo Maggiore \u00e8 una chiesa sussidiaria di Irone, frazione di Tre Ville in Trentino. Fa parte dell'ex-decanato di Tione dell' arcidiocesi di Trento e risale al XIII secolo.\nStoria.\nLa cappella intitolata a San Giacomo nella localit\u00e0 di Irone era inizialmente dedicata a San Filippo e a San Giacomo Minore ed era sussidiaria dalla pieve di Tione. Viene citata una prima volta nel 1537 in occasione di una visita del cardinale Bernardo Clesio ma \u00e8 quasi sicuramente stata fondata in un periodo molto anteriore, cio\u00e8 nel XIII secolo.\nDescrizione.\nIl piccolo edificio sacro \u00e8 in posizione distaccata rispetto all'antico nucleo storico di Irone. La facciata \u00e8 semplice a due spioventi con una parte del tetto che sporge in funzione di tettoia. Il portale \u00e8 incorniciato e si raggiunge da una breve scala. Nell'interno \u00e8 presente una sola navata a pianta quasi quadrata. L'abside \u00e8 leggermente elevata. \nNel 1969 la piccola chiesa \u00e8 stata danneggiata durante un furto, e sono state asportate le statue che ornavano l'altare."}
{"id": "8226189", "revid": "92723", "url": "https://it.wikipedia.org/wiki?curid=8226189", "title": "Diocesi di Phan Thi\u00eat", "text": ""}
{"id": "8226190", "revid": "1543377", "url": "https://it.wikipedia.org/wiki?curid=8226190", "title": "Targaryendraconia", "text": "I Targaryendraconia sono un \"clade\" estinto di pterosauri ornithocheiromorphi vissuti nel Cretaceo inferiore, circa 132-94 milioni di anni fa (Hauteriviano-Cenomaniano), in Europa, Nord America, Sudamerica ed Australia.\nClassificazione.\nDi seguito \u00e8 riportato un cladogramma che segue una topologia di P\u00eagas \"et al.\" (2019). Nelle sue analisi, P\u00eagas \"et al.\" hanno recuperato Targaryendraconia come sister taxon di Anhangueria all'interno del gruppo pi\u00f9 inclusivo di Ornithocheirae."}
{"id": "8226191", "revid": "92723", "url": "https://it.wikipedia.org/wiki?curid=8226191", "title": "Diocesi di C\u00e2n Tho", "text": ""}
{"id": "8226193", "revid": "73843", "url": "https://it.wikipedia.org/wiki?curid=8226193", "title": "Lebanese Football League 2019-2020", "text": ""}
{"id": "8226194", "revid": "93556", "url": "https://it.wikipedia.org/wiki?curid=8226194", "title": "Els Borst", "text": "Biografia.\nStudi e professionista medico.\nHa studiato medicina ad Amsterdam nell'omonima universit\u00e0 dal 1950 al 1958. Negli anni dal 1958 al 1965 si specializza nei campi della pediatria e dell'immunoematologia e lavorando come assistente medico. Dal 1965 al 1969 \u00e8 stata assistente di ricerca all'Universit\u00e0 di Utrecht. Ha poi lavorato presso la Banca del sangue del Academic Teaching Hospital di Utrecht, dove \u00e8 stata direttore medico dal 1975 al 1986. Dal 1986 al 1994 \u00e8 stata vicepresidente del Consiglio sanitario olandese.\nAttivit\u00e0 politica.\nBorst-Eilers \u00e8 stata membro dei Democratici 66 (D66) dal 1968. Quando il suo partito form\u00f2 un governo di coalizione con il PvdA e il VVD nel 1994, fu nominata Ministro della Salute. Ha guidato i D66 come candidato di spicco alle elezioni legislative del 1998, ha rinunciato dopo la cattiva prestazione dei D66 (perdita di dieci seggi) alla presidenza del gruppo e a un altro ruolo di leader nel partito, ma fu disponibile per un secondo mandato come ministro e fu anche vice primo ministro fino al luglio 2002.\nDurante il suo mandato di otto anni, nei Paesi Bassi sono state discusse questioni etiche mediche di base, tra cui l'eutanasia e la ricerca sugli embrioni. Sotto la sua egida, fu introdotta una legge che a certe condizioni non criminalizzava pi\u00f9 l'eutanasia. Questo le ha portato una grande ostilit\u00e0. Sebbene le sia stato attribuito un elevato livello di competenza, la sua amministrazione non \u00e8 stata indiscussa e ha dovuto affrontare due volte un voto di sfiducia. La sua carriera politica attiva termin\u00f2 dopo le elezioni legislative del 2002, quando la coalizione dei socialdemocratici, dei liberali di sinistra e di destra fu interrotta.\nMorte.\nEls Borst \u00e8 stata trovata morta nel garage della sua casa di Bilthoven l'8 febbraio 2014 da due amici intimi. Cinque giorni dopo, la procura ha annunciato che la sua indagine ha concluso che la morte \"era probabilmente dovuta a un'azione criminale\". Due anni dopo, il 4 febbraio 2016, uno squilibrato noto alla polizia, gi\u00e0 detenuto in carcere per aver ucciso sua sorella, confessa di averla uccisa perch\u00e9 ha fatto votare la legge che legalizza l'eutanasia. Dice di essere stato incaricato di una \"missione divina\" per difendere i valori cristiani quando era bambino. Sebbene il leader politico Alexander Pechtold dichiari che \"i suoi peggiori timori sono confermati\" e che \"Els Borst \u00e8 stata uccisa a causa del suo lavoro a favore dell'eutanasia\", la procura e l'avvocato dell'indagato affermano di non credere all'assassinio politico. A causa della follia causata da malattie mentali, l'autore \u00e8 stato imprigionato in una struttura psichiatrica obbligatoria nel 2016.\nVita privata.\nSposata con Jan Borst dal 1960 e con tre figli, nel 1988 rimane vedeva. Suo cognato Piet Borst \u00e8 professore emerito di Biochimica Clinica e Biologia Molecolare all'Universit\u00e0 di Amsterdam."}
{"id": "8226196", "revid": "62004", "url": "https://it.wikipedia.org/wiki?curid=8226196", "title": "Binche-Chimay-Binche 2019", "text": "La Binche-Tournai-Binche 2019, precedentemente denominata \"M\u00e9morial Frank Vandenbroucke\", trentaduesima edizione della corsa e valida come evento dell'UCI Europe Tour 2019 categoria 1.1, si svolse l'8 ottobre 2019, su un percorso di 198,6\u00a0km, con partenza ed arrivo a Binche in Belgio. Fu vinta dal belga Tom Van Asbroeck, al traguardo con il tempo di 4h32'37\" alla media di 43,71\u00a0km/h, precedendo il belga Oliver Naesen e l'olandese Jos van Emden terzo.\nPartenza con 144 ciclisti, dei quali 81 portarono a termine la gara."}
{"id": "8226197", "revid": "1310927", "url": "https://it.wikipedia.org/wiki?curid=8226197", "title": "Imanol Iriberri", "text": "Carriera.\nHa giocato nella massima serie dei campionati paraguaiano, colombiano, ecuadoriano, boliviano, portoghese ed azero."}
{"id": "8226198", "revid": "599013", "url": "https://it.wikipedia.org/wiki?curid=8226198", "title": "ESIM", "text": "Nella telefonia mobile l'eSIM o e-SIM (embedded subscriber identity module) \u00e8 un metodo d'accesso ai servizi dati e di telefonia cellulare. A differenza di una carta SIM tradizionale, di cui rappresenta un'alternativa, questa \u00e8 un circuito integrato che su cui \u00e8 montata e permette a un dispositivo di potersi registrare e accedere alle reti mobili.\nStoria.\nIn Italia.\nIn Italia le prime e-SIM sono entrate in commercio nel 2019.\nCaratteristiche.\nEssa rappresenta la versione virtuale della SIM, integrata direttamente nel dispositivo senza alcun supporto fisico. Per attivarla basta far leggere allo smartphone un codice QR. \nFornisce la stessa interfaccia elettrica delle schede SIM full size, 2FF, 3FF e 4FF. Il formato eSIM \u00e8 comunemente designato come MFF2. Nelle applicazioni machine-to-machine (M2M) in cui non \u00e8 necessario cambiare la scheda SIM, questo evita il requisito di un connettore, migliorandone l'affidabilit\u00e0 e la sicurezza rispetto ai guasti fisici/meccanici."}
{"id": "8226199", "revid": "22356", "url": "https://it.wikipedia.org/wiki?curid=8226199", "title": "Umzantsia amazana", "text": "Umzantsia amazana \u00e8 un tetrapode estinto, di incerta collocazione sistematica. Visse nel Devoniano superiore (Famenniano, circa 360 milioni di anni fa) e i suoi resti fossili sono stati ritrovati in Sudafrica.\nDescrizione.\nI resti di questo animale sono molto incompleti, e non \u00e8 quindi possibile ricostruirne fedelmente l'aspetto. Era probabilmente un tetrapode arcaico simile a \"Ichthyostega\" o \"Acanthostega\", dal momento che alcune sue caratteristiche sono assimilabili a quelle di altri tetrapodi devoniani. Il cleitro si assottigliava anteroventralmente in una punta e portava una singola base per l'inserzione dello scapolarcoracoide, che si estendeva lungo il processo anteroventrale, formava un picco dorsale a forma di V per poi terminare posteriormente in una sporgenza. L'osso iugale si estendeva anteriormente fino all'orbita ed era in contatto con il prefrontale. Rispetto ad altri tetrapodi basali vi erano alcune differenze, tra le quali la pi\u00f9 rilevante era la presenza di notevoli ornamentazioni per quasi tutta la superficie del cleitro; la scapola era priva di cresta scapolare, ed era presente un preopercolo. \nTra le autapomorfie di \"Umzantsia\" si ricordano la presenza di un'estensione posterodorsale semicircolare sulla cresta del cleitro, e nella particolare ornamentazione costituita da \"ondine\" parallele e sottili. L'osso iugale possedeva un margine orbitale molto corto ed era sprovvisto di un processo postorbitale distinto. L'infradentale pi\u00f9 anteriore (\"spleniale\") era molto pi\u00f9 lungo degli altri.\nClassificazione e importanza dei fossili.\n\"Umzantsia amazana\" venne descritto per la prima volta nel 2018, sulla base di resti fossili ritrovati nei pressi di Grahamstown in Sudafrica, in terreni risalenti alla fine del Famenniano. Un altro tetrapode arcaico rinvenuto nella stessa zona \u00e8 \"Tutusius\". \nNon \u00e8 chiaro quale fosse la posizione filogenetica di \"Umzantsia\", ma l'importanza di questi resti fossili risiede nel fatto che, fino alla descrizione di questi resti, i tetrapodi del Devoniano erano noti tutti da una regione tropicale o subtropicale, e quasi tutti provenivano dalla Laurussia, un antico continente che incorporava Europa, Groenlandia e Nordamerica. Il Sudafrica, nel Famenniano, faceva parte del circolo polare antartico; la scoperta di \"Tutusius\" e di \"Umzantsia\", quindi, dimostra che i tetrapodi devoniani non erano confinati ad ambienti caldi e suggerisce che questi animali possano aver avuto una distribuzione globale. "}
{"id": "8226200", "revid": "22356", "url": "https://it.wikipedia.org/wiki?curid=8226200", "title": "Umzantsia", "text": ""}
{"id": "8226203", "revid": "92723", "url": "https://it.wikipedia.org/wiki?curid=8226203", "title": "Diocesi di Vinh Long", "text": ""}
{"id": "8226205", "revid": "729019", "url": "https://it.wikipedia.org/wiki?curid=8226205", "title": "John Elphinstone", "text": "Ufficiale della marina britannica, lavor\u00f2 a stretto contatto con la marina imperiale russa dal 1770, con l'approvazione dell'ammiragliato, guidando parte delle riforme volute dalla zarina Caterina II. Assieme allo scozzese Samuel Greig ed all'ammiraglio sir Charles Knowles, Elphinstone fu un membro dello staff navale del conte Aleksej Grigor'evi\u010d Orlov-\u010cesmenskij il quale, mancando di adeguata esperienza navale, si affid\u00f2 agli ammiragli inglesi per dare il via alle prime operazioni russe contro l'Impero ottomano.\nBiografia.\nI primi anni e l'inizio della carriera.\nNato a Lopness, presso l'isola di Sanday, nelle isole Orcadi, John era figlio di John Elphinstone e di sua moglie Anne Williams. Ancora giovanissimo ader\u00ec alla Royal Navy.\nVenne promosso comandante della nave incendiaria \"HMS Salamander\" nel 1757, prestando servizio sotto il commodoro Richard Howe nella sua campagna del 1758 contro i porti francesi del Canale della Manica. Durante uno di questi attacchi venne catturato dai francesi.\nDopo il suo rilascio nel 1759 venne promosso capitano della \"HMS Eurus\" (20 cannoni) e prese parte alla presa di Quebec. Nel 1761 ottenne il comando della \"HMS Richmond\" sino alla sua cattura e successiva distruzione da parte della nave francese \"F\u00e9licit\u00e9\" presso Scheveningen. Sul finire di quello stesso anno Elphinstone cattur\u00f2 due navi di pirati francesi. Nel 1762 la \"Richmond\" salp\u00f2 verso le Indie Occidentali ed Elphinstone venne incaricato dei trasporti di servizio durante l'assedio dell'Avana. Nell'operazione cattur\u00f2 la nave spagnola \"Infanta\" (70 cannoni).\nAlla fine del 1763 ottenne il comando della nave guardia \"HMS Firm\" di stanza a Plymouth, comandandola per i tre anni successivi.\nAl servizio della Russia.\nCaterina II di Russia, nel solco della sua volont\u00e0 di riformare la Russia dell'epoca come gi\u00e0 in precedenza aveva fatto Pietro il Grande, chiese al governo inglese di cui era alleata tramite l'ambasciatore britannico a San Pietroburgo, il tenente generale Charles Cathcart, IX lord Cathcart, se fosse stato possibile distaccare alcuni ammiragli per riformare la marina di stato russa.\nDall'estate del 1769 iniziarono a giungere dall'Inghilterra alcuni uomini d'esperienza, tra cui Elphinstone, recentemente promosso contrammiraglio, per andare a costituire un entourage adatto. Nel 1770 fu proprio Elphinstone a condurre uno squadrone dal Baltico al Mediterraneo per prendere parte alla guerra contro i turchi. Prese parte dapprima alla Battaglia di Nauplia (1770), poi a quella di Chio ed infine alla sconfitta della flotta ottomana nella battaglia di Cesme. Egli, ad ogni modo, non riusc\u00ec mai a legare coi suoi superiori della marina imperiale russa, ed in particolare col conte Aleksej Grigor'evi\u010d Orlov, il quale non sopportava che dei militari esterni fossero venuti in Russia ad insegnargli il mestiere. Elphinstone decise quindi di abbandonare il servizio alla Russia nel luglio del 1771.\nJohn Elphinstone ritorn\u00f2 in patria e riprese servizio presso la Royal Navy, a bordo della \"HMS Magnificent\" (74 cannoni) e si imbarc\u00f2 con l'ammiraglio Sir George Rodney per la campagna del 1779-80 nelle Indie occidentali, combattendo nella Battaglia di Capo San Vincenzo (1780).\nMor\u00ec a Londra, nella sua abitazione di Broad Street, nel 1785.\nMatrimonio e figli.\nJohn Elphinstone spos\u00f2 Amelia Warburton nel 1750, dalla quale ebbe sei figli maschi e quattro femmine, tra cui:"}
{"id": "8226207", "revid": "22475", "url": "https://it.wikipedia.org/wiki?curid=8226207", "title": "No. 1435 Flight RAF", "text": "Il No. 1435 Flight RAF \u00e8 una unit\u00e0 della Royal Air Force basata a tutto il 2019 sull'aeroporto di RAF Mount Pleasant nelle isole Falkland.\nLe origini del reparto.\nIl reparto nacque a Malta nel 1940, all'inizio della seconda guerra mondiale, quando sembrava che l'isola dovesse essere invasa dalle truppe italiane. Secondo un mito creato da un giornale maltese, nella stiva di una nave vennero trovati tre biplani Gloster Gladiator smontati e riposti in casse di trasporto, destinati all'Egitto. Questi vennero frettolosamente montati, denominati Faith, Hope and Charity (Fede, Speranza e Carit\u00e0), e destinati alla difesa aerea dell'isola. In realt\u00e0 lo \"Hal Far Fighter Flight\" era formato da diversi \"Gladiator\" alcuni dei quali usati per serbatoio di pezzi di ricambio, e divenne poi il nucleo del 1435 Flight, che prese per stemma araldico la Croce di Malta.\nRicostituzione alle Falkland.\nDOpo la conclusione della Guerra delle Falkland, quattro McDonnell Douglas F-4 Phantom II della RAF vennero basati sull'aeroporto di Mount Pleasant appena costruito per la difesa aerea, e denominati \"Faith\", \"Hope\", \"Charity\" e \"Desperation\". Questi vennero poi sostituiti dapprima da Panavia Tornado, che ne riassunsero i nomi, e poi da Eurofighter Typhoon, non \"battezzati\".\nVelivoli operati.\nVelivoli in forza nel tempo al No. 1435 Flight."}
{"id": "8226209", "revid": "729019", "url": "https://it.wikipedia.org/wiki?curid=8226209", "title": "Alberto Pallavicino", "text": "Biografia.\nSoprannominato \"il Greco\", forse per aver partecipato alla prima crociata, era figlio di Oberto I.\nNel 1136 conferm\u00f2 una donazione fatta dal padre del monastero di Santa Maria della Colomba.\nMor\u00ec presuminilmente a Genova o contro i Saraceni d'Africa, combattuti dai genovesi.\nDiscendenza.\nAlberto ebbe un figlio:"}
{"id": "8226211", "revid": "92723", "url": "https://it.wikipedia.org/wiki?curid=8226211", "title": "Diocesi di Ban M\u00ea Thu\u00f4t", "text": ""}
{"id": "8226212", "revid": "2219548", "url": "https://it.wikipedia.org/wiki?curid=8226212", "title": "Clan Polverino", "text": "Il clan Polverino \u00e8 un sodalizio camorristico operante sul territorio del comune di Marano di Napoli. Il clan \u00e8 presente anche a Villaricca, Quarto, Pozzuoli, Qualiano e nel quartiere Camaldoli di Napoli (area di origine della famiglia Polverino). L'organizzazione \u00e8 attiva anche in Spagna, in particolare a Barcellona, Malaga e Alicante. Secondo gli inquirenti, i Polverino sono i successori del clan Nuvoletta.\nStoria.\nL'organizzazione \u00e8 stata fondata da Giuseppe Polverino, detto \"Peppe 'o barone\", negli anni 1990.\nIl clan, che \u00e8 stato fondato come costola del clan Nuvoletta, \u00e8 diventato col tempo indipendente e tra i pi\u00f9 potenti. Erano gli anni 1990 e i Nuvoletta erano allo sbando a causa delle inchieste della magistratura e degli arresti dei capi e dei affiliati, e \u00e8 in questo momento, secondo gli inquirenti, che Polverino ha la possibilit\u00e0 di fare il salto di qualit\u00e0, organizzando un summit a Marano, a cui parteciparono gli esponenti di numerosi clan della citt\u00e0, ma anche i referenti dei Nuvoletta. In questo summit si concorda che gli affiliati ai Nuvoletta potevano scegliere se passare dalla parte del nuovo clan, oppure fare affari in autonomia ma sempre concordandoli con Polverino, cos\u00ec, diversi membri degli Orlando, famiglia storicamente legata ai Nuvoletta, hanno scelto di diventare autonomi, mentre le famiglie Simioli e Ruggiero decisero di unirsi al nuovo clan.\nGiuseppe Polverino \u00e8 stato soprannominato re dell'hashish, perch\u00e9 detiene il monopolio dell'importazione della sostanza dal Marocco in Italia via Spagna, diventando il maggiore broker internazionale dello stupefacente marrone. \nSecondo uno dei pentiti del clan, Domenico Verde, l'organizzazione aveva il monopolio del commercio dell'hashish dal 1992 al 2009. L'hashish era coltivato nella regione di Ketama in Marocco e all'inizio arrivava a dorso dei muli, ma in seguito fu modernizzato e accessibile su camion e auto.\nSecondo gli inquirenti, Polverino ha una grande capacit\u00e0 imprenditoriale, investendo nel settore turistico-alberghiero in Italia e in Spagna. Amante del poker, delle donne e della bella vita, la sua fortuna personale \u00e8 di oltre 1 miliardo di euro.\nSecondo le indagini in Spagna, il clan Polverino \u00e8 stato il pi\u00f9 potente che \u00e8 stato attivo nel paese, a causa del numero di persone che aveva installato e a causa del potenziale della sua struttura. Tra le citt\u00e0 spagnole con infiltrazione dei Polverino, c'erano anche Almer\u00eda, Cadice e Tarragona. Polverino \u00e8 stato arrestato il 6 marzo 2012 in un appartamento di Jerez de la Frontera e estradato in Italia dopo due mesi.\nDopo l'arresto di Polverino, Giuseppe Simioli aveva preso le redini del sodalizio, ma \u00e8 stato arrestato nel luglio 2017 per associazione mafiosa e traffico di droga e armi. Simioli, nato in una famiglia benestante, tra le pi\u00f9 note della citt\u00e0 di Marano, fin da giovanissimo si affilia al clan e con poco pi\u00f9 che ventenne \u00e8 gi\u00e0 un affiliato di primo livello. \u00c8 allora che inizia a gestire per conto dei Polverino il florido mercato delle estorsioni, diventando pi\u00f9 in futuro il braccio destro del boss.\nFatti recenti.\nIl 30 maggio 2019 \u00e8 stato arrestato nel Marocco, Raffaelle Vallefuoco, l'ultimo boss di quello che resta dell'organizzazione ancora attiva in Spagna. Vallefuoco era inserito nell'elenco dei latitanti pi\u00f9 ricercati dalla Guardia Civil.\nIl 11 dicembre 2019, Giuseppe Polverino e Giuseppe Simioli sono stati condannati all'ergastolo. Polverino e Simioli furono ritenuti responsabili dell'omicidio di Giuseppe Candela, avvenuto nel luglio 2009 a Marano. Secondo le indagini, Candela, che era un membro del clan Polverino, fu ucciso perch\u00e9 gestiva i suoi affari in autonomia e non rispondeva pi\u00f9 al clan.\nIl 26 maggio 2020, in una indaginde della Direzione distrettuale antimafia vengono arrestate 16 persone riconducibili al clan, tra cui il presunto reggente Vincenzo Polverino.\nIl 5 giugno 2020, la DDA ha sequestrato beni per 10 milioni di euro al clan. Tra i beni sequestrati c'erano due ville, due garage, due magazzini-deposito, sei locali commerciali, tre appezzamenti di terreno, un immobile adibito a scuola e un asilo nido."}
{"id": "8226225", "revid": "92723", "url": "https://it.wikipedia.org/wiki?curid=8226225", "title": "Diocesi di Hai Ph\u00f2ng", "text": ""}
{"id": "8226227", "revid": "1501558", "url": "https://it.wikipedia.org/wiki?curid=8226227", "title": "Countdown (film 2019)", "text": "Countdown \u00e8 un film horror soprannaturale del 2019, scritto e diretto da Justin Dec. \u00c8 uscito nelle sale cinematografiche statunitensi il 25 ottobre 2019, e in Italia il 21 novembre dello stesso anno.\nTrama.\nDurante una festa tra adolescenti, Courtney viene convinta dai suoi amici a scaricare \"Countdown\", un'applicazione che dovrebbe prevedere quanto resta da vivere all'utente. Scaricata l'app, Courtney constata che le rimangono solo tre ore di vita, e dopo essere tornata a casa da sola invece di salire in macchina con il suo fidanzato Evan, ubriaco, riceve l'avviso stando al quale ella ha infranto i \"termini di condizioni\" e viene attaccata da un'entit\u00e0 misteriosa, che la uccide proprio mentre il timer raggiunge lo zero. In quello stesso istante Evan si schianta contro un albero, di cui uno dei rami impala il sedile dove si sarebbe dovuta sedere Courtney.\nEvan va quindi dall'infermiera Quinn Harris, raccontandole dei suoi sospetti sulla morte della sua fidanzata, rivelandole che anche lui ha scaricato l'applicazione, che gli dice che morir\u00e0 proprio durante l'intervento, essendo egli rimasto ferito nell'incidente. Scettica, Quinn scarica comunque l'app dopo che l'hanno fatto anche i suoi colleghi, scoprendo con orrore che le rimangono solo tre giorni di vita. Evan cerca di fuggire dall\u2019ospedale per saltare il suo intervento, ma l'app lo informa che ha infranto i termini di condizioni: il ragazzo viene ucciso dalla versione demoniaca di Courtney.\nQuinn viene a sapere della morte il giorno dopo e prende il telefono del ragazzo. Dopo una ricerca sull'applicazione scopre che la morte di Courtney \u00e8 solo uno dei vari casi di morti simili, tutte causate dopo aver scaricato dell'applicazione. La donna ha poi una visione del cadavere di Evan e fugge di casa, rifugiandosi in macchina. Il giorno dopo, quando le rimane solo un giorno di vita stando all'applicazione, prova ad acquistare un nuovo telefono, scoprendo per\u00f2 che l'app vi si istalla da sola. Dopo essere stata attaccata da una figura demoniaca, Quinn incontra Matt, la cui app \"Countdown\" gli ha comunicato che morir\u00e0 qualche ora prima di lei. I due si dirigono quindi all'ospedale, ma Quinn scopre che il dottor Sullivan, colui che continuava a molestarla sessualmente, ha ingannato tutti i suoi colleghi facendo loro credere che sia stata lei a molestare lui, con il risultato che Quinn viene sospesa dal lavoro. Dopo che Matt viene attaccato da un'entit\u00e0 che prende la forma del suo fratellino minore, morto di malattia anni prima, i due lasciano l'ospedale, e iniziano a sospettare che qualcosa nei termini di condizioni potrebbe dargli informazioni utili a venire fuori dalla situazione. Scoprono che se l'utente cerca di cambiare il proprio destino questi rompe i termini di condizione, cosa che hanno fatto Quinn, che doveva andare in viaggio con la sua famiglia, e Matt, che doveva partire in treno.\nI due si consultano con un certo padre John, appassionato di demonologia, che gli dice che il codice dell'applicazione potrebbe aiutarli. I telefoni vengono hackerati con l'aiuto di un gestore di telefoni di nome Derek, che aggiunge anni di vita nelle loro applicazioni, ma un'entit\u00e0 demoniaca attacca Quinn e sua sorella minore Jordan quella stessa notte e i conti alla rovescia tornano alla normalit\u00e0. Dopo aver visto che nel codice \u00e8 presente una maledizione legata ad un demone di nome Ozhin, padre John teorizza quindi che la maledizione pu\u00f2 essere spezzata se qualcuno muore prima che il conto alla rovescia finisca o sopravviva dopo la fine di esso per almeno un secondo. Viene quindi preparato un cerchio rituale per proteggersi dagli attacchi di Ozhin, ma Matt viene attirato dal demone sotto forma del fratellino, esce dal cerchio e viene investito da una macchina, spirando proprio allo scadere del suo conto alla rovescia.\nNel corso dell\u2019attacco del demone la sorella minore di Quinn, Jordan, \u00e8 rimasta ferita e dunque viene portata nell'ospedale dal quale Quinn \u00e8 stata radiata, e dove Sullivan sta molestando altre colleghe femminili. Conscia del fatto che Sullivan ha visto che gli rimangono almeno 57 anni di vita, e credendo che uccidendolo prima del tempo infrangerebbe la maledizione, cerca di attirarlo per ucciderlo, ma Ozhin salva il dottore permettendogli di fuggire, per poi prepararsi a uccidere Jordan, in quanto il suo timer scadr\u00e0 prima della sorella maggiore; in quel momento, per\u00f2, Quinn si sacrifica iniettandosi un'overdose di morfina e uccidendo cos\u00ec il demone. Jordan nota che Quinn, in precedenza, aveva scritto un cerchio e la parola \"Narcan\" sul suo braccio, e la riporta in vita iniettandole un\u2019altra siringa con un farmaco reversore. Quando i loro conti alla rovescia si fermano all'improvviso prima che raggiungano lo zero, le due comprendono di avercela fatta.\nTempo dopo, Quinn, Jordan e il loro padre visitano la tomba della madre, e all'uscita dal cimitero vengono a sapere che Sullivan \u00e8 stato arrestato a seguito delle denunce mosse dalle colleghe da lui molestate. Quinn riceve poi una notifica sul telefono e scopre che un aggiornamento dell'applicazione maledetta, chiamato \"Countdown 2.0\", si \u00e8 auto-scaricato sul suo telefono.\nNella scena durante i titoli di coda, Derek, il gestore del negozio di telefoni, si trova a un appuntamento con la sua fidanzata. Quando quest'ultima va in bagno, il telefono di lui squilla e comunica a Derek che ha infranto i termini di condizioni. Le luci del ristorante si spengono all'improvviso e Derek viene ucciso dal demone.\nProduzione.\nNel marzo del 2019, Elizabeth Lail si \u00e8 unita al ruolo di protagonista principale del film. Nell'aprile del 2019, \u00e8 stato annunciato che Talitha Bateman, Peter Facinelli, Jordan Calloway, Tom Segura, P. J. Byrne, Anne Winters e Tichina Arnold si sarebbero aggiunte al cast a fianco di Lail.\nDanny Bensi e Saunder Jurriaans ne hanno composto la colonna sonora, che \u00e8 stata pubblicata dalla Sony Classical.\nDistribuzione.\n\"Countdown\" \u00e8 uscito nelle sale cinematografiche statunitensi il 25 ottobre 2019. Il trailer ufficiale del film \u00e8 uscito il 13 settembre 2019. Stando alla STX Entertainment, la promozione del film sarebbe costata 15 milioni di dollari.\nIn Italia, il film \u00e8 uscito il 21 novembre dello stesso anno.\nIl film \u00e8 uscito in DVD e Blu Ray il 21 gennaio 2020 negli Stati Uniti.\nAccoglienza.\nBotteghino.\nNegli Stati Uniti e nel Canada, \"Countdown\" \u00e8 uscito insieme a \"La legge dei pi\u00f9 forti\" ed \"Edison - L'uomo che illumin\u00f2 il mondo\", e avrebbe incassato 5 milioni di dollari da 2\u00a0675 cinema nel suo weekend d'esordio. Il film ha incassato 3,1 milioni di dollari nel suo primo giorno al cinema, tra cui $515\u00a0000 dalle anteprime serali di gioved\u00ec, per poi salire a un incasso totale di 9 milioni di dollari finendo al quinto posto al botteghino. Nel suo secondo weekend, il film ha perso il 35% del suo incasso, scendendo a 5,8 milioni di dollari, e al settimo posto al botteghino.\nCritica.\nSul sito Rotten Tomatoes, il film ha ricevuto un punteggio d'accoglienza del 24% e un punteggio medio di 3,94/10, in base alle 53 recensioni presenti. Stando al consenso critico del sito, \"\"Countdown\" pu\u00f2 anche offrire qualche scossa ai fan horror che non hanno niente da fare, ma gli manca la creativit\u00e0 o la virt\u00f9 di impressione di nota.\" Su Metacritic, il film detiene un punteggio di 31 su 100, basato sulle 16 recensioni presenti, indicando un'accoglienza \"generalmente sfavorevole\". Gli utenti del sito web CinemaScore hanno dato al film un voto di \"C+\" su una scala da A+ a F, mentre quelli su PostTrak lo hanno votato con 3 stelle su 5."}
{"id": "8226229", "revid": "92723", "url": "https://it.wikipedia.org/wiki?curid=8226229", "title": "Diocesi di \u00d0\u00e0 Nang", "text": ""}
{"id": "8226230", "revid": "92723", "url": "https://it.wikipedia.org/wiki?curid=8226230", "title": "Targaryendraco", "text": "Targaryendraco (il cui nome significa \"drago dei Targaryen\") \u00e8 un genere estinto di pterosauro pterodactyloide targaryendraconide vissuto nel Cretacico inferiore, circa 132 milioni di anni fa (Hauteriviano), in quella che oggi \u00e8 Hannover, nella Germania settentrionale. Il genere contiene una singola specie, ossia \"T. wiedenrothi\".\nDescrizione.\nGli autori che hanno descritto l'animale si sono astenuti dal fornire una stima sulle dimensioni, in considerazione della natura frammentaria del fossile. Tuttavia, cercando di stimare l'apertura alare sulla base delle specie pi\u00f9 strettamente hanno stimato un'apertura alare tra i 2,9 e i 4 metri.\nGli autori della descrizione hanno indicato un singolo tratto distintivo. Si tratta di un'autapomorfia, un carattere unico derivato. La sinfisi delle mandibola presenta sulla linea mediana un processo odontoideo, o simile ad un dente, formato da una confluenza delle creste laterali del solco occlusale, nella superficie superiore dei dentari articolari.\nClassificazione.\nNella sua descrizione del 2019, \"Targaryendraco\" \u00e8 stato collocato all'interno di Lanceodontia, nel nuovo \"clade\" Targaryendraconia, pi\u00f9 precisamente all'interno della nuova famiglia Targaryendraconidae. All'interno dell'ultimo clade forma una politomia con \"Aussiedraco\" e \"Barbosania\".\nScoperta e denominazione.\nNel luglio 1984, il paleontologo dilettante Kurt Wiedenroth scopr\u00ec uno scheletro frammentario di pterosauro nella fossa di argilla di Engelbostel, al margine meridionale della citt\u00e0 di Hannover.\nNel 1990, Rupert Wild descrisse la scoperta come una nuova specie di \"Ornithocheirus\": \"Ornithocheirus wiedenrothi\". Il nome specifico era stato dato in onore a Wiedenroth in quanto suo scopritore. Wild considerava lo scheletro simile ad \"Ornithocheirus compressirostris\", all'epoca visto come la specie tip di \"Ornithocheirus\".\nL'olotipo, SMNS 56628, \u00e8 stato ritrovato in uno strato della Formazione Stadthagen risalente all'Hauteriviano, circa 132 milioni di anni. \u00c8 costituito da uno scheletro parziale con mandibola. L'olotipo comprende la parte anteriore e quella posteriore della sinfisi mandibolare, una costola parziale, le estremit\u00e0 distali del radio sinistro e dell'ulna, l'estremit\u00e0 prossimale e distale del terzo metacarpale sinistro e un pezzo di una falange, probabilmente il primo del terzo dito sinistro. L'esemplare potrebbe rappresentare un individuo subadulto. Il fossile fa parte della collezione del Museo Staatliches f\u00fcr Naturkunde di Stoccarda. Rappresenta il pi\u00f9 completo esemplare di pterosauro del Cretaceo inferiore ritrovato in Germania.\nNel 2001, David Unwin sugger\u00ec che l'esemplare poteva rappresentare una specie di \"Lonchodectes\"; Lo stesso \"Ornithocheirus compressirostris\" fu infine inserito in questo genere. Nel 2013, Taissa Rodrigues e Alexander Kellner hanno concluso che in ogni caso l'esemplare non apparteneva al genere \"Ornithocheirus\". Nel 2019, Pascal Abel diede all'esemplare un genere e una specie a s\u00e9 stante.\nNel novembre 2019, Rodrigo P\u00eagas, Borja Holgado e Mar\u00eda Eduarda Santos de Castro Leal hanno nominarono e descrissero il genere \"Targaryendraco\". Il nome generico combina un riferimento alla Casa Targaryen, con la parola latina \"draco\" ossia \"drago\". Targaryen si riferisce alla serie di romanzi fantasy \"Cronache del ghiaccio e del fuoco\", in cui sono presenti vari draghi. Proprio come i draghi della saga, anche questo fossile ha ossa scure. Essendo la specie tipo originale \"Ornithocheirus wiedenrothi\", la \"combinatio nova\" \u00e8 \"Targaryendraco wiedenrothi\"."}
{"id": "8226231", "revid": "767487", "url": "https://it.wikipedia.org/wiki?curid=8226231", "title": "Le\u010di Sadulaev", "text": "Caratteristiche tecniche.\n\u00c8 un mediano.\nCarriera.\nCresciuto nel settore giovanile dell', ha esordito in prima squadra il 10 dicembre 2018 disputando l'incontro di Prem'er-Liga vinto 2-0 contro l'"}
{"id": "8226232", "revid": "1318658", "url": "https://it.wikipedia.org/wiki?curid=8226232", "title": "Crono delle Nazioni 2019", "text": "La Crono delle Nazioni 2019, trentottesima edizione della corsa e valida come evento dell'UCI Europe Tour 2019 categoria 1.1, si svolse il 20 ottobre 2019 su un percorso di 46,3\u00a0km, con partenza ed arrivo a Les Herbiers. Fu vinta dall'olandese Jos van Emden che giunse al traguardo con il tempo di 55'02\", alla media di 50,478\u00a0km/h, precedendo l'italiano Filippo Ganna e lo sloveno Primo\u017e Rogli\u010d.\nPartenza con 31 ciclisti, dei quali 27 risultarono classificati."}
{"id": "8226233", "revid": "458786", "url": "https://it.wikipedia.org/wiki?curid=8226233", "title": "Lechi Sadulayev", "text": ""}
{"id": "8226234", "revid": "6923", "url": "https://it.wikipedia.org/wiki?curid=8226234", "title": "Ciclismo ai Giochi della XX Olimpiade - Inseguimento individuale", "text": "La prova dell'inseguimento individuale di ciclismo su pista dei Giochi della XX Olimpiade si \u00e8 svolta dal 31 agosto al 1\u00ba settembre 1972 al velodromo \"Olympia-Radstadion\" di Monaco di Baviera.\nRisultati.\nQualificazioni.\nI migliori 8 tempi ai quarti di finale."}
{"id": "8226235", "revid": "1305772", "url": "https://it.wikipedia.org/wiki?curid=8226235", "title": "Chiesa di San Cesario", "text": ""}
{"id": "8226236", "revid": "47767", "url": "https://it.wikipedia.org/wiki?curid=8226236", "title": "Santuario della Madonna de La Salette (Trambileno)", "text": "Il santuario della Madonna de La Salette \u00e8 una chiesa sussidiaria situata in localit\u00e0 Moscheri, capoluogo del comune sparso di Trambileno in Trentino. Risale al XIX secolo.\nStoria.\nL'idea di costruire una prima edicola dedicata a Maria fece seguito ad un voto popolare legato ad uno scampato pericolo da contagio di colera, che a Trambileno causo tuttavia dodici vittime.\nAttorno alla met\u00e0 del XIX secolo la costruzione inizi\u00f2 e nel 1856 si chiese il permesso per erigere una cappella intitolata alla Madonna de la Salette. Permesso e costruzione furono molto veloci, e lo stesso anno la piccola chiesa venne benedetta.\nProseguirono poi le attivit\u00e0 per ampliare questo primo nucleo che venne benedetto nella sua nuova forma nel 1863.\nMiglioramenti successivi furono la pavimentazione della sala e del presbiterio, la posa del nuovo altar maggiore, la sistemazione del sagrato sostenuto da grandi arcate e la costruzione di una Via Crucis attorno all'edificio.\nNel 1878 il santuario ebbe la concessione della custodia eucaristica. \nAttorno alla fine del secolo vennero eseguiti diversi lavori di restauro, in particolare sulla cupola e sul sagrato.\nTra il 1915 e il 1918 la chiesa venne spogliata dagli austriaci di quasi tutto quanto era asportabile e nel primo dopoguerra fu oggetto di importanti lavori per il ripristino degli interni e degli arredi.\nA partire dalla met\u00e0 del XX secolo e sino al 1996 il tempio venne interessato a restauri conservativi e straordinari, a partire dalla stessa strada che conduce al santuario.\nSeguirono lavori sulle coperture e sulla cupola, sulla Via Crucis, sugli intonaci interni ed esterni e sui dipinti. Venne realizzata una ritinteggiatura generale e si affrontarono tutti i problemi del degrado che era seguito agli interventi appena compiuti.\nL'ultimo intervento del 1996 fu la sistemazione sotto i tre archi che sostengono il sagrato di tre sculture che ricordano l'apparizione miracolosa di Nostra Signora di La Salette."}
{"id": "8226240", "revid": "4252", "url": "https://it.wikipedia.org/wiki?curid=8226240", "title": "Base dodici", "text": ""}
{"id": "8226246", "revid": "599013", "url": "https://it.wikipedia.org/wiki?curid=8226246", "title": "Nikolaj Pojarkov", "text": "Caratteristiche tecniche.\n\u00c8 un terzino sinistro.\nCarriera.\nHa esordito in Prem'er-Liga il 25 ottobre 2019 disputando con il l'incontro pareggiato 0-0 contro l'"}
{"id": "8226248", "revid": "458786", "url": "https://it.wikipedia.org/wiki?curid=8226248", "title": "Nikolay Poyarkov", "text": ""}
{"id": "8226259", "revid": "4252", "url": "https://it.wikipedia.org/wiki?curid=8226259", "title": "Sistema di unit\u00e0 imperiale", "text": ""}
{"id": "8226260", "revid": "228587", "url": "https://it.wikipedia.org/wiki?curid=8226260", "title": "Due ragazzi cos\u00ec - live '96", "text": "Due ragazzi cos\u00ec - live '96 \u00e8 l'album dal vivo di Peppino di Capri e Fred Bongusto.\nIl disco.\n\u00c8 l'unico album dal vivo insieme dei due noti artisti italiani. Nel 1996 Peppino e Fred organizzarono in collaborazione una tourn\u00e9e da cui nacque l'album che raccoglie 25 successi.\nBongusto canta nel corso del disco le sue canzoni da \"Tre settimane da raccontare\" a \"Una rotonda sul mare\", da \"Frida\" a \"Bruttissima Bellissima\", un medley di sonorit\u00e0 brasiliane come \"A Felicidade\" di Ant\u00f4nio Carlos Jobim (cantato in portoghese) e \"La ragazza di Ipanema\" in versione napoletana, \"Rosa\", \"La mia estate con te\", \"Balliamo\", \"Amore Fermati\".\nSpazio ai classici partenopei, come \"Reginella\", \"Torna a Surriento\", \"Voce 'e notte\" (cantate da Peppino). Poi Bongusto omaggia Di Capri cantando la sua \"Nun \u00e8 Peccato\". Peppino di Capri ricambia cantando \"Doce doce\". Altre canzoni a solo di Peppino sono \"Alleria\", \"Roberta\", \"St. Tropez Twist\", \"Champagne\".\nIn duetto Di Capri e Bongusto hanno cantato \"Spaghetti a Detroit\", \"Nessuno al mondo\", \"Yesterday\" (in inglese/napoletano), \"When I Fall in Love\" e in finale la nuova canzone \"Fatti cos\u00ec\". Numerosi gli scambi di battute e gli aneddoti che i due raccontano sul palco.\nI brani \"Fatti cos\u00ec\", \"Alleria\", \"Doce doce\", sono stati arrangiati da E. Anoldo e A. Guarino. I brani \"Una rotonda sul mare\", \"Bruttissima\", \"Bellissima\", \"Tre settimane da raccontare\" sono stati arrangiati da G. Savarese, A. Paixao, G. Persichetti.\nLa copertina blu raffigura un primo piano dei due cantanti sorridenti. Il concerto fu registrato in gran parte a Nola (NA); il \"medley\" brasiliano fu realizzato in studio."}
{"id": "8226262", "revid": "287204", "url": "https://it.wikipedia.org/wiki?curid=8226262", "title": "Giro di Puglia 1973", "text": "Il Giro di Puglia 1973, seconda edizione della corsa, si svolse dal 10 al 13 aprile 1973 su un percorso totale di 868\u00a0km, ripartiti su 4 tappe. La vittoria fu appannaggio dell'italiano Felice Gimondi, che complet\u00f2 il percorso in 22h12'16\", precedendo i connazionali Franco Bitossi e Michele Dancelli."}
{"id": "8226263", "revid": "404338", "url": "https://it.wikipedia.org/wiki?curid=8226263", "title": "Dinastia Saudita", "text": ""}
{"id": "8226270", "revid": "1522738", "url": "https://it.wikipedia.org/wiki?curid=8226270", "title": "Negara Brunei Darussalam", "text": ""}
{"id": "8226280", "revid": "110157", "url": "https://it.wikipedia.org/wiki?curid=8226280", "title": "Pezzan (Carbonera)", "text": "Pezzan \u00e8 una frazione del comune di Carbonera, in provincia di Treviso.\nGeografia fisica.\nSi trova a circa due chilometri a nord del capoluogo comunale, presso il confine con Lancenigo di Villorba.\nIl fiume principale \u00e8 il Melma, che lambisce il centro abitato scorrendo da nord a sud. Pi\u00f9 a est, con il medesimo orientamento, si trova il canale di Carbonera, corso d'acqua artificiale per l'approvvigionamento idrico della zona derivato dal canale della Vittoria, a sua volta alimentato dal Piave.\nOrigini del nome.\nSpecialmente in ambito ecclesiastico, fu nota in passato come \"Pezzan di Melma\" (\"Petianum Melmae\") per distinguerla dall'omonima \"Pezzan di Campagna\", l'odierna Pezzan di Istrana.\nMonumenti e luoghi d'interesse.\nParrocchiale.\nSituata lungo via Grande di Pezzan, \u00e8 consacrata ai santi Filippo e Giacomo.\nViene citata per la prima volta nel 1231 nella bolla \"Religiosam Vitam\" di papa Gregorio IX come cappella dipendente dall'abbazia di Sant'Eustachio di Nervesa. Inizialmente era dedicata al solo san Giacomo, ma dal 1344 risulta titolare anche san Filippo.\nPi\u00f9 volte rimaneggiata, nel 1875 fu gravemente danneggiata dal crollo del campanile. Venne quindi decisa la ricostruzione dell'intero complesso, avvenuta nel 1892 su progetto dell'ingegner Pietro Saccardo. Riaperta al culto gi\u00e0 nel novembre dello stesso anno, i lavori si protrassero per\u00f2 nei decenni successivi. Tra il 1922 e il 1925, in particolare, fu ampliato il lato sud-est spostandovi la facciata, che da allora si rivolge alla strada; il coro, ricostruito sul lato opposto, fu concluso con le decorazioni di Antonio Beni.\nNuovi lavori si svolsero tra il 1957 e il 1960, con la costruzione della nuova facciata, la realizzazione del battistero e l'inaugurazione dell'organo.\nA navata unica, con l'abside orientato a nord-ovest, presenta una facciata a capanna con quattro paraste di ordine corinzio. Al centro si trova il portale ligneo, sormontato dal frontone triangolare e dal rosone."}
{"id": "8226284", "revid": "61051", "url": "https://it.wikipedia.org/wiki?curid=8226284", "title": "Henna Honkanen", "text": ""}
{"id": "8226286", "revid": "599013", "url": "https://it.wikipedia.org/wiki?curid=8226286", "title": "Douglas Abner", "text": "Carriera.\nHa giocato 7 partite nella massima serie portoghese."}
{"id": "8226293", "revid": "47767", "url": "https://it.wikipedia.org/wiki?curid=8226293", "title": "Vatroslav", "text": "Origine.\nDeriva dal termina croato \"vatra\", \"fuoco\", combinato con la radice slava \"slav\", \"gloria\"; quest'ultima \u00e8 molto diffusa nell'onomastica slava, e si ritrova ad esempio anche nei nomi Borislav, Boleslao, Ladislao, Mstislav, Rostislav, Tomislao e via dicendo."}
{"id": "8226303", "revid": "1027057", "url": "https://it.wikipedia.org/wiki?curid=8226303", "title": "Vatrislav", "text": ""}
{"id": "8226306", "revid": "1027057", "url": "https://it.wikipedia.org/wiki?curid=8226306", "title": "Vatroslava", "text": ""}
{"id": "8226311", "revid": "1310927", "url": "https://it.wikipedia.org/wiki?curid=8226311", "title": "Michael Vin\u00edcius Silva de Morais", "text": "Carriera.\nHa giocato nella massima serie dei campionati brasiliano, portoghese e ghanese."}
{"id": "8226314", "revid": "767487", "url": "https://it.wikipedia.org/wiki?curid=8226314", "title": "Rugby Leonessa 1928 2003-2004", "text": ""}
{"id": "8226316", "revid": "1645459", "url": "https://it.wikipedia.org/wiki?curid=8226316", "title": "Senry\u016b sh\u014djo", "text": ", conosciuto anche con il titolo in lingua inglese Senryu Girl, \u00e8 un manga di tipo \"yonkoma\", scritto e disegnato da Masakuni Igarashi e serializzato su \"Weekly Sh\u014dnen Magazine\" di K\u014ddansha dal 17 aprile 2017. Dall'opera \u00e8 stata tratta una serie animata, a cura dello studio Connect e trasmessa dal 6 aprile al 22 giugno 2019.\nTrama.\nNanako Yukishiro \u00e8 una ragazza che per comunicare quello che prova usa soltanto particolari poesie, dei \"senry\u016b\" scritti su biglietti di carta. La giovane viene poi a conoscenza di Eiji Busujima, un ragazzo che sotto una cattiva reputazione nasconde un animo sensibile e che entra a fare parte con lei del circolo di letteratura del suo liceo. Questo porter\u00e0 i due ragazzi a conoscersi meglio, tanto da farli sentire attratti l'uno dall'altra.\nMedia.\nManga.\nLa serializzazione di \"Senry\u016b sh\u014djo\", opera scritta e disegnata da Masakuni Igarashi, \u00e8 iniziata il 19 ottobre 2016 sul numero 47 del \"Weekly Sh\u014dnen Magazine\" di K\u014ddansha; i disegni sono organizzati secondo il formato \"yonkoma\". A partire dal 17 aprile 2017 l'opera \u00e8 pubblicata anche in formato \"tank\u014dbon\". Il tredicesimo ed ultimo \"tank\u014dbon\" \u00e8 previsto per il 17 giugno 2020, mentre il 18 marzo 2020 l'autore della serie ha annunciato tramite il proprio account Twitter che alla conclusione della serie mancano soltanto sei capitoli. Nel dicembre 2018 \u00e8 stato pubblicato un capitolo \"crossover\" con la serie \"Kanojo, okarishimasu\" di Reiji Miyajima, anch'essa serializzata in contemporanea sullo \"Weekly Sh\u014dnen Magazine\".\nAnime.\nL'annuncio ufficiale della produzione di una serie animata basata su \"Senry\u016b sh\u014djo\" \u00e8 stato dato il 12 dicembre 2018; per l'occasione, K\u014ddansha ha anche creato un sito ufficiale e un profilo Twitter interamente dedicato all'opera. L'animazione \u00e8 stata eseguita dallo studio Connect; la sceneggiatura e la regia dell'anime furono a cura di Masato Jinbo, mentre la progettazione dei personaggi di Maki Hashimoto. \"Senry\u016b sh\u014djo\" \u00e8 stato trasmesso in Giappone tra il 6 aprile e il 22 giugno 2019 su Tokyo Broadcasting System, Mainichi Broadcasting System e, infine, su BS-TBS, all'interno del contenitore \"Animeism\". Gli episodi trasmessi sono poi stati raccolti in tre cofanetti Blu-ray e DVD.\nLa canzone di apertura della serie, , \u00e8 stata interpretata da Sonoko Inoue; quella di chiusura, \"Ordinary Love\", \u00e8 stata invece eseguita da Rikako Aida.\nAccoglienza.\n\"Senry\u016b sh\u014djo\" ha partecipato al , organizzato dalla rivista \"Da Vinci\" della casa editrice Media Factory e dal sito internet Niconico; l'opera \u00e8 stata inserita nella categoria \"fumetti\" e si \u00e8 classificata alla sedicesima posizione su venti. Al mese di febbraio 2019, sono state vendute oltre 600 000 copie del manga."}
{"id": "8226317", "revid": "182193", "url": "https://it.wikipedia.org/wiki?curid=8226317", "title": "DFV", "text": ""}
{"id": "8226328", "revid": "116289039", "url": "https://it.wikipedia.org/wiki?curid=8226328", "title": "Coulis", "text": "Il coulis \u00e8 un tipo di salsa utilizzata per guarnire diversi dolci e pietanze a base di carne e verdura o zuppe. Di solito, il \"coulis\" si ottiene facendo frullare della frutta o della verdura che viene filtrata, oppure facendo cuocere tali ingredienti per un breve periodo. Quando il \"coulis\" \u00e8 a base di crostacei prende il nome di fumetto."}
{"id": "8226332", "revid": "640277", "url": "https://it.wikipedia.org/wiki?curid=8226332", "title": "Nasmyth Adaptive Optics System", "text": "NaCo, contrazione di \"Nasmyth Adaptive Optics System\" (NAOS) e \"Near-Infrared Imager and Spectrograph\" (CONICA), sono due strumenti per osservazioni astronomiche congiuntamente abbinati installati al VLT di ESO presso l'osservatorio del Paranal, in Cile:\nNAOS \u00e8 stato un sistema di ottica adattiva per i fuochi Nasmyth sulle unit\u00e0 del VLT. Combinato con lo spettrografo e \"imager\" nel vicino infrarosso CONICA \u00e8 stato installato sul fuoco Nasmyth B dell'unit\u00e0 4 (UT4) dal 2001 al 2013 e l'anno successivo \u00e8 stato reinstallato sull'unit\u00e0 1 (UT1) del fuoco disponibile, Nasmyth A. Consente di effettuare \"imaging\" assistito da ottica adattiva, polarimetria di \"imaging\" e, limitatamente in banda L infrarossa (1-5 micron), osservazioni con coronografia.\nNACO \u00e8 stato dismesso a ottobre 2019 al termine del periodo osservativo P103 (Call for Proposal 103) rendendo disponibile l'alloggiamento per un futuro strumento."}
{"id": "8226334", "revid": "729019", "url": "https://it.wikipedia.org/wiki?curid=8226334", "title": "Augusto Adam", "text": "Biografia.\nNacque ad Etroubles il 6 marzo 1910 figlio di Severino e Giuseppina Marcoz. Arruolatosi nel Regio Esercito nel 1929, fu ammesso a frequentare la Regia Accademia di Fanteria e Cavalleria di Modena da cui usc\u00ec nel 1931 con il grado di sottotenente assegnato all'arma di fanteria, corpo degli alpini. \nNel 1937, con il grado di tenente partecip\u00f2 alla guerra d'Etiopia inquadrato nel 7\u00ba Reggimento Alpini, venendo decorato con due Medaglie di bronzo e la Croce di guerra al valor militare. Nel 1940, alla vigilia dell'entrata in guerra del Regno d'Italia, \u00e8 assegnato al Servizio Informazioni Militare, allora al comando del colonnello Mario Roatta, a Roma.\nLotta partigiana e Opposizione ai francesi.\nPromosso maggiore, all'atto dell'inizio dell'operazione Torch (8 novembre 1942) si trovava in servizio presso il Comando Supremo a Palazzo Vidoni, e diede subito l'allarme allo Stato maggiore italiano.\nAl momento dell'armistizio dell'8 settembre 1943 si diede alla macchia. Nel 1944 venne inviato in Francia incaricato dal Governo presieduto da Ivanoe Bonomi di trattare, insieme a Federico Chabod ed Eugenio Dugoni, con gli Alleati del futuro della Valle d'Aosta. \nSul finire della guerra fu paracadutato in Val d'Aosta, insieme ad un altro partigiano C\u00e9sar Ollietti, detto M\u00e9sard, assumendo il comando partigiano della regione. Con il nome di battaglia di \"Blanc\" fu attivo nelle Fiamme Verdi, formazioni cattoliche il cui nome si ispira alle unit\u00e0 di Arditi delle Penne nere della prima guerra mondiale, fu inquadrato nell'87\u00aa Brigata (partigiana). Anim\u00f2 una singolare opposizione alle forze armate francesi, che dal 23 aprile al 5 maggio 1945 tentano di annettere la Valle d'Aosta alla Francia. \nFu l'inizio della Seconda Battaglia delle Alpi occidentali. L'attacco dell'Arm\u00e9e des Alpes lanciato il giorno 29 venne respinto degli alpini delle Divisioni \"Monterosa\" e \"Littorio\" dell'Esercito Nazionale Repubblicano. con la collaborazione dei partigiani delle Fiamme Verdi. Infine Parigi fu costretta a desistere dalle mire espansionistiche in Italia grazie all'intervento del Premier britannico Winston Churchill e del Presidente degli Stati Uniti Harry Truman. Quest'ultimo, in particolare, arriv\u00f2 a sospendere rifornimenti di idrocarburi ed equipaggiamenti ai francesi se non si fossero subito ritirati dai territori valdostani e da Ventimiglia.\nDopoguerra.\nPer i suoi meriti conseguiti nella guerra partigiana e per la salvaguardie dell'integrit\u00e0 nazionale, nel 1948 fu promosso tenente colonnello dell'Esercito per meriti di guerra.\nNon se ne conoscono luogo e data di morte."}
{"id": "8226335", "revid": "4175", "url": "https://it.wikipedia.org/wiki?curid=8226335", "title": "Stadio Jean Dauger", "text": "Lo stadio Jean Dauger () \u00e8 un impianto sportivo francese di Bayonne.\nDedicato principalmente al rugby, fu inaugurato nel 1935 e dal 1941 \u00e8 la sede degli incontri interni del locale club dell'Aviron Bayonnais.\nDopo alcune ristrutturazioni ed estensioni, \u00e8 capace di ospitare circa spettatori e fu tra gli impianti che accolsero gare della co-ospitata dalla Francia.\nStoria.\nIl primo stadio dell'Aviron Bayonnais era ad Hardoy, una zona di Anglet, comune confinante con Bayonne: tale impianto fu inaugurato nel 1909 e allestito con tribune in legno riadattate da un vicino campo d'aviazione.\nLa crescita delle squadre di rugby nella zona, cinque su due soli impianti, portarono la municipalit\u00e0 di Bayonne a costruire un nuovo impianto, e nel 1928 fu acquisito un terreno dal demanio militare in zona Saint-L\u00e9on su cui furono previsti due campi da rugby, uno dei quali per allenamento, una pista ciclistica, campi da tennis e una tribuna.\nIl 21 settembre 1935 il nuovo complesso, ancora incompleto, fu inaugurato con il nome di Parc des Sports de Saint-L\u00e9on e divenne il terreno interno dell'AS Bayonne, mentre l'Aviron continu\u00f2 a giocare ad Anglet per motivi soprattutto ideologici: il presidente Andr\u00e9 Frois non intendeva pagare l'affitto a una municipalit\u00e0 di orientamento radical-socialista.\nTuttavia nel 1940, con l'incedere della seconda guerra mondiale, fu annunciata la chiusura definitiva dello stadio di Anglet per ragioni di sicurezza nazionale (tre anni prima di fianco all'impianto era stata costruita un'officina aeronautica militare della Br\u00e9guet, oggi Dassault), e il 28 aprile di quello stesso anno, 12 giorni prima dell'invasione tedesca della Francia, Hardoy chiuse i battenti per sempre e l'Aviron Bayonnais si trasfer\u00ec in condominio con l'AS Bayonne dalla stagione successiva.\nNel 1942 tre club, incluso uno di rugby a XIII, si fusero sotto le insegne della \"Soci\u00e9t\u00e9 Nautique de Bayonne Association Sportive C\u00f4te Basque R\u00e9unies\"; dopo la guerra la compagine di rugby a XIII riprese la sua autonomia, mentre di fatto l'AS Bayonne rimase dormiente per vent'anni e si ricostitu\u00ec a La Floride, altro campo cittadino, nel 1962.\nDi conseguenza l'Aviron Bayonnais rimase di fatto l'unico occupante dello stadio che, nel 1959 in occasione di una semifinale di campionato tra e , conobbe il suo record d'affluenza di spettatori.\nNel 1991 lo stadio fu tra quelli scelti per ospitare un incontro della cui la Francia prest\u00f2 supporto logistico agli organizzatori inglesi.\nNel 1999 fu eliminata la pista ciclistica, ormai inutilizzabile da quasi vent'anni e che tra il 1938 e il 1968 aveva ospitato arrivi di tappa al Tour de France; al suo posto fu inaugurata una pista d'atletica; nel frattempo lo stadio aveva assunto il nome di Jean Dauger, ex rugbista attivo a Bayonne morto nel 1999.\nTra il 2004 e il 2006 furono avviati lavori di ampliamento della tribuna e degli spogliatoi, con innalzamento della capienza a sedere a circa spettatori; ulteriori lavori tra il 2009 e il 2010 hanno permesso l'ampliamento di circa 5.000 posti portando la capacit\u00e0 totale a , di cui a sedere."}
{"id": "8226336", "revid": "709565", "url": "https://it.wikipedia.org/wiki?curid=8226336", "title": "E-Prix di Dir\u02bfiyya 2019", "text": "L'E-Prix di Dir\u02bfiyya 2019 (ufficialmente 2019 SAUDIA Diriyah E-Prix) \u00e8 stato il primo appuntamento del Campionato di Formula E 2019-2020, suddiviso in due gare, che si \u00e8 tenuto sul circuito cittadino di Dir\u02bfiyya il 22 e il 23 novembre 2019.\nGara 1 \u00e8 stata vinta da Sam Bird, seguito da Andr\u00e9 Lotterer e Stoffel Vandoorne, rispettivamente in seconda e terza posizione; gara 2 \u00e8 stata vinta da Alexander Sims, seguito da Lucas Di Grassi e Stoffel Vandoorne, inizialmente al secondo posto era arrivato Maximilian G\u00fcnther, che tuttavia \u00e8 stato penalizzato post-gara finendo in undicesima posizione. Entrambe le Pole Positions sono state effettuate dal vincitore di gara 2 Alexander Sims.\nGara 1.\nClassifiche.\nLa classifica dopo gara 1:\nClassifica piloti\nClassifica squadre\nGara 2.\nClassifiche.\nLa classifica dopo gara 2:\nClassifica piloti\nClassifica squadre"}
{"id": "8226345", "revid": "1008732", "url": "https://it.wikipedia.org/wiki?curid=8226345", "title": "NACO", "text": ""}
{"id": "8226364", "revid": "260676", "url": "https://it.wikipedia.org/wiki?curid=8226364", "title": "Fusine in Val romana", "text": ""}
{"id": "8226374", "revid": "33751", "url": "https://it.wikipedia.org/wiki?curid=8226374", "title": "Liberian Cup", "text": ""}
{"id": "8226375", "revid": "1602064", "url": "https://it.wikipedia.org/wiki?curid=8226375", "title": "Lessing J. Rosenwald", "text": "Biografia.\nNato a Chicago, Lessing J. Rosenwald era il figlio maggiore di Julius Rosenwald, un panniere che divenne co-proprietario e fu presidente di Sears, Roebuck and Company dal 1908 al 1923, e presidente dal 1923 al 1932. Lessing lasci\u00f2 l'Universit\u00e0 di Cornell e and\u00f2 a lavorare per Sears nel 1911 come addetto alle spedizioni, nel 1920 gli fu data la responsabilit\u00e0 di aprire un centro di fornitura di cataloghi per la crescente societ\u00e0 di vendita per corrispondenza di Filadelfia. Visse molti anni a Jenkintown, Pennsylvania.\nSuccesso a suo padre, fu presidente di Sears dal 1932 al 1939, quando decise di dedicarsi del tutto a collezionare libri rari ed arte, nonch\u00e9 alla gestione delle associazioni di beneficenza della famiglia, principalmente il fondo Julius Rosenwald, che garantiva borse di studio direttamente a centinaia di artisti, scrittori, ricercatori e intellettuali afroamericani. Nel 1943, si impegn\u00f2 a donare le sue raccolte di 2.600 libri rari e 5.000 libri aggiuntivi alla Biblioteca del Congresso e 27.000 stampe e disegni alla National Gallery of Art, entrambi situati a Washington DC, dopo la sua morte. Fu uno dei donatori fondatori della National Gallery of Art quando fu inaugurata nel 1941. \"La bibbia gigante di Magonza\" \u00e8 stata esposta permanentemente nella grande sala d'ingresso della Biblioteca del Congresso da quando Rosenwald l'ha donata nel 1952, quando il libro aveva 500 anni. Rosenwald era anche un appassionato di scacchi e don\u00f2 denaro per sostenere gli scacchi americani. Ha sponsorizzato il campionato americano di scacchi dal 1957 al 1969.\nL'importanza di J. Rosenwald come raro collezionista di libri e donatore alla Biblioteca del Congresso \u00e8 descritta nel romanzo di David Baldacci, The Camel Club , London (Pan Books) 2006, p. 164 e seguenti.\nAttivit\u00e0 politiche.\nRosenwald era il pi\u00f9 noto sostenitore ebreo dell'America First Committee, che sosteneva la neutralit\u00e0 americana nella seconda guerra mondiale prima dell'attacco a Pearl Harbor, ed era guidato dal suo successore a Sears-Roebuck e amico da tutta la vita Robert E. Wood. Appena tre mesi dopo la sua fondazione, nel dicembre 1940 si dimise dal consiglio di amministrazione per timori riguardo all'antisemitismo . \u00c8 diventato direttore dell'Ufficio per la conservazione industriale nel Consiglio di produzione bellica durante la seconda guerra mondiale.\nNel 1943, Rosenwald accett\u00f2 l'invito a diventare presidente dell'American Council for Judaism , un'associazione di ebrei anti-sionisti, carica che mantenne fino al 1955; in seguito rimase presidente del consiglio di amministrazione. Durante questo periodo, Rosenwald fu anche attivo nelle operazioni di salvataggio degli ebrei europei e sollecit\u00f2 gli Stati Uniti ad ammettere un gran numero di rifugiati, sia ebrei che gentili."}
{"id": "8226377", "revid": "33751", "url": "https://it.wikipedia.org/wiki?curid=8226377", "title": "Coppa della Liberia", "text": ""}
{"id": "8226382", "revid": "33751", "url": "https://it.wikipedia.org/wiki?curid=8226382", "title": "MTN Elite One", "text": ""}
{"id": "8226390", "revid": "125007231", "url": "https://it.wikipedia.org/wiki?curid=8226390", "title": "Maria Falcone", "text": "Attivista antimafia, dal 1992, anno della morte del fratello minore Giovanni, magistrato ucciso da Cosa nostra nella strage di Capaci, porta avanti progetti di educazione alla legalit\u00e0 nelle scuole e nelle universit\u00e0 del Paese e promuove iniziative, in Italia e all\u2019estero, per ricordare la figura del giudice e sensibilizzare l\u2019opinione pubblica sui temi legati alla criminalit\u00e0 organizzata. \nViene invitata, come conoscitrice del fenomeno mafioso, ai dibattiti e alle attivit\u00e0 sul tema che si organizzano in varie parti d'Italia. Si \u00e8 espressa su argomenti di grande attualit\u00e0 come l\u2019abolizione del cosiddetto ergastolo ostativo per i boss, la tutela degli enti che operano per il sociale e la legalit\u00e0, il rilancio del movimento antimafia e la cooperazione investigativa e giudiziaria contro la criminalit\u00e0 transnazionale.\nBiografia.\nNata a Palermo nel 1936, da Arturo Falcone e Luisa Bentivegna, secondogenita di una famiglia di tre figli (la sorella maggiore, Anna, \u00e8 del '34, il fratello Giovanni era del '39), si \u00e8 laureata in Giurisprudenza ed ha poi insegnato diritto negli istituti superiori fino alla pensione.\nDal 1992 si \u00e8 dedicata totalmente alla Fondazione Giovanni Falcone, che presiede, curando, in collaborazione con il Ministero dell'Istruzione, dell'Universit\u00e0 e della Ricerca, le celebrazioni che si tengono ogni 23 maggio a Palermo, nell\u2019anniversario della strage di Capaci, alla presenza delle massime autorit\u00e0 dello Stato e di migliaia di studenti che arrivano da tutta Italia con la \u201cNave della Legalit\u00e0\u201d.\nPartecipa alle manifestazioni che vengono organizzate per ricordare la figura e l\u2019opera del fratello. Negli anni ha incontrato migliaia di ragazzi facendo testimonianza attiva, raccontando una intensa stagione della lotta a Cosa nostra ed educando i giovani all'importanza del rispetto della legalit\u00e0.\nDa tre anni \u00e8 promotrice del progetto \u201cUniversit\u00e0 per la Legalit\u00e0\u201d che coinvolge decine di Atenei italiani. Gli studenti, che rispondo a un bando del Miur e della Fondazione Falcone, lavorano a progetti in materia di criminalit\u00e0 organizzata con ricerche, studi, lavori teatrali.\nPromuove il concorso che, ogni anno, assegna 15 borse di studio, finanziate dall'Assemblea Regionale Siciliana, a neolaureati in Giurisprudenza di tutta la Sicilia che vogliano sviluppare lavori sulla mafia e sulla legalit\u00e0.\nAttivit\u00e0.\nNel 1992, dopo la morte del fratello a Capaci e dopo la strage di Via D\u2019Amelio in cui morirono il magistrato Paolo Borsellino e gli agenti della scorta, Maria Falcone ha avviato un progetto volto a mantenere viva la memoria di Giovanni Falcone nella societ\u00e0 civile, tra i giovani e nelle sedi istituzionali. Nel suo ruolo di \u201ctestimone\u201d dell'azione e del lavoro del magistrato, subito dopo l'attentato venne ascoltata dal Consiglio superiore della magistratura in seduta plenaria, su invito dell\u2019allora vice-presidente Giovanni Galloni.\nNel 2017, in occasione della desecretazione degli atti riguardanti i rapporti tra il fratello e l\u2019organo di autogoverno della magistratura, Maria Falcone \u00e8 stata invitata a partecipare alla seduta plenaria straordinaria del Csm alla presenza del Presidente della Repubblica Sergio Mattarella.\nIl suo ruolo di presidente della Fondazione Falcone l\u2019ha portata in tutto il mondo: da Santiago de Compostela, Brasilia, San Paolo del Brasile, Siviglia, a Monaco di Baviera, Mosca, Barcellona, Buenos Aires, Francoforte, Varsavia, Tarragona, Parigi, Washington, Bruges, Strasburgo, Londra, New York, Vienna.\nDi particolare rilievo la sua partecipazione al convegno e alla cerimonia che si sono tenuti nel 2013 presso la sede dell\u2019FBI di Quantico, in Virginia (USA), per il riconoscimento del valore della attivit\u00e0 della Fondazione Falcone e la partecipazione, nel 2017, alla cerimonia di commemorazione del magistrato ucciso a Capaci, nella sede dell\u2019Onu, a New York, in apertura del dibattito internazionale sulla Criminalit\u00e0 organizzata transnazionale.\nIntervistata da Mollie Halpern, responsabile delle relazioni esterne del Fbi, la professoressa Falcone ricord\u00f2 le parole di suo fratello, Giovanni, ai giornalisti all\u2019inizio del maxi processo. Il giudice, ai cronisti che gli chiedevano un commento su quello che era un evento importante per tutta la nazione, rispose: \u201c\"gli uomini passano e restano le idee che continueranno a camminare sulle gambe di altri uomini\"\u201d.\nNel 2017 ha preso parte, insieme alla rappresentanza italiana presso l'Agenzia Europea per il contrasto al crimine organizzato di Eurojust a L\u2019Aja, alla cerimonia di intitolazione di una targa alla memoria dei giudici Falcone e Borsellino.\nNel 2018, poi, nella sede Onu di Vienna, \u00e8 intervenuta al dibattito che ha portato all\u2019approvazione della Risoluzione sul meccanismo di revisione della Convenzione delle Nazioni Unite contro la criminalit\u00e0 organizzata transnazionale, pi\u00f9 nota come \u201cConvenzione di Palermo\u201d. \u201c\"Oggi si realizza il sogno di Giovanni\"\u201d, disse dopo la votazione all\u2019unanimit\u00e0 della revisione della Convenzione, un passo fondamentale per rendere pi\u00f9 efficace la normativa.\nCome presidente della Fondazione Falcone, organizza, insieme al Miur, ogni 23 maggio, anniversario della Strage di Capaci, una manifestazione che coinvolge migliaia di studenti di tutta Italia che arrivano a Palermo sulla \"nave della legalit\u00e0\" per ritrovarsi nell'aula bunker del carcere Ucciardone, teatro del Maxiprocesso di Palermo, per parlare di mafia con esperti, magistrati e rappresentanti dello Stato.\nRiconoscimenti.\nNel 1995, Maria Falcone ha ricevuto la laurea honoris causa dall\u2019Universit\u00e0 degli Studi di San Paolo del Brasile per il suo impegno sociale e culturale nel combattere la mafia.\nNel 2014, \u00e8 stata insignita dal capo dello Stato Giorgio Napolitano della croce di Grande Ufficiale dell\u2019Ordine al Merito della Repubblica Italiana.\nNel 2015 ha ricevuto le chiavi della citt\u00e0 di Bari dal sindaco Antonio Decaro. \"A Maria Falcone - recitavano le motivazioni del riconoscimento - per il suo impegno instancabile in favore della crescita di una coscienza civile diffusa, unico antidoto alle logiche mafiose e criminali. La sua attivit\u00e0 nell\u2019ambito di progetti di educazione alla legalit\u00e0, la sua presenza costante nelle scuole come testimone della vita e degli insegnamenti di suo fratello Giovanni, magistrato simbolo della lotta alla mafia, il suo impegno pedagogico e divulgativo costituiscono il terreno fertile in cui affondano le radici dell\u2019antimafia sociale\".\nNel 2017, l\u2019Accademia Bonifaciana, Istituto di Cultura Universitaria e di Studi Superiori di Anagni, le ha conferito il titolo di \u201cSenatore Accademico Onorario\u201d.\nDurante questi anni, Maria Falcone ha ricevuto riconoscimenti e premi per l\u2019impegno civile e l'intensa attivit\u00e0 svolta nell'ambito dell'educazione alla legalit\u00e0 tra i quali:\nMaria Falcone \u00e8 membro onorario Unicef."}
{"id": "8226391", "revid": "287204", "url": "https://it.wikipedia.org/wiki?curid=8226391", "title": "Premio italiano della musica - Nominations 1998", "text": "Premio italiano della musica - Nominations 1998 \u00e8 il titolo della compilation di brani musicali del 1997/1998, pubblicato nella primavera di quell'anno in concomitanza con la terza edizione televisiva del Premio italiano della musica."}
{"id": "8226392", "revid": "767487", "url": "https://it.wikipedia.org/wiki?curid=8226392", "title": "Queen of the Moulin Rouge", "text": "Queen of the Moulin Rouge \u00e8 un film muto del 1922 diretto da Ray C. Smallwood. La sceneggiatura di Peter Milne e Garfield Thompson si basa sull'omonimo lavoro teatrale di Paul M. Potter e John T. Hall andato in scena in prima a Broadway il 7 dicembre 1908. Prodotto dalla Pyramid Pictures e distribuito dalla ARC, il film aveva come interpreti Martha Mansfield e Joseph Striker.\nTrama.\nLouis Rousseau crede che la musica di Tom, il suo talentuoso studente di violino, sia priva di anima perch\u00e9 il giovane nella sua vita non ha mai sofferto. Rosalie Anjou, una donna che Tom ha salvato dagli apache e di cui si \u00e8 innamorato, viene convinta da Rousseau a ballare al Moulin Rouge per potere guadagnare il denaro che serve a pagare le lezione di musica del giovane. Rosalie tiene nascosto a Tom il proprio lavoro anche se lei, nel frattempo, \u00e8 diventata l'attrazione del locale, nominata \"Regina del Moulin Rouge\". Rousseau porta Tom alla cerimonia di incoronazione della nuova \"vedette\": la vista di Rosalie provoca la rabbia del giovane violinista che si sente tradito dalla donna amata. La sua musica, ora, esprime compiutamente dolore e sofferenza, due sentimenti che non lui aveva mai conosciuto prima. Ma quando Rousseu gli confessa il suo piano che ha coinvolto, a sua insaputa Rosalie, Tom si precipita alla ricerca della ragazza, trovandola giusto in tempo prima lei perde la vita tra le acque della Senna, dove stava cercando la pace e la morte.\nProduzione.\nIl film fu prodotto dalla Pyramid Pictures.\nDistribuzione.\nIl copyright del film, richiesto dalla Pyramid Pictures, fu registrato il 12 settembre 1922 con il numero LP18872. Distribuito dalla American Releasing Corporation (ARC), il film fu presentato in prima a Los Angeles probabilmente il 2 settembre 1922, uscendo poi nelle sale statunitensi il 10 settembre. In Norvegia, fu distribuito con il titolo \"Dronningen fra Moulin Rouge\".\nCopia completa della pellicola si trova conservata negli Archives Du Film Du CNC di Bois d'Arcy."}
{"id": "8226393", "revid": "666668", "url": "https://it.wikipedia.org/wiki?curid=8226393", "title": "Real Futsal Arzignano 2019-2020", "text": "La voce raccoglie i dati riguardanti il Real Futsal Arzignano, squadra di calcio a 5 militante in serie A, nelle competizioni ufficiali del 2019-2020."}
{"id": "8226422", "revid": "951784", "url": "https://it.wikipedia.org/wiki?curid=8226422", "title": "Perejaslav-Chmel'nyc'kyj", "text": ""}
{"id": "8226425", "revid": "83531", "url": "https://it.wikipedia.org/wiki?curid=8226425", "title": "Libero comune di Sassari", "text": "Il cosiddetto Libero comune di Sassari fu uno Stato semi-indipendente esistito in Sardegna tra il XIII e XIV secolo e confederato prima a Pisa e poi a Genova.\nStoria.\nSecondo lo storico Francesco Cesare Casula il comune nacque nel 1272 dopo la fine del Giudicato di Torres di cui, nell'ultimo periodo, era stata capitale.\nNel primo periodo i podest\u00e0 furono pisani, incaricati dalla popolazione del comune di svolgere il proprio governo con \"giustizia, obiettivit\u00e0 ed imparzialit\u00e0\"\nSuccessivamente, dopo la disastrosa Battaglia della Meloria e la successiva pace di Fucecchio, firmata nel 1293, Genova riusc\u00ec ad insediare come podest\u00e0 dei funzionari liguri.\nFu in quell'epoca che Sassari si forn\u00ec di codici di legge, detti Statuti Sassaresi, aggiornati successivamente in epoca arborense e dunque dopo il crollo del Libero comune.\nDopo l'arrivo dell'allora infante Alfonso IV d'Aragona a capo della flotta di 300 navi di suo padre, il Libero comune si offr\u00ec di divenire vassallo dell'appena costituito Regno di Sardegna e Corsica, tramite l'ambasciatore Guantino Catoni.\nIl passaggio ufficiale avvenne il 4 luglio 1323.\nStatuti Sassaresi.\nI cosiddetti \"Statuti di Sassari\" sono atti formali e solenni con i quali vennero stabiliti i principi organizzativi ed istituzionali della citt\u00e0 di Sassari e della sua contrada.\nLa prima copia a noi rimasta \u00e8 del 1316, al tempo del podest\u00e0 genovese Cavallino degli Onesti o degli Honestis, ed \u00e8 scritta in lingua latina, anche se ne permane una anche in lingua sarda nella variante logudorese. \u00c8 composta da tre libri, contenenti rispettivamente 160, 38 e 50 capitoli.\nIl primo libro trattava del diritto pubblico interno e le materie economiche:del commercio, dei dazi e della guardia urbana.\nIl secondo riguardava il diritto civile e stabiliva l'amministrazione dei beni privati.\nIl terzo trattava invece del diritto penale e stabiliva le pene per ogni delitto"}
{"id": "8226429", "revid": "1310927", "url": "https://it.wikipedia.org/wiki?curid=8226429", "title": "Yannick Aguemon", "text": "Carriera.\nClub.\nHa giocato nella massima serie francese e in quella belga.\nNazionale.\nDopo aver giocato 6 partite e realizzato una rete con la nazionale francese Under-21 nel 2012, nel 2019 ha esordito con la nazionale beninese."}
{"id": "8226443", "revid": "300067", "url": "https://it.wikipedia.org/wiki?curid=8226443", "title": "Edrice Adebayo", "text": ""}
{"id": "8226447", "revid": "104458", "url": "https://it.wikipedia.org/wiki?curid=8226447", "title": "Latschach am Faaker See", "text": ""}
{"id": "8226453", "revid": "486946", "url": "https://it.wikipedia.org/wiki?curid=8226453", "title": "Warmhole", "text": ""}
{"id": "8226479", "revid": "300067", "url": "https://it.wikipedia.org/wiki?curid=8226479", "title": "Timoth\u00e9 Crusol", "text": ""}
{"id": "8226484", "revid": "767487", "url": "https://it.wikipedia.org/wiki?curid=8226484", "title": "50 anni in rosa", "text": "50 anni in rosa (\"The Hot Flashes\") \u00e8 un film del 2013 diretto da Susan Seidelman\nTrama.\nUn gruppo improbabile di non apprezzate donne di mezza et\u00e0, tutte ex studentesse e campionesse dello stesso liceo del Texas, decide di formare una squadra di basket. Lo scopo \u00e8 quello di sfidare le attuali arroganti studentesse del liceo, campionesse di stato, in una partita utile a raccogliere fondi per la prevenzione del cancro al seno. Con esiti al di l\u00e0 di ogni pi\u00f9 rosea aspettativa, il successo della squadra finir\u00e0 per attirare l'attenzione dei media nazionali e far acquisire una nuova prospettiva di vita alle sue componenti."}
{"id": "8226485", "revid": "6923", "url": "https://it.wikipedia.org/wiki?curid=8226485", "title": "Joseph Striker", "text": ""}
{"id": "8226494", "revid": "119930714", "url": "https://it.wikipedia.org/wiki?curid=8226494", "title": "Assia Dagher", "text": " \nBiografia.\nAlmaza Dagher nacque il 6 marzo del 1908 a Tannourine da una famiglia cristiano-libanese, nei primi anni '20 si trasferi' in Egitto con sua nipote Mary Queeny (19013-2003). \nNel 1926, fu la protagonista del 1\u00b0 film muto arabo \" Leila\" diretto dal regista turco-egiziano Wadad Orfi e prodotto da Aziza Amir (1901-1952).\nAssia Dagher lancio' molti attori tra cui la nipote Mary Queeny e Faten Hamama. Produsse uno tra i primissimi film arabi in CinemaScope, \"Ruda Kalbi\" (1957), come anche co-produsse con lo Stato egiziano il colossal cinematografico \"al-Nasir Salad al-Din (Saladino)\" regia di Yusuf Shahin. \nAssia Dagher, Mary Queeny, Aziza Amir, Bahiga Hafez (1908-1983), Fatma Rouchdi (1908-1996) ed Amina Mohamed (1908-1985) sono considerate le sei pioniere donne del cinema arabo\nFilmografia parziale.\nAssia Dagher recito' in 20 film e ne produsse pi\u00f9 di 100."}
{"id": "8226495", "revid": "780783", "url": "https://it.wikipedia.org/wiki?curid=8226495", "title": "Toyota Park", "text": ""}
{"id": "8226504", "revid": "1908205", "url": "https://it.wikipedia.org/wiki?curid=8226504", "title": "Gugu", "text": ""}
{"id": "8226506", "revid": "767487", "url": "https://it.wikipedia.org/wiki?curid=8226506", "title": "When the Desert Calls", "text": "When the Desert Calls \u00e8 un film muto del 1922 diretto da Ray C. Smallwood. L'adattamento di Georgette Duchesne e Peter Milne si basa sull'omonima storia di Donald McGibney pubblicato su \"Ladies Home Journal\" nel maggio 1920. Melodramma di ambientazione esotica, il film aveva come interpreti Violet Heming, Robert Frazer, Sheldon Lewis, Huntley Gordon, J. Barney Sherry, David Wall, Julia Swayne Gordon. Prodotto dalla Pyramid Pictures, \u00e8 un film perduto.\nTrama.\nEldred Caldwell, un cassiere di banca inglese, e sua moglie Louise vivono felici in Africa, ai margini del deserto. Un giorno, per\u00f2, appare alla loro porta Richard Manners, un uomo che discredita Eldred con le sue informazioni. Il cassiere, disperato, sparisce e tutti credono che si sia suicidato. Louise fugge nel deserto, dove Manners la insegue. La donna trova rifugio presso la vedova di uno sceicco che la nasconde al suo inseguitore. Gli anni passano e, alla fine della guerra, l'Inghilterra cerca, per premiarlo per il coraggio dimostrato durante il conflitto, lo sceicco El-Din. Durante la cerimonia, mentre riceve la decorazione, l'uomo sviene e, mentre si sta riprendendo, vede un'infermiera. Lo sceicco, che \u00e8 in realt\u00e0 Eldred Caldwell, riconosce nella donna sua moglie Louise. Lei, che era in procinto di sposare un medico, si riunisce finalmente al marito che credeva morto.\nProduzione.\nIl film fu prodotto dalla Pyramid Pictures.\nDistribuzione.\nIl copyright del film, richiesto dalla Pyramid Pictures, fu registrato il 25 novembre 1922 con il numero LP18628.\nDistribuito dalla American Releasing Co., il film usc\u00ec nelle sale statunitensi l'8 ottobre 1922.\nNon si conoscono copie ancora esistenti della pellicola che viene considerata presumibilmente perduta."}
{"id": "8226507", "revid": "2187", "url": "https://it.wikipedia.org/wiki?curid=8226507", "title": "Kazunomiya", "text": ""}
{"id": "8226519", "revid": "599013", "url": "https://it.wikipedia.org/wiki?curid=8226519", "title": "Moses Brown", "text": ""}
{"id": "8226525", "revid": "144796", "url": "https://it.wikipedia.org/wiki?curid=8226525", "title": "Battaglia di Chesma", "text": ""}
{"id": "8226526", "revid": "1543377", "url": "https://it.wikipedia.org/wiki?curid=8226526", "title": "Russkij Booker", "text": "Il premio Russkij Booker (), a volte chiamato anche Premio Booker russo, \u00e8 un premio letterario russo ispirato al Booker Prize britannico e ideato dall'uomo d'affari britannico Michael Harris Caine, tra i fondatori del Booker Prize e a cui \u00e8 dedicato il Caine Prize rivolto agli scrittori africani.\nStoria.\nIl Russkij Booker \u00e8 stato assegnato dal 1992 al 2017 alla migliore opera di narrativa scritta in lingua russa, indipendentemente dalla nazionalit\u00e0 dell'autore. Il premio \u00e8 assegnato da un gruppo di giudici che ogni anno sceglie un vincitore da una lista di generalmente 6 finalisti. Si tratta del primo premio letterario non statale dai tempi della Rivoluzione russa del 1917.\nTra il 1997 e il 2001 il premio \u00e8 stato ribatezzato Premio Letterario Smirnoff-Booker, in onore dell'imprenditore Piotr Smirnov, fondatore dell'omonima azienda produttrice di vodka e allora sponsor del premio. Tra il 2002 e il 2005 principale sponsor \u00e8 Open Russia NGO e pertanto il nome del premio \u00e8 diventato Premio Letterario Booker-Open Russia. Nel 2006 \u00e8 stato siglato un accordo di sponsorizzazione con la societ\u00e0 petrolifera britannica BP.\nNel 2011, al termine del contratto di cinque anni con BP, \u00e8 subentrata come sponsor l'azienda di telecomunicazioni Russian Telecom Equipment Company. In tale anno, invece del consueto premio, si \u00e8 deciso di assegnare il premio al \"miglior romanzo del decennio\", selezionando il vincitore tra le 60 opere arrivate in finale nelle dieci edizioni precedenti. In tale occasione il premio venne assegnato ad Aleksandr \u010cudakov per la sua opera \"\u041b\u043e\u0436\u0438\u0442\u0441\u044f \u043c\u0433\u043b\u0430 \u043d\u0430 \u0441\u0442\u0430\u0440\u044b\u0435 \u0441\u0442\u0443\u043f\u0435\u043d\u0438\u2026\" (titolo in inglese \"A Gloom is Cast Upon the Ancient Steps\").\nTra il 2012 e il 2017 il premio viene sposorizzato da Globex Banx, ma al termine del contratto fatica a trovare un nuovo finanziatore. Nel 2018 il premio non viene assegnato e il 19 settembre 2019 viene rilasciato un comunicato in cui si annuncia la cancellazione del premio a causa della mancanza di finanziamenti, con la possibilit\u00e0 di riattivarlo il futuro nel caso si riuscisse a trovare un nuovo sponsor adeguato.\nVincitori e nomination.\n1992\n1993\n1994\n1995\n1996\n1997\n1998\n1999\n2000\n2001\n2002\n2003\n2004\n2005\n2006\n2007\n2008\n2009\n2010\n2011 (miglior romanzo del decennio)\n2012\n2013\n2014\n2015\n2016\n2017"}
{"id": "8226528", "revid": "115490867", "url": "https://it.wikipedia.org/wiki?curid=8226528", "title": "Gigi Borruso", "text": "Biografia.\nNasce a Palermo nel 1962 dove attualmente vive e lavora. A partire dagli anni ottanta, si forma alla scuola teatrale Teat\u00e9s sotto la guida del suo fondatore, Michele Perriera, divenendo uno dei maggiori interpreti del suo teatro. \nSin dagli anni ottanta collabora con la Rai, come attore, doppiatore e programmista-regista, prendendo parte a numerosi radiodrammi e realizzando programmi come \"Archeora\" (1991), e la serie \"Coriandoli\" (1992). Per oltre dieci anni \u00e8 stato doppiatore e voce fuori campo del programma \"Mediterraneo\" su Rai 3.\nL'incontro con il teatro di Roberto Guicciardini, nel 1995, segna l'inizio della collaborazione con il Teatro Biondo Stabile di Palermo, dapprima come protagonista nei suoi spettacoli pi\u00f9 noti e, successivamente, come regista di alcune sue opere.\nNella serie di cartoni animati interattivi tratti da racconti di Andrea Camilleri (pubblicati da Sellerio tra il 1996 e il 1997) d\u00e0 la voce al Commissario Montalbano: \"Il cane di terracotta\", \"Il ladro di merendine\", \"La voce del violino\". \nDopo gli anni di formazione nel teatro di Michele Perriera, \u00e8 alla fine degli anni novanta che si cimenta come autore teatrale e fonda prima la \"Compagnia dell\u2019Elica\" e poi nel 2005 la \"Scuola di Teatro di Gibellina\", che diriger\u00e0 per due anni. Nel corso di questi anni inizia a lavorare tra Parigi, Palermo e il resto d'Italia. Dal 2013 collabora con il Teatro Massimo di Palermo, scrivendo alcuni libretti e curando la regia delle opere \"La carovana volante\" e \"Le nuvole di carta\". Nel suo teatro vi \u00e8 una particolare attenzione alla realt\u00e0 siciliana, i suoi lavori prendendo spunto dall'attualit\u00e0 indagano la realt\u00e0 politica e sociale della nostra societ\u00e0, con un linguaggio ironico e con elementi del fantastico che ci restituiscono una dimensione paradossale e onirica dell\u2019esistenza.\nNel 2017 pubblica il suo primo romanzo \"Il suono della notte\". \nDal novembre del 2018 \u00e8 direttore di DanisinniLab, laboratorio teatrale di comunit\u00e0. Il laboratorio, ideato dal Museo Sociale Danisinni, \u00e8 stato promosso al suo avvio dal Teatro Biondo.\nNel giugno 2019 lo spettacolo \"F174 - Nel mare di nessuno\" torna in scena al Teatro Garibaldi di Palermo in occasione degli eventi per la Giornata mondiale dei profughi, promossa dall'Alto commissariato delle Nazioni Unite per i rifugiati. Il 23 maggio del 2019, ricorrenza della strage di Capaci, recita nell'opera-inchiesta \"I traditori\" sui misteri e i depistaggi collegati agli attentati stragisti di matrice mafiosa in cui persero la vita i giudici palermitani Giovanni Falcone e Paolo Borsellino, scritta da Gery Palazzotto e Salvo Palazzolo, prodotta dal Teatro Massimo di Palermo."}
{"id": "8226529", "revid": "109059439", "url": "https://it.wikipedia.org/wiki?curid=8226529", "title": "Fondazione 20 Marzo 2006", "text": ""}
{"id": "8226530", "revid": "109059441", "url": "https://it.wikipedia.org/wiki?curid=8226530", "title": "Fondazione XX Marzo 2006", "text": ""}
{"id": "8226534", "revid": "109059491", "url": "https://it.wikipedia.org/wiki?curid=8226534", "title": "EUSALP", "text": ""}
{"id": "8226537", "revid": "125253330", "url": "https://it.wikipedia.org/wiki?curid=8226537", "title": "Fumbleland! Mi \u00e8 scappato un errore", "text": "Fumbleland! Mi \u00e8 scappato un errore \u00e8 un programma televisivo di divulgazione educativa in tecnica mista prodotta da Rai Ragazzi e va in onda dal 14 ottobre 2019 su Rai Yoyo. \nIl personaggio principale di Mrs Sara Spelling \u00e8 interpretato da Teresa Pascarelli, che utilizza il metodo \"Bilingual Method\"\u2122, cio\u00e8 un'alternanza della lingua madre (italiano) e della lingua straniera (inglese).\nLa prima serie di questo genere aveva come nome Fumbles ed andava in onda su DeA Junior\nTrama.\nNella fantastica isola cittadina di Fumbleland vivono i Fumbles, gli errori di ortografia della lingua inglese commessi dai bambini. Ora tocca alla maestra Mrs Spelling e ai suoi alunni correggere le parole."}
{"id": "8226541", "revid": "109059608", "url": "https://it.wikipedia.org/wiki?curid=8226541", "title": "AlpMed", "text": ""}
{"id": "8226550", "revid": "205250", "url": "https://it.wikipedia.org/wiki?curid=8226550", "title": "Giovanni Battista Caruso", "text": "Viaggi\u00f2 per l'Italia e la Francia (1700-1701). A Roma conobbe l'erudito siciliano Giuseppe Maria Tomasi e in Francia entr\u00f2 in contatto con i benedettini della Congregazione di San Mauro, soprattutto Jean Mabillon, che lo spinse a dedicarsi alle ricerche sulla storia siciliana. L'influenza esercitata dai metodi del Tomasi e del Mabillon sull'attivit\u00e0 del Caruso \u00e8 decisiva. Le sue \"Memorie istoriche\" (vol. 1\u00ba, 1716; voll. 2\u00ba-5\u00ba, post., 1737-45) e le \"Historiae saracenico-siculae varia monumenta\" (1720), sono opere pregevoli per la ricchezza dell'erudizione. L'opera maggiore del Caruso \u00e8 la \"Bibliotheca historica Regni Siciliae\" (2 voll., 1723). \u00abL\u2019opera si rifaceva a tutta una tradizione antiquaria che risaliva per la Sicilia agli inizi del secolo precedente, allorch\u00e9 Rocco Pirri aveva raccolto i documenti della storia isolana dopo la dominazione saracena e gli atti delle chiese e dei monasteri, mentre Filippo Paruta aveva dato vita, col proprio lavoro, alla scuola numismatica siciliana.\u00bb"}
{"id": "8226552", "revid": "4252", "url": "https://it.wikipedia.org/wiki?curid=8226552", "title": "Sistema numerico nonario", "text": "Il sistema numerico nonario (pi\u00f9 comunemente \"in base nove\") \u00e8 un sistema numerico posizionale in base 9, cio\u00e8 che utilizza solo 9 simboli (tipicamente 0, 1, 2, 3, 4, 5, 6, 7, 8) invece dei 10 del sistema numerico decimale usato comunemente. \nEcco una tabella che confronta le rappresentazioni binarie, nonarie e decimali dei numeri dallo zero al quindici:\nPerci\u00f2 il numero decimale settantanove, ad esempio, la cui rappresentazione binaria \u00e8 1101111, pu\u00f2 essere scritto come 133 in nonario.\nDefinizione matematica (conversione in base 10).\nLa formula per convertire un numero da nonario a decimale (dove con \"d \" si indica la cifra di posizione \"n\" all'interno del numero, partendo da 0) \u00e8\n formula_1\nIl numero nonario \"c\"2 \"c\"1 \"c\"0 equivale al numero \"c\"2 \u00d7 92 + \"c\"1 \u00d7 91 + \"c\"0 \u00d7 90. Ad esempio 5439, dove \"c\"2 = 5, \"c\"1 = 4, \"c\"0 = 3, equivale al numero \nMetodi di conversione.\nDa nonario in ternario.\nDato un numero in base nove (\"c\"1 \"c\"3 ... \"c\"n)9 di n cifre (\"c\"i) sono le singole cifre, ricordando che formula_2 esso si converte in ternario nel seguente modo:\n formula_3\n formula_4\n formula_5\nIl numero ternario \u00e8 (112210)3.\nDa ternario in nonario.\nPer convertire un numero dal sistema ternario a quello nonario si procede in modo analogo all'esempio precedente: \n formula_6\nApplicazioni.\nLa rappresentazione di un numero intero in base 3 richiede meno cifre della corrispondente in base 2; tuttavia, un numero scritto in base 3 \u00e8 pi\u00f9 lungo che in base 10, per questo in informatica i numeri ternari vengono talvolta codificati in base 9 o in base 27."}
{"id": "8226553", "revid": "4252", "url": "https://it.wikipedia.org/wiki?curid=8226553", "title": "Base 9", "text": ""}
{"id": "8226609", "revid": "1005847", "url": "https://it.wikipedia.org/wiki?curid=8226609", "title": "Ducato di Puglia", "text": ""}
{"id": "8226627", "revid": "1154737", "url": "https://it.wikipedia.org/wiki?curid=8226627", "title": "Acciaierie di Novi Ligure", "text": "Le Acciaierie di Novi Ligure sono un impianto siderurgico sorto a Novi ligure inizialmente come \"societ\u00e0 anonima Ferriera di Novi Ligure\". Profondamente ristrutturata nel corso della sua storia prima di essere privatizzata, venne controllata inizialmente dall'Ilva poi dall'Italsider e di nuovo Ilva (Gruppo Riva). Dal 2018 lo stabilimento \u00e8 di propriet\u00e0 di ArcelorMittal Italia che ha rilevato il gruppo Ilva.\nStoria.\nLe origini di questo sito produttivo risalgono al maggio 1912 con la costituzione della \"societ\u00e0 anonima Ferriera di Novi Ligure\" dotata di un forno per il riscaldo del ferro a pacchetto, di un laminatoio per profilati medi e piccoli e, successivamente, di due forni Martin-Siemens.\nLa Societ\u00e0 Anonima Ferriere iniziava la produzione di profilati quando i tempi furono propizi: la Prima Guerra Mondiale richiedeva grandi quantit\u00e0 di semilavorati e ben presto al primo laminatoio se ne aggiunse un secondo e venne installata anche un\u2019acciaieria con due forni Martin-Siemens. A guerra finita, sopraggiunse la crisi e a seguito dell\u2019acuirsi delle difficolt\u00e0 finanziarie la societ\u00e0 Acciaierie e Ferriere di Novi Ligure viene liquidata e il complesso passa, nel 1931, all\u2019Ilva Alti Forni e Acciaierie d\u2019Italia.\nA partire dal 1932 l\u2019Ilva Alti Forni e Acciaierie d\u2019Italia avvia una riorganizzazione in seguito alla quale in Liguria furono chiusi gli stabilimenti di Pr\u00e0, Oneglia,\nMultedo, Chiaravagna, l\u2019acciaieria di Sestri e quella di Voltri. Buona parte dell\u2019attivit\u00e0 di laminazione di lamiere e di profilati che si svolgeva in Liguria fu concentrata a Novi Ligure.\nDal 1933 l'ILVA entr\u00f2 in societ\u00e0 con la Provincia di Alessandria costituendo la Societ\u00e0 Ferroviaria Val d'Orba (FVO), per l'esercizio della ferrovia Frugarolo - Basaluzzo che rappresentava un'infrastruttura strategica per il trasporto delle merci a servizio dello stabilimento. L'impianto fu soppresso nel 1948.\nNel 1934 tutti gli impianti vengono concentrati nella localit\u00e0 di Campoleone dove le vicende belliche della seconda guerra mondiale porteranno alla semidistruzione dell\u2019acciaieria.\nDopoguerra.\nNel dopoguerra gli impianti verranno ricostruiti e nel 1951 lo stabilimento supera ogni livello produttivo precedente con 118.000 tonnellate d\u2019acciaio e 138.000 tonnellate di laminati.\nA partire dal 1960, venne progettato e costruito un nuovo impianto in un\u2019area pi\u00f9 lontana dall\u2019abitato, mentre nasceva l\u2019Italsider, dalla fusione di Ilva e Cornigliano. In poco pi\u00f9 di un anno, il nuovo impianto fu completato e cess\u00f2 gradualmente la lavorazione nel vecchio stabilimento, che divenne per alcuni anni un semplice magazzino, per poi essere definitivamente abbandonato. Le Acciaierie di Novi Ligure diventano allora una sezione del \"complesso Oscar Sinigaglia di Genova-Cornigliano\". Nel 2002, parte di quel vecchio stabilimento, viene riaperto dopo essere stato restaurato e trasformato in centro fieristico; l\u2019anno successivo, il capannone adiacente torna a nuova vita dopo un accurato restauro ospitando il Museo dei Campionissimi, il museo del ciclismo pi\u00f9 grande d\u2019Europa con i suoi metri quadrati di esposizione.\nNel 1967, portato a termine il potenziamento della ricottura e dei servizi, il complesso di laminazione a freddo raggiunge la produzione annua di un milione di tonnellate occupando un\u2019area di oltre un milione di metri quadrati.\nNel 1981 lo stabilimento, che dal 1978 opera come unit\u00e0 autonoma, viene conferito dall\u2019Italsider in liquidazione alla Nuova Italsider.\nNel 1993 Cornigliano e Novi Ligure vengono acquisiti dal gruppo Riva.\nNel 2010 entra in funzione la linea di zincatura a caldo (ZIN4), progettata per la produzione di acciai di alta qualit\u00e0.\nAttualmente (2019) Novi Ligure \u00e8 l\u2019unico stabilimento in Italia del gruppo Ilva che produce acciaio destinato al settore automotive e occupa circa settecento dipendenti diretti.\nImpianti.\nL'unit\u00e0 produttiva di Novi Ligure dispone dei seguenti impianti:\nArchivio.\nL'archivio delle Acciaierie di Cornigliano \u00e8 confluito nella raccolta di documentazione della Fondazione Ansaldo nel fondo omonimo (estremi cronologici: sec. XX inizio - sec. XX fine). \u00e8 costituita principalmente da scritture sociali, contabili, tecniche e dalla documentazione delle singole aree e divisioni (programmazione, produzione, impianti, personale, ecc.). Vi \u00e8 inoltre una raccolta in n. 36 buste, dove \u00e8 presente la documentazione societaria e gestionale prodotta dalla societ\u00e0 \u201cFerrovie Val d\u2019Orba\u201d per il periodo 1881-1963."}
{"id": "8226628", "revid": "110157", "url": "https://it.wikipedia.org/wiki?curid=8226628", "title": "Grupo Bimbo", "text": "Grupo Bimbo \u00e8 una societ\u00e0 alimentare multinazionale messicana con sede a Citt\u00e0 del Messico. \u00c8 la pi\u00f9 grande azienda di panificazione al mondo e gestisce le pi\u00f9 grandi panetterie negli Stati Uniti d'America, in Messico, Canada, Cile, Per\u00f9, Colombia e Spagna, e ha alcune delle pi\u00f9 vaste reti di distribuzione in Messico e negli Stati Uniti d'America. Gestisce anche pi\u00f9 di 100 marchi, tra cui Entenmann, Bimbo, Tia Rosa, Marinela, Wonder Bread (solo in Messico), Barcel, Sara Lee, Mrs Baird's, Stroehmann, Ball Park buns, Oroweat e Arnold Bread.\nBimbo \u00e8 quotato alla Borsa messicana dal 1980 ed \u00e8 un componente dell'IPC, il principale indice di riferimento delle azioni messicane. Nel 2016, la rivista \"Forbes\" ha classificato Grupo Bimbo al n. 986 del \"Forbes Global 2000\", una classifica annuale delle prime 2000 societ\u00e0 pubbliche del mondo.\nStoria.\nLa societ\u00e0 \u00e8 stata fondata nel 1945 da Lorenzo Servitje, Jos\u00e9 T. Mata, Jaime Sendra, Jaime Jorba e Alfonso Velasco. In quindici anni, sotto la guida di Daniel Servitje, attuale presidente del consiglio di amministrazione e CEO del gruppo, si \u00e8 affermata come una societ\u00e0 di panetteria globale, registrando un aumento delle vendite di 4,67 miliardi di dollari nel 2004 a 10,712 miliardi di dollari nel 2011.\nI primi prodotti lanciati sul mercato erano pagnotte di pane bianco grandi e piccole avvolte in cellophane, pane di segale e pane tostato. Alla fine del 1948, c'erano nove prodotti Bimbo sul mercato. La linea \u00e8 stata ampliata nel 1952 con l'avvio della produzione di Donas del Osito (Bear Cub Donuts), insieme a una nuova linea di panini: Bimbollos, Medias Noches e Colchones.\nNel 1949 fu inaugurato il primo deposito fuori Citt\u00e0 del Messico nella citt\u00e0 di Puebla. Nel 1956 inizi\u00f2 l'attivit\u00e0 dello stabilimento Bimbo Occidente di Guadalajara, con Roberto Servitje come primo direttore generale. Quattro anni dopo fu inaugurato lo stabilimento di Bimbo del Norte nella citt\u00e0 di Monterrey, Nuevo Le\u00f3n.\nNel 2013 \u00e8 stata la nona societ\u00e0 messicana per fatturato. Nel 2014 ha registrato ricavi per 14,1 miliardi di dollari USA. Ha oltre 138.000 dipendenti, 165 stabilimenti produttivi e 2,5 milioni di centri di vendita situati in 32 paesi"}
{"id": "8226632", "revid": "111863580", "url": "https://it.wikipedia.org/wiki?curid=8226632", "title": "Taviano (Sambuca Pistoiese)", "text": "Taviano \u00e8 una frazione del comune italiano di Sambuca Pistoiese, di cui costituisce il capoluogo, nella provincia di Pistoia, in Toscana.\nIl nome potrebbe derivare dalla radice latina \"tabulanus\", riferito al significato di \"tavolato\" per la natura piana dei siti dove sorgono i fabbricati del paese. Altrimenti \u00e8 pensabile che la medesima radice si riferisca alla presenza di un'antica cava, volta alla produzione probabile di tavole in pietra.\nGeografia fisica.\nSituata nella Valle del Limentra occidentale, l'abitato sorge nel tratto compreso fra le foci degli affluenti del corso d'acqua principale, quali il torrente La Forra e il fosso della Tose. La frazione consiste in un corpo maggiore costituito da pi\u00f9 nuclei edilizi posti nelle anse piane create dallo scorrere del fiume, mentre sui fianchi del versante vallivo orientale troviamo nuclei abitati dipendenti dal paese di Taviano.\n\u00c8 attraversato dalla strada statale 64 Porrettana che la collega alla citt\u00e0 di Pistoia, e dalla strada provinciale interregionale \"Taviano-Badi\".\nStoria.\nNel 1085 veniva citato nei documenti amministrativi il Molino Miracula (detto \"del Vaticano\"), dotato anche di una gualchiera per la lavorazione della Lana. Nel XVI secolo venne edificato l'albergo come luogo di sosta per mercanti e viandanti, visto il crescere del traffico umano sul territorio, divenendo un centro economico emergente nel territorio della Sambuca. Essendo inoltre prossimo al confine emiliano dello Stato della Chiesa, vi era la presenza di una dogana granducale di secondo livello sottoposta a quella di Pavana.\nLa posizione geografica di Taviano ha favorito il consolidarsi del suo ruolo quale centro amministrativo, dopo l'abbandono del Castello di Sambuca da parte delle sedi comunitarie, avvenuto negli ultimi decenni del XIX secolo, a discapito del centro pavanese il quale fu capoluogo comunale finch\u00e9 non venne costruito il nuovo municipio. Assieme al palazzo civico situato sulla sponda sinistra del Limentra venne realizzato un ponte ad arco in pietra per collegare le due rive, che nel 1937 subirono forti danni a causa di una piena del torrente comportando la distruzione della passerella, degli orti fra Taviano Vecchio-La Dogana e danneggiamento della strada statale.\nDurante gli anni del secondo conflitto mondiale venne occupata dalle forze dell'Asse, assumendo la funzione di punto di controllo militare fino al ritiro dei tedeschi, i quali nel 1944 fecero saltare in aria ponti, tratti di strada ed alcune case per rallentare l'avanzata di truppe anglo-americane."}
{"id": "8226642", "revid": "110157", "url": "https://it.wikipedia.org/wiki?curid=8226642", "title": "Serie B 1987-1988 (hockey su pista)", "text": "La Serie B 1987-1988 \u00e8 il torneo di terzo livello del campionato italiano di hockey su pista per la stagione 1987-1988.\nGirone A.\nSquadre partecipanti.\nFonte per i marcatori: comunicato ufficiale n. 94 della FIHP in data 30 giugno 1988.\nClassifica finale.\nLegenda:\nNote:\nRisultati.\nTabellone.\nCompilato esclusivamente con risultati pubblicati dalla FIHP.\nGirone B.\nSquadre partecipanti.\nFonte per i marcatori: comunicato ufficiale n. 94 della FIHP in data 30 giugno 1988.\nClassifica finale.\nLegenda:\nNote:\nRisultati.\nTabellone.\nCompilato esclusivamente con risultati pubblicati dalla FIHP."}
{"id": "8226666", "revid": "2018934", "url": "https://it.wikipedia.org/wiki?curid=8226666", "title": "Chiesa di San Cesario (San Cesario sul Panaro)", "text": "La chiesa di San Cesario, o basilica di San Cesario, \u00e8 la parrocchiale di San Cesario sul Panaro, in provincia di Modena e arcidiocesi di Modena-Nonantola; fa parte del vicariato della Pedemontana Est.\nStoria.\nSembrerebbe che la primitiva chiesa del paese fosse stata edificata nel V secolo e poi modifica del portico tra i secoli VII e VIII.\nSi sa che all'inizio del IX secolo la zona di \"Vilzacara\" (antico nome di San Cesario sul Panaro) fu donata all'abbazia di San Silvestro di Nonantola. Probabilmente nel X secolo la chiesa venne riedificata. Nel 1112 Matilde di Canossa, alla quale apparteneva il borgo, fece cessare l'influenza dell'abbazia nonantolana e vi introdusse i canonici regolari; nel 1135 Papa Innocenzo III affid\u00f2 la cura d'anime ai monaci dell'abbazia di San Benedetto in Polirone. Sempre nel XII secolo la chiesa venne ricostruita e, nel 1367, il giurispatronato fu affidato alla famiglia dei Boschetti.\nNel 1438 la chiesa venne quasi completamente distrutta da un incendio e dovette, dunque, subire un complesso intervento di restauro. Nel 1544 fu eretto con i fondi donati dalla nobildonna Susanna Pico della Mirandola in Boschetti il campanile e nel 1639 venne donata alla chiesa una reliquia che consiste nella mandibola di san Cesario di Terracina. Nel 1666 la parrocchiale fu restaurata e trasformata in stile barocco e nel 1772 la chiesa venne modificata; nel 1777 pure la sacrestia sub\u00ec una ristrutturazione. Nel 1833 il campanile venne dotato di quattro nuove campane, che si aggiunsero alle due gi\u00e0 esistenti. Il 23 gennaio 1903 cess\u00f2 il secolare giurispatronato della famiglia Boschetti. Il 6 giugno del 1944 iniziarono grazie all'interessamento dell'allora parroco i lavori per riportare la chiesa all'originale stile romanico; questo restauro, bloccato e ripreso pi\u00f9 volte, termin\u00f2 soltanto verso la met\u00e0 degli anni sessanta. Nel 2009 venne ristrutturato il tetto.\nInterno.\nL'interno della chiesa \u00e8 di stile basilicale, suddivisa in tre navate scandite da colonne romane sormontate da capitelli preromanici.\nOpere di pregio conservate nella basilica sono una statua con la \"Nativit\u00e0 di Ges\u00f9 con Giuseppe e la Beata Vergine Maria\" e il monumento funebre dedicato a Gian Galeazzo Boschetti, scolpito nella prima met\u00e0 del XVI secolo da Antonio Begarelli e riscoperto nel 1827 da don Severino Fabriani.\nNella navata destra della basilica si conserva un frammento di stipite di portale in marmo, databile intorno al 1130 (probabilmente faceva parte del portale in marmo della chiesa); un bassorilievo in terracotta raffigurante la Madonna col Bambino, attribuita alla scuola dello scultore Antonio Rossellino; un paliotto d\u2019altare in gesso dipinto in finto marmo, risalente al XVIII secolo (al centro troviamo raffigurato, in bassorilievo, il velo della Veronica con il volto di Cristo, circondato dagli strumenti della Passione); sopra al paliotto vi \u00e8 un affresco di autore ignoto, risalente al XVI secolo, che riproduce Ges\u00f9 nell\u2019orto degli ulivi; una tomba alla cappuccina (risalente al IV - V secolo), posta sotto l\u2019altare del tabernacolo.\nNella navata sinistra troviamo l'altare dedicato al patrono, San Cesario diacono e martire (di tale altare di notevole interesse \u00e8 il paliotto di marmo cipollino del V - VI secolo, ritrovato in corrispondenza dell\u2019altare centrale durante gli scavi interni alla chiesa); il dipinto di San Giuseppe in gloria, opera di Giacomo Cavedoni; alla fine della navata \u00e8 possibile ammirare un capitello di marmo risalente al XV secolo su cui \u00e8 stata posizionata la statua in terracotta di San Cesario, datata 1878."}
{"id": "8226668", "revid": "124123", "url": "https://it.wikipedia.org/wiki?curid=8226668", "title": "Mark Higgins (calciatore)", "text": ""}
{"id": "8226669", "revid": "124123", "url": "https://it.wikipedia.org/wiki?curid=8226669", "title": "Mark Higgins (pilota automobilistico)", "text": ""}
{"id": "8226670", "revid": "1573940", "url": "https://it.wikipedia.org/wiki?curid=8226670", "title": "Chiesa dei Santi Fabiano e Sebastiano (Terre d'Adige)", "text": "La chiesa dei Santi Fabiano e Sebastiano \u00e8 una chiesa cimiteriale a Nave San Rocco, frazione di Terre d'Adige, in Trentino. Fa parte della zona pastorale di Mezzolombardo dell'arcidiocesi di Trento e risale al XII secolo. Sino alla costruzione della chiesa di San Rocco, avvenuta nel XIX secolo, \u00e8 stata la parrocchiale del piccolo centro. \nStoria.\nLa primitiva cappella in localit\u00e0 Nave San Rocco sembra essere stata sin dalla sua fondazione alle dipendenze della pieve di Mezzocorona e gli anni potrebbero essere quelli compresi tra il 1231 e il 1339.\nLa prima citazione documentale di un tempio intitolato a San Sebastiano \u00e8 del 1527 e la sua consacrazione \u00e8 avvenuta nel 1558, con dedica a San Fabiano e San Sebastiano. Quasi un secolo dopo viene citato nelle sue adiacenze un camposanto e in quel periodo vi fu un lavoro importante nella torre campanaria sia per la sua sopraelevazione sia per riparare il castello delle campane.\nNel XVIII secolo ottenne dignit\u00e0 curiaziale e da documenti relativi ad una visita avvenuta nel 1751 si parla come di una chiesa dedicata a San Rocco. \nVenne ripristinato il cimitero, danneggiato da una piena dell'Adige e alla fine del secolo ottenne la custodia eucaristica.\nCol XIX secolo si realizzarono alcuni interventi di restauro, come la riparazione del tetto e l'ampliamento con sopraelevazione del camposanto, troppo basso rispetto al fiume vicino. In tale occasione la facciata venne modificata ed il suo portale venne rimosso per essere sistemato sulla fiancata settentrionale.\nCol nuovo secolo venne sopraelevato il pavimento della sala e venne ancora modificata la facciata. \nDurante il primo conflitto mondiale l'edificio venne impiegato come scuola, come luogo di reclusione e come laboratorio di falegnameria, oltre che come base logistica per i vigili del fuoco quindi nel primo dopoguerra fu oggetto di diversi lavori di ripristino e la chiesa venne riaperta al culto nel 1932.\nA partire dalla met\u00e0 del XX secolo inizi\u00f2 un ciclo di restauri ultimato nel 1977 che ha interessato le coperture, la sistemazione del camposanto con un suo ampliamento e il consolidamento generale della struttura.\nDurante i lavori \u00e8 stata individuata la presenza, sul sito, di tre fondazioni riferibili ad edifici precedenti.\nDescrizione.\nEsterno.\nSi trova in una zona vicina al corso del fiume Adige e questo caus\u00f2 nel tempo vari problemi per le alluvioni. Il prospetto principale non \u00e8 simmetrico poich\u00e9 la torre campanaria ne occupa quasi tutto il suo lato destro. Il portale principale \u00e8 architravato e subito sopra \u00e8 presente un oculo di discrete dimensioni.\nSul piccolo portale laterale \u00e8 presente una cimasa che porta incisa la data 1660.\nInterno.\nLa navata interna \u00e8 unica e ad un livello molto basso rispetto alla superficie cimiteriale esterna. Una delle campate \u00e8 occupata dalla colonna che sostiene la torre campanaria. La sala \u00e8 caratterizzata da un particolare soppalco in legno che ne diminuisce l'altezza fruibile ed \u00e8 sostenuto da strutture in acciaio. La scala posizionata nel settore a nord-ovest permette di scendere al livello del pavimento del XVII secolo, non pi\u00f9 utilizzato per le funzioni."}
{"id": "8226678", "revid": "158310", "url": "https://it.wikipedia.org/wiki?curid=8226678", "title": "Fluoruro di Nitrile", "text": "Il fluoruro di nitrile (formula NO2F) \u00e8 un gas incolore altamente ossidante, che viene utilizzato come agente fluorurante o nitrante .\nLa sua sintesi \u00e8 stata descritta per la prima volta nel 1905 da Henri Moissan e Paul Lebeau.\n\u00c8 una specie molecolare, non ionica, come confermato dal suo basso punto di ebollizione. La struttura presenta un azoto planare con una lunghezza del legame N-F di 135 pm.\nSintesi.\nHenri Moissan e Lebeau documentarono la preparazione del fluoruro di nitrile nel 1905 mediante fluorurazione del biossido di azoto. Questa reazione \u00e8 altamente esotermica e difficile da controllare.\nAltri metodi di sintesi, con apparecchiature pi\u00f9 moderne hanno dato risultati pi\u00f9 soddisfacenti.\nUn'altra via di sintesi del fluoruro di nitrile consiste nel far reagire un nitrito con fluoro a temperatura ambiente.\nEsistono metodi per preparare il fluoruro di nitrile senza l'utilizzo di Fluoro.\nE' possibile utilizzare come reagente il fluoruro di cobalto(III):\nIl CoF2 pu\u00f2 essere poi ritrasformato in CoF3 mediante reazione con F2. Al posto del cobalto \u00e8 possibile utilizzare cerio, manganese e argento.\nUna variante di questa via di sintesi consiste nell'utilizzo di Pentossido di diazoto e sodio fluoruro.\nUn altro metodo di sintesi del fluoruro di nitrile consiste nella decomposizione controllata di un suo sale in presenza di un fluoruro alcalino.\nX= BF4 ; SiF6 ; ClO4 ; PF6\nCaratteristiche termodinamiche.\nLe propriet\u00e0 termodinamiche di questo gas sono state determinate mediante spettroscopia IR e Raman:\nReazioni.\nIl fluoruro di nitrile pu\u00f2 essere utilizzato per preparare nitrocomposti organici e nitroesteri.\nIn queste reazioni, ove agisce come elettrofilo, viene convertito nella sua forma attiva: lo ione nitronio NO2+.\nIndicazioni di sicurezza.\nPer via della sua elevata reattivit\u00e0 deve essere maneggiato in apparecchi di quarzo, PTFE o leghe di nickel. E' estremamente tossico, a contatto con l'umidit\u00e0 libera vapori di acido fluoridrico e ossidi di azoto."}
{"id": "8226682", "revid": "729019", "url": "https://it.wikipedia.org/wiki?curid=8226682", "title": "Coppa Nordamericana di bob 2020", "text": "La Coppa Nordamericana di bob 2020, \u00e8 stata l'edizione 2019-2020 del circuito continentale nordamericano del bob organizzato dalla Federazione Internazionale di Bob e Skeleton; \u00e8 iniziata il 18 novembre 2019 a Lake Placid, negli Stati Uniti, e si \u00e8 conclusa il 9 gennaio 2020 sempre a Lake Placid. Sono state disputate ventiquattro gare: otto per le donne e sedici per gli uomini in due differenti localit\u00e0. Essa si \u00e8 svolta in parallelo alla Coppa Nordamericana di skeleton."}
{"id": "8226686", "revid": "92723", "url": "https://it.wikipedia.org/wiki?curid=8226686", "title": "Villa Fiore", "text": "Villa Fiore \u00e8 un edificio italiano in stile liberty situato ad Agordo, in provincia di Belluno-Dolomiti.\nStoria.\nNel 1900 l'avvocato Luigi Legrenzi commissiona i lavori per l'edificazione di una villa all'architetto Massimiliano Ongaro in onore della moglie Fioretta Frescura (originaria di Agordo e da qui il nome di Villa Fiore). Durano 9 anni per concludersi nel 1909.\nDa quando fu costruita la villa appartenne all'avvocato Luigi Legrenzi e famiglia fino al 1936 quando gli eredi ne vendono la propriet\u00e0.\nDal 1937 al 1946 viene acquistata da Attilio Parodi (nella quale vi nasce il figlio del proprietario). Successivamente il 15 ottobre 1946 venne ceduta alla \"Cassa di risparmio di Verona, Vicenza e Belluno\" fino al 1965 quando l'industriale Bruno Dai Pra ne acquista l'intero immobile e pertinenze. In pi\u00f9 di trent'anni di propriet\u00e0 dell'industriale la villa non riceve nessuna sistemazione ed il degrado radicale della villa continua fino al alla vendita alla famiglia Dotta del 10 luglio 1997. Negli anni successivi iniziano i lavori di restauro completo che dureranno 10 anni.\nDescrizione.\nLa villa dopo l'intero restauro \u00e8 composta da 47 stanze, 8 bagni, 4 terrazze (una per ciascuna stagione), due stanze segrete, una torretta, un ampio parco esterno ed un laghetto.\nInternamente si suddivide in 5 piani. \nElemento distintivo della struttura \u00e8 la torretta con vista panoramica su Agordo e sull'intera vallata agordina.\nGiardino.\nAll'esterno vi \u00e8 un grande giardino con fontane, un laghetto e sul retro sempre al livello del terreno una ghiacciaia attualmente ancora funzionante e perfettamente conservata; il perimetro della villa \u00e8 totalmente racchiuso con delle colonne in mattoni e delle grandi inferriate in ferro battuto sempre in stile liberty. \nCuriosit\u00e0.\nDalla magnifica torretta della villa, si gett\u00f2 Fioretta Frescura la moglie del primo proprietario (il Legrenzi) per togliersi la vita avendo scoperto di essere stata esclusa dal testamento perch\u00e9 il marito aveva una tresca con la domestica di allora."}
{"id": "8226687", "revid": "921573", "url": "https://it.wikipedia.org/wiki?curid=8226687", "title": "Don Marshall", "text": "Biografia.\nNato da Alama Marashall visse con sua madre, la nonna materna, Leola Williams, le sue sorelle maggiori e il fratello gemello Douglas. Nel 1954 si diplom\u00f2 alla San Diego High School. Mentre studiava ingegneria, tra il 1956 e il 1957, venne incoraggiato da un amico a fare l'attore. Marshall, in quel periodo, era ancora sotto le armi, ma successivamente studi\u00f2 cinema al \"Bob Gist Dramatic Workshop\", e quindi studi\u00f2 teatro al Los Angeles City College. Mentre studiava all'universit\u00e0, si dedic\u00f2 al salto con l'asta nella squadra del suo ateneo.\nIl suo primo ruolo da professionista fu un cameo non accreditato nel film \"The Interns\" del 1962. Nel 1964 ebbe una piccola parte in \"Shock Treatment\", anche questa non accreditata. Nello stesso anno interpret\u00f2 il ruolo di Chris Logan, antagonista di Nichelle Nichols, nell'episodio \"Great Gettin' Up Mornin\"', un film per la televisione su una famiglia afroamericana che preparava i propri figli al loro primo giorno in una scuola razzialmente integrata nel sud degli Stati Uniti. Nello stesso anno, la Nichols interpret\u00f2 il ruolo della fidanzata di Marshall in un controverso episodio della serie \"The Lieutenant\". Nel 1965, Marshall interpret\u00f2 il ruolo di un pilota nella serie \"Premiere\" e nel 1966 quello di Luke in \"Daktari\".\nAlla fine degli anni 1960 apparve nella serie \"Star Trek\" nel ruolo tenete Boma nell'episodio \"The Galileo Seven\" (1967). Altre sue interpretazioni in \"Tarzan\", \"Dragnet\" e \"Ironside\". Nel 1968 prese parte a \"Julia\", una serie su una vedeva afroamericana che alleva suo figlio da sola.\nDopo la sua apparizione in \"Premiere\", nell'episodio \"Braddock\", ottenne un ruolo in \"Land of the Giants\", recitando con Gary Conway, Don Matheson, Kurt Kasznar, Stefan Arngrim, Deanna Lund e Heather Young. La serie, creata da Irwin Allen, vedeva Marshall nel ruolo primario di un afroamericano. Questa fu anche la prima volta che un maschio afroamericano, negli anni '60, appariva in modo cos\u00ec prominente in un film di fantascienza. Gli unici altri attori afroamericani ad occupare una tale posizione, negli anni '60, furono Nichelle Nichols, nota per il suo ruolo del tenente Uhura nella serie TV \"Star Trek\" e Greg Morris come esperto di elettronica in \"Mission: Impossible\".\nSul set, gli attori dovevano eseguire molte acrobazie e l'atletismo di Marshall fu per lui un vantaggio, usufruendo della sua precedente attivit\u00e0 nel calcio, corsa e salto con l'asta. In uno degli episodi di \"Ghost Town\", mentre si tuffava su un fuoco, si slog\u00f2 la spalla. Un altro episodio, in \"Giants and All That Jazz\", che presentava l'ex campione del mondo di pugilato Sugar Ray Robinson nel ruolo di Biff Bowers e Mike Mazurki in quello di Loach, nel quale Marshall doveva insegnare a Biff Bowers come suonare la tromba, fu considerato dallo stesso Marshall come uno dei suoi ruoli preferiti dove gli era pi\u00f9 facile agire piuttosto che seguire o capire quale dialogo usare. Disse anche che gli attori si trovarono meglio sul set quando non c'era Irwin Allen, poich\u00e9 in sua presenza la gente si irrigidiva..\nNegli anni successivi scrisse una sceneggiatura per \"Escape from a Giant Land\". Sperava che sarebbe stata una produzione per il grande schermo e che includesse il maggior numero possibile di membri del cast originale.\nNel 1971 Marshall ebbe un ruolo in \"The Reluctant Heroes\" un film diretto da Robert Day. Era un film sulla guerra di Corea nel quale un manipolo di uomini, comandati da un tenente di prima nomina, rimasero intrappolati su una collina circondata dal nemico. Il soldato Carver LeMoyne, da lui interpretato, era oggetto di continui abusi razziali da parte del caporale Leroy Sprague (Warren Oates). Al film partecipavano Ken Berry, Jim Hutton, Ralph Meeker, Cameron Mitchell e Trini Lopez.\nNegli anni 1980 apparve occasionalmente in alcuni ruoli minori e dopo il ritiro dall'attivit\u00e0 di attore cre\u00f2 la societ\u00f2 di produzione \"DJM Productions, Inc.\", che realizz\u00f2 spot pubblicitari e documentari.."}
{"id": "8226701", "revid": "439868", "url": "https://it.wikipedia.org/wiki?curid=8226701", "title": "Chiesa di San Rocco (Terre d'Adige)", "text": "La chiesa di San Rocco \u00e8 la parrocchiale di Nave San Rocco, frazione di Terre d'Adige, in Trentino. Fa parte della zona pastorale di Mezzolombardo dell'arcidiocesi di Trento e la sua costruzione risale al XIX secolo. Conserva una pala d'altare attribuita a Martino Teofilo Polacco.\nStoria.\nLa nuova chiesa con dedica a San Rocco fu costruita tra il 1855 ed il 1859 dopo un lungo periodo nel quale la comunit\u00e0 di Nave San Rocco aveva avuto a disposizione come unico luogo per il culto la vecchia chiesa dei Santi Fabiano e Sebastiano troppo spesso minacciata dalle piene del fiume Adige e quindi poi divenuta solo chiesa del cimitero.\nLa nuova chiesa fu benedetta nel 1859 ed ebbe la sua consacrazione con cerimonia solenne nel 1876.\nCol XX secolo venne edificata la torre campanaria, nel 1911, e fu sottoposta a restauri con rifacimento del pavimento della sala, nel 1937.\nOttenne dignit\u00e0 di parrocchia nel 1953.\nA partire dalla seconda met\u00e0 del secolo fu oggetto di un nuovo ciclo di restauri continuato sino al 2016. Venne rivista tutta la struttura, furono messi a norma gli impianti e venne decorato l'abside con l'immagine di Cristo Pantocratore.\nDescrizione.\nEsterni.\nSi trova nel centro di Nave San Rocco ed \u00e8 orientata verso nord-est. La facciata \u00e8 semplice, a capanna con due spioventi. Il portale \u00e8 architravato, preceduto da una scalinata, e al centro del prospetto, in alto, una grande lunetta porta luce nella sala. La torre campanaria si alza direttamente dalla copertura del tetto. \nInterni.\nLa navata interna \u00e8 unica ed ampliata da due cappelle gemelle laterali. Nella sala sono conservati tre altari in marmo. Il pi\u00f9 interessante dal punto di vista artistico \u00e8 quello laterale di sinistra col paliotto policromo con l'immagine di \"San Rocco\". La pala d'altare \u00e8 attribuita a Martino Teofilo Polacco."}
{"id": "8226702", "revid": "1906976", "url": "https://it.wikipedia.org/wiki?curid=8226702", "title": "Rebellion R13", "text": "La Rebellion R13 \u00e8 una vettura da competizione della categoria LMP1 costruita a partire dal 2018 dall'azienda francese Oreca per conto del team svizzero Rebellion Racing.\nLa scuderia Rebellion Racing ha annunciato con un comunicato stampa a dicembre 2017 il ritorno nella classe regina LMP1 per la stagione 2018-2019. Per la realizzazione della nuova vettura la Rebellion ha avviato una collaborazione con la Oreca per la progettazione del telaio e con la Gibson per la produzione del motore. La vettura ha poi debuttato alla 6 Ore di Spa-Francorchamps 2018, arrivando terza e quarta."}
{"id": "8226709", "revid": "125651397", "url": "https://it.wikipedia.org/wiki?curid=8226709", "title": "Lego City Adventures", "text": "Lego City Adventures \u00e8 una serie televisiva animata statunitense-danese-britannica-francese del 2019.\nLa serie viene trasmessa negli Stati Uniti su Nickelodeon dal 22 giugno 2019. In Italia viene trasmessa su Nickelodeon dal 25 novembre 2019.\nPanoramica.\nLego City Adventures \u00e8 una serie animata ambientata in una metropoli frenetica. La serie segue le avventure dei lavoratori della comunit\u00e0 della citt\u00e0, come la polizia, i vigili del fuoco e gli operatori sanitari. Tra i personaggi coinvolti in straordinarie avventure c'\u00e8 il poliziotto Sgt. Duke DeTain, il capo dei vigili del fuoco pronto per la crisi Freya McCloud, la scontrosa spazzina Shirley Keeper, il tuttofare impaziente Harl Hubbs, il sindaco della citt\u00e0 Solomon Fleck, il vice sindaco Carol Yay, gli uomini d'affari rivali R.E. Fendrich e Mary Sinclair, il fastidioso nipote di Freya, Billy McCloud, e il capo della polizia di skateboard, Percival \"Wheelie\" Wheeler.\nProduzione.\nIl 14 febbraio 2019 si annuncia che la serie avrebbe avuto la sua prima nel 2019. Il 14 maggio 2019 viene annunciata la data ufficiale, ovvero il 22 giugno 2019.\nCritiche.\nLego City Adventures ha ricevuto commenti favorevoli dalla critica sui suoi messaggi positivi, ma \u00e8 stato anche criticato per il suo consumismo. La revisore Emily Ashby per Common Sense Media ha assegnato allo spettacolo una valutazione di tre stelle, commentando che, \"nonostante questa serie sia una campagna pubblicitaria piuttosto efficace per il marchio / merce Lego, \u00e8 uno spettacolo davvero divertente con un ritmo frenetico, umorismo imprevedibile\". TV Guide UK ha assegnato allo spettacolo un punteggio di 6/10."}
{"id": "8226710", "revid": "729019", "url": "https://it.wikipedia.org/wiki?curid=8226710", "title": "Sindrome da furto nell'accesso vascolare", "text": "In nefrologia, la sindrome da furto nell'accesso vascolare \u00e8 una sindrome causata da ischemia (insufficiente flusso sanguigno) risultante da un dispositivo di accesso vascolare (ad esempio una fistola artero-venosa o una fistola vascolare sintetica graft-AV) installato per fornire l'accesso per l'afflusso e il deflusso di sangue durante l'emodialisi.\nTrattamento.\nIl flusso della fistola pu\u00f2 essere limitato mediante bendaggio o modulato mediante revisione chirurgica.\nTecniche di bendaggio.\nSe i metodi di cui sopra falliscono, la fistola viene ligata e viene creata una nuova fistola in una posizione pi\u00f9 prossimale nello stesso arto o nell'arto controlaterale.\nIncidenza.\nLa DASS si verifica in circa l'1% delle fistole AV e nel 2,7-8% degli innesti PTFE.\nTerminologia.\nNei contesti di nefrologia e dialisi, la sindrome da furto con accesso vascolare \u00e8 anche meno precisamente chiamata sindrome da furto (in breve), ma in contesti pi\u00f9 ampi quel termine \u00e8 ambiguo perch\u00e9 pu\u00f2 riferirsi ad altre sindromi da furto, come la sindrome furto della succlavia o la sindrome furto coronarica"}
{"id": "8226714", "revid": "767487", "url": "https://it.wikipedia.org/wiki?curid=8226714", "title": "Cappuccetto rosso (film 1955)", "text": "Cappuccetto Rosso (\"Red Riding Hoodwinked\") \u00e8 un film del 1955 diretto da Friz Freleng e prodotto da Warren Foster. \n\u00c8 un cortometraggio d'animazione della serie \"Looney Tunes\", prodotto dalla Warner Bros. Cartoons e uscito negli Stati Uniti il 29 ottobre 1955."}
{"id": "8226718", "revid": "838137", "url": "https://it.wikipedia.org/wiki?curid=8226718", "title": "Geoffrey Horne", "text": "Biografia.\nFiglio di un dirigente della Standard Oil, nacque a Buenos Aires e trascorse molti anni della sua giovinezza a L'Avana. Studi\u00f2 recitazione con Lee Strasberg e fece il suo esordio professionale recitando al fianco di Rod Steiger in un episodio della serie televisiva \"The Philco-Goodyear Television Playhouse\".\nIl ruolo che lanci\u00f2 la sua carriera fu quello del sottotenente Joyce in \"Il ponte sul fiume Kwai\". Dopo un ventennio di ruoli di primo piano in cinema, televisione e teatro, a partire dalla fine degli anni settanta Horne si \u00e8 dedicato principalmente all'insegnamento al Lee Strasberg Theatre and Film Institute e alla Tisch School of the Arts dell'Universit\u00e0 di New York."}
{"id": "8226719", "revid": "287204", "url": "https://it.wikipedia.org/wiki?curid=8226719", "title": "Dasgupta", "text": ""}
{"id": "8226721", "revid": "109062443", "url": "https://it.wikipedia.org/wiki?curid=8226721", "title": "Dancing the Dream - Danzando il sogno", "text": ""}
{"id": "8226723", "revid": "729019", "url": "https://it.wikipedia.org/wiki?curid=8226723", "title": "Centennial Olympic Park", "text": "Centennial Olympic Park \u00e8 un parco cittadino 85,000 m2 situato nel centro di Atlanta in Georgia, di propriet\u00e0 e gestito dalla Georgia World Congress Center of Autority.\n\u00c8 stato costruito dal Comitato per i Giochi Olimpici di Atlanta (ACOG) come parte del programma di miglioramenti delle infrastrutture per le Olimpiadi estive del 1996. Il parco ha subito una serie di lavori di ampliamento nel 1998 dal costo di 15 milioni di dollari.\nOspita milioni di visitatori all'anno e numerosi eventi, tra cui una serie di concerti musicali estivi (come il Wednesday WindDown) e un concerto annuale durante i festeggiamenti per il Giorno dell'Indipendenza con spettacoli pirotecnici."}
{"id": "8226725", "revid": "74173", "url": "https://it.wikipedia.org/wiki?curid=8226725", "title": "Episodi di Lego City Adventures", "text": "Negli USA la prima stagione \u00e8 cominciata il 22 giugno 2019 e si \u00e8 concluse l'8 dicembre 2019 su Nickelodeon. In Italia, annunciato da Nickelodeon il 10 novembre 2019, comincia il 25 novembre 2019."}
{"id": "8226729", "revid": "1573940", "url": "https://it.wikipedia.org/wiki?curid=8226729", "title": "Chiesa dei Santi Filippo e Giacomo (Terre d'Adige)", "text": "La chiesa dei Santi Filippo e Giacomo \u00e8 una chiesa sussidiaria a Zambana Vecchia, frazione di Terre d'Adige, in Trentino. Fa parte della zona pastorale di Mezzolombardo dell'arcidiocesi di Trento e risale al XIV secolo. Sino alla costruzione della chiesa di Maria Mater Dei, avvenuta nella seconda met\u00e0 del XX secolo, \u00e8 stata la parrocchiale del piccolo centro. Conserva opere d'arte notevoli pure per la loro rilevanza storica anche se molte di queste sono state spostate in altre sedi.\nStoria.\nL'edificio sacro con intitolazione a San Giacomo nella localit\u00e0 di Zambana viene citato per la prima volta nel 1355. In seguito la titolazione si estese anche a San Filippo, poich\u00e9 i due santi sono festeggiati dal calendario liturgico nella medesima giornata.\nAttorno al XVI secolo sembra che la chiesa sia stata oggetto di ricostruzione e che sia stata elevata la torre campanaria, ma le fonti al riguardo non sono certe. In quel secolo venne comunque affrescata la parte absidale e nel 1581 viene documentata nelle adiacenze della chiesa la presenza di un camposanto.\nAlla met\u00e0 del XVII secolo la chiesa possedeva, oltre all'altar maggiore, quattro altari laterali.\nEbbe dignit\u00e0 di curazia nel 1752 e subito dopo fu oggetto di ristrutturazione. Questa riguard\u00f2 la volta della sala, e la copertura.\nNel XX secolo iniziarono altre attivit\u00e0 mirate al ripristino strutturale della copertura e all'impiantistica. Fu messo in posizione diversa il fonte battesimale e si effettu\u00f2 una tinteggiatura generale che evidenzi\u00f2 la presenza di antichi affreschi del XVI secolo.\nLa grande frana del 1955 originatasi dalla parete dalla Paganella provoc\u00f2 la distruzione dell'abitato. La chiesa fu invasa dal fango ma rimase in piedi con pochi altri edifici del paese.\nIn seguito il vecchio paese venne abbandonato e ricostruito in un'area prima appartenente al comune di Lavis. La chiesa ebbe dignit\u00e0 di parrocchia dal 1961 ma gi\u00e0 nel 1965 la nuova sede parrocchiale divenne la chiesa intanto edificata nella nuova Zambana e l'edificio religioso di Zambana vecchia divenne sede sussidiaria.\nUn nuovo restauro conservativo si \u00e8 concluso nel 2015.\nDescrizione.\nLa chiesa si trova nella zona un tempo appartenente a Zambana Vecchia e presenta un orientamento verso est. Il prospetto principale neoclassico ha una zoccolatura ad intonaco asimmetrica per adattarsi la base sulla quale appogia l'edificio che non \u00e8 in piano. Il portale ha una forma gotica, con un arco acuto, e al centro della facciata, in alto, una grande finestra dal contorno arrotontato e trilobato. Un grande frontone pure questo dai contorni curvilinei sta sulla parte superiore.\nLa sacrestia si trova nella parte che corrisponde al lato sinistro presbiteriale mentre la torre campanaria si alza sul lato opposto.\nLa sala interna \u00e8 divisa in tre navate, quelle laterali di minore ampiezza. \nIl presbiterio \u00e8 leggermente rialzato e l'abside ha base poligonale. \nAspetti artistici e storici.\nL'edificio sacro \u00e8 ricchissimo di opere artistiche. La sala \u00e8 arricchita di affreschi del XVI secolo che rappresentano la \"Vita di Maria\" e la \"Vita di Ges\u00f9\". Conserva una grande lapide per il sepolcro di Giorgio Spaur, sulla quale viene rappresentato in ginocchio e con l'armatura. Rappresenta un esempio raro di questo tipo di monumenti nell'intero Trentino. La tradizione popolare vuole che il barone Spaur sia stato ucciso nella zona di Zambana a colpi di pietra.\nLo storico fonte battesimale, a testimonianza dell'importanza del luogo sacro, risale al 1581. I preziosi altari in legno del XVII secolo sono stati asportati e trasferiti a Trento e la pala d'altare che raffigura i \"Santissimi Filippo e Giacomo\", \u00e8 stata spostata temporaneamente in un locale del comune. Risult\u00f2 attribuita inizialmente a Tiziano ma accertamenti successivi di Nicol\u00f2 Rasmo ne attribuirono la fattura a Martino Teofilo Polacco."}
{"id": "8226742", "revid": "1543377", "url": "https://it.wikipedia.org/wiki?curid=8226742", "title": "Burro di kokum", "text": "Il burro di Kokum o di cocum, chiamato anche burro di Goa, \u00e8 un grasso vegetale derivato dai semi dell'albero di Kokum ( \"Garcinia indica,\" noto anche come mangostano selvatico o mangostano rosso). Il burro di Kokum \u00e8 solido a temperatura ambiente, commestibile. Oltre che nell'uso tradizionale come alimento e come rimedio ayurvedico, pu\u00f2 essere impiegato nell'industria cosmetica per la produzione di rossetti e cosmetici per labbra e nella UE nell'industria alimentare come equivalente del burro di cacao.\nLa \"Garcinia indica\" \u00e8 un sempreverde che cresce nella regione del Konkan in India. Il frutto, simile ad un piccolo (diametro di 2,5-5,0 cm) pomo, ha un colore dal rosso al viola intenso e contiene da 5 a 8 grandi semi reniformi incorporati in una polpa succosa, leggermente acidula. I semi di circa 2x1cm. hanno un endocarpo fibroso e un gheriglio dicotiledone che contiene un 40-50% di lipidi e circa un 17% di proteine.\nIl burro di kokum nel mercato locale viene commercializzato, non raffinato, in panetti di forma oblunga o squadrata, mentre per l'industria alimentare, cosmetica o farmaceutica viene purificato e raffinato anche se per alzare la concentrazione di lipidi solidi nella produzione di cioccolato, rossetti, margarine senza grassi idrogenati, non richiede processi di frazionamento.\nNon esiste uno standard internazionale per la caratterizzazione, classificazione e nomenclatura del burro di kokum per uso alimentare.\nNei territori di origine dopo la purificazione, il burro kokum equivale al ghee vanaspati.\nIl nome INCI assegnato al burro di kokum \u00e8: \nIl numero EINECS \u00e8: 922-189-7\nRaccolta ed estrazione.\nI frutti vengono raccolti manualmente tra aprile e maggio. I rami degli alberi vengono scossi con lunghi bastoni e vengono raccolti i frutti che cadono. I frutti vengono spezzati per separare i semi. Quindi i semi separati vengono essiccati per ridurre il loro contenuto di umidit\u00e0. L'estrazione avviene tradizionalmente facendo bollire i semi macinati e raccogliendo i grassi, scrematura, che affiorano in superficie o con la zangolatura.\nCaratteristiche chimico-fisiche.\nLe caratteristiche chimico-fisiche del burro di kokum possono variare anche sensibilmente in funzione dei processi di estrazione, purificazione e raffinazione. \nPer specifici utilizzi industriali viene commercializzato un burro di kokum raffinato, decolorato e deodorato, con un intervallo di fusione particolarmente stretto, 39-40 \u00b0C.\nComposizione.\nIl burro di kokum si distingue per l'alta concentrazione di trigliceridi simmetrici di-saturi, in particolare il 1,3-distearoil-2-oleoil-glycerolo (in sigla SOS). In tutti i grassi vegetali la composizione pu\u00f2 variare in funzione della cultivar, delle condizioni ambientali, della raccolta e della lavorazione. Inoltre, la fase di maturazione del frutto e le condizioni di fermentazione, deodorazione possono influire sulla distribuzione percentuale di acidi grassi.\nIl trigliceride principale del burro di illip\u00e9 \u00e8 il SOS dove alla molecola di glicerolo sono legati in sequenza l'acido Stearico, l'Oleico e lo Stearico; Seguono altri due trigliceridi, POS (Palmitico-Oleico-Stearico) e POP (Palmitico-Oleico-Palmitico). La particolare omogeneit\u00e0 dei suoi trigliceridi ne determina le caratteristiche fisiche di durezza, fragilit\u00e0 e intervalli di fusione piuttosto ristretti per una miscela di trigliceridi.\nUtilizzo.\nNel 2005 la raccolta totale di frutti di kokum \u00e8 stata di solo 10.200 tonnellate. La disponibilit\u00e0 di burro di kokum non \u00e8 abbastanza grande per farlo utilizzare come un conveniente sostituto del burro di cacao nella normale produzione di cioccolato, mentre \u00e8 particolarmente indicato per migliorare la resistenza e stabilit\u00e0 de cioccolato destinato ad essere commercializzato in stagioni o territori particolarmente caldi. A causa del suo alto livello di trigliceridi di-saturi, SOS, ha una alta concentrazione di grassi solidi fino a 37 \u00b0C ( temperatura corporea ) che cala rapidamente a temperature superiori. Questa caratteristica lo pu\u00f2 rendere particolarmente utile per regolare la spalmabilit\u00e0 di rossetti, cosmetici e margarine senza grassi idrogenati."}
{"id": "8226746", "revid": "123542556", "url": "https://it.wikipedia.org/wiki?curid=8226746", "title": "Scende la pioggia/Il cigno bianco", "text": "Scende la pioggia/Il cigno bianco \u00e8 un singolo del cantante italiano Gianni Morandi pubblicato nel dicembre 1968.\nIl disco, trascinato dal brano del Lato A, vincitore a Canzonissima 1968, rimase al primo posto delle classifiche italiane per cinque settimane, risultando il 18\u00b0 singolo pi\u00f9 venduto in Italia nel 1969.\nDescrizione.\nI brani del disco.\n\"Scende la pioggia\".\nIl brano del Lato A, \"Scende la pioggia\", \u00e8 una cover del brano \"Elenore\" dei The Turtles. Il testo in italiano affidato alla voce di Gianni Morandi venne scritto da Franco Migliacci nel dicembre 1968.\nDi Eleonore per\u00f2 Scende la pioggia ha solo la melodia. Il testo in italiano non \u00e8 infatti una traduzione letterale del brano dei Turtles: nel testo , il protagonista dice che a farlo sentire triste non \u00e8 la pioggia che cade, ma piuttosto la constatazione dell'egoismo delle persone.\nCon questo brano, Gianni Morandi vinse per la seconda volta nella sua carriera Canzonissima. Nella competizione canora, condotta in quell'edizione da Walter Chiari, Mina e Paolo Panelli, il brano di Morandi ottenne 1.701.710, pi\u00f9 del doppio di quelli (836.629) ottenuti da Claudio Villa, giunto secondo.\nIl brano \"Scende la pioggia\" \u00e8 stato in seguito eseguito da vari artisti, quali Michela Andreozzi, Dori Ghezzi, Pupo, Rudy Rickson, ecc.\n\"Il cigno bianco\".\nIl brano del Lato B, \"Il cigno bianco\", \u00e8 stato scritto da Dario Farina, Franco Migliacci, Mauro Lusini e Piero Pintucci."}
{"id": "8226747", "revid": "736476", "url": "https://it.wikipedia.org/wiki?curid=8226747", "title": "Scende la pioggia", "text": ""}
{"id": "8226752", "revid": "671029", "url": "https://it.wikipedia.org/wiki?curid=8226752", "title": "Giambattista Pallavicino", "text": "Biografia.\nProveniente da una famiglia nobile di parte ghibellina, era figlio di Antonio Pallavicino, marchese di Ravarano. \nFu educato prima alla scuola di Vittorino da Feltre e quindi a quella di Guarino Veronese, coltivando la poesia e gli antichi codici. Fu ospite del 1435 a Farigliano dei Marchesi di Saluzzo, dove trascrisse le opere di Giuseppe Flavio. Si trasfer\u00ec quindi a Roma, dove fu nominato segretario apostolico. Nel 1443 fu a Firenze con papa Eugenio IV, che nel 1444 lo nomin\u00f2 vescovo di Reggio. Papa Pio II lo nomin\u00f2 referendario apostolico.\nMor\u00ec nel 1466."}
{"id": "8226766", "revid": "59976", "url": "https://it.wikipedia.org/wiki?curid=8226766", "title": "Stazione di terra di Kourou", "text": "La stazione di terra di Kourou \u00e8 una stazione di terra della rete ESTRACK dell'Agenzia Spaziale Europea. Si trova nella Guyana francese, a 27\u00a0km da Kourou, 90\u00a0km dal capoluogo Caienna e a 19\u00a0km dal \"Centre spatial guyanais\".\nSono presenti due antenne paraboliche: una da 15 metri in banda X e S e una pi\u00f9 piccola da 1,3 metri in banda X. La stazione viene utilizzata durante la fase di lancio e prima messa in orbita per ricevere la telemetria dai satelliti e per studi radiometrici; \u00e8 inoltre usata per controllare il telescopio spaziale XMM-Newton dell'ESA."}
{"id": "8226773", "revid": "122716153", "url": "https://it.wikipedia.org/wiki?curid=8226773", "title": "Regioni slovene per indice di sviluppo umano", "text": "Questa \u00e8 una lista delle regioni statistiche della Slovenia per indice di sviluppo umano del 2017."}
{"id": "8226774", "revid": "736476", "url": "https://it.wikipedia.org/wiki?curid=8226774", "title": "4\u00b0 Congresso degli Stati Uniti d'America", "text": ""}
{"id": "8226780", "revid": "827882", "url": "https://it.wikipedia.org/wiki?curid=8226780", "title": "4\u00ba Congresso degli Stati Uniti d'America", "text": "Il 4\u00ba Congresso degli Stati Uniti d'America, formato dal Senato e dalla Camera dei Rappresentanti, si riun\u00ec presso la Congress Hall di Filadelfia. dal 4 marzo 1795 al 4 marzo 1797 durante gli ultimi due anni della presidenza di George Washington. Il Senato ebbe una maggioranza del Partito federalista, mentre la Camera dei Rappresentanti fu controllata dal Partito Democratico-Repubblicano.\nContesto ed eventi importanti.\nIl 4\u00ba Congresso vede per la prima volta una divisione fra veri e propri partiti organizzati: il Partito Federalista (derivante dalla fazione \"Pro-Administration\") e l'opposto Partito Democratico-Repubblicano (che trae origine dalla fazione \"Anti-Administration\"). Il 4\u00ba Congresso fu segnato dal conflitto fra i partiti riguardo alla firma del trattato di Jay con la Gran Bretagna, visto da alcuni come un accordo troppo permissivo nei confronti dell'antico nemico britannico. Fu soprattutto la maggioranza democratico-repubblicana della Camera a contrastare la linea politica del Senato e del presidente Washington.\nStati ammessi.\n1 giugno 1796: 1 Stat 491, ch. 47 - Il Territorio a Sud del fiume Ohio (Southwest Territory) viene riconosciuto come nuovo stato appartenente all'Unione con il nome di Tennessee.\nPartiti.\nDurante questo Congresso non vi furono dei veri e propri partiti. I suoi membri si organizzarono in fazioni legate da interessi comuni, che per\u00f2 sono state solo successivamente definite sulla base dell'analisi delle loro votazioni.\nMembri.\nSenato.\nI senatori sono stati eletti ogni due anni, dove ad ogni Congresso soltanto un terzo di esso viene rinnovato. Prima del nome di ogni senatore viene indicata la \"classe\", ovvero il ciclo di elezioni in cui \u00e8 stato eletto. In questo 4\u00ba Congresso i senatori di classe 1 erano in scadenza.\nCamera dei Rappresentanti.\nNell'elenco, prima del nome del membro, viene indicato il distretto elettorale di provenienza o se quel membro \u00e8 stato eletto in un collegio unico (\"at large\").\nComitati.\nQui di seguito si elencano i singoli comitati e i presidenti di ognuno (se disponibili)."}
{"id": "8226795", "revid": "72396", "url": "https://it.wikipedia.org/wiki?curid=8226795", "title": "Inertial Navigation System", "text": ""}
{"id": "8226797", "revid": "72396", "url": "https://it.wikipedia.org/wiki?curid=8226797", "title": "Inertial Measurement Unit", "text": ""}
{"id": "8226798", "revid": "120718011", "url": "https://it.wikipedia.org/wiki?curid=8226798", "title": "Pavel Nikonov", "text": " \nAccademico dell'Accademia russa delle belle arti (2000; membro corrispondente 1997). Artista del popolo della Federazione Russa (1994). Vincitore del Premio di Stato della Federazione Russa (2002). Ufficiale dell'Ordine d'Onore (2001). Uno dei fondatori dello \"stile severo\".\nBiografia.\nNato il 30 maggio 1930 a Mosca nella famiglia di un comandante militare sovietico. Durante gli anni della guerra fu evacuato con la sua famiglia nei Trans-Urali. Nel 1950 si laure\u00f2 nella scuola d'arte secondaria di Mosca. Dal 1950 al 1956 studi\u00f2 all'Istituto statale di Mosca. V.I. Surikova.\nInsieme a suo fratello Mikhail era un membro del gruppo \u00abNove\u00bb. Il dipinto pi\u00f9 famoso di P. Nikonov, \"Geologi\" (1962), provoc\u00f2 la rabbia di Nikita Chru\u0161\u010d\u00ebv alla mostra del trentesimo anniversario dell'Unione degli artisti di Mosca, ma in seguito entr\u00f2 in tutte le antologie domestiche.\nDal 1998 al 2006 diresse il laboratorio di pittura su cavalletto presso l'Istituto Surikov."}
{"id": "8226801", "revid": "287204", "url": "https://it.wikipedia.org/wiki?curid=8226801", "title": "Kuti", "text": ""}
{"id": "8226803", "revid": "1318658", "url": "https://it.wikipedia.org/wiki?curid=8226803", "title": "Nadia Kibout", "text": "Biografia.\nNadia Kibout nasce a Saint-\u00c9tienne da genitori algerini e frequenta diverse scuole di recitazione e laboratori teatrali in Francia, in Italia e negli Stati Uniti. \nCarriera.\nLavora in teatro negli spettacoli \"Semi d'acciaio\" con Paola Pitagora e Massimo Wertm\u00fcller, \"Il dubbio\" con Stefano Accorsi per la regia di Sergio Castellitto, \"Una tigre del Bengala allo zoo di Baghdad\" per la regia di Luca Barbareschi, \"Eneide\" per la regia di Matteo Tarasco ed interpreta il monologo \"Lampedusa Beach\" per la regia di Lina Prosa.\nRecita nel film tv \"Una casa nel cuore\" e in molte serie televisive come \"La moglie cinese\", \"La squadra\", \"Intelligence - Servizi &amp; segreti\", \"Sposami\" e \"Nero a met\u00e0, Vita da Carlo.\"\nAl cinema prende parte ai film \"Balletto di guerra\" di Mario Rellini, \"Il mercante di stoffe\" di Antonio Baiocco, \"Per Sofia\" di Ilaria Paganelli, \"Sotto una buona stella\" di Carlo Verdone, \"Ameluk\" di Mimmo Mancini, ed \u00e8 diretta da Lorenzo Sepalone nei cortometraggi \"La Luna \u00e8 sveglia\", \"Ieri e Domani\" e \"Insieme\".\nNel 2016 esordisce alla regia con il corto \"Le ali velate\", di cui \u00e8 anche attrice protagonista, in concorso per i David di Donatello, in lizza o vincitore di vari premi in altri concorsi, fra cui il Lucania Film Festival. Nel 2018 l'Asti Film Festival le conferisce il premio di migliore attrice per il corto \"La pace dannata\".\nAltre attivit\u00e0.\n\u00c8 tra i fondatori e prinicipali attivisti insieme a Esther Elisha, Ira Fronten, Tezeta Abraham di \"Collettivo N\", una nuova realt\u00e0 artistica e culturale che vede al suo interno professionisti di origine africana\u00a0\u2013 ma non solo\u00a0\u2013 attivi nel campo audiovisivo, le cui istanze e i lavori hanno avuto rappresentanza e dignit\u00e0 di presentazione sia durante il Festival del cinema di Venezia che presso la Festa del Cinema di Roma."}
{"id": "8226804", "revid": "47767", "url": "https://it.wikipedia.org/wiki?curid=8226804", "title": "Chiesa di San Lorenzo (Dimaro Folgarida)", "text": "La chiesa di San Lorenzo \u00e8 la parrocchiale di Dimaro, frazione di Dimaro Folgarida, in Val di Sole (Trentino).\nOrientata a est, \u00e8 posta sul margine sinistro della strada che collega il centro abitato di Dimaro a quello di Carciato.\nStoria.\nL'edificio dedicato a San Lorenzo viene nominato per la prima volta in un documento del 1264. Tuttavia, un frammento di affresco di epoca carlingia posto sul presbiterio testimonia l'esistenza di questa chiesa dal IX secolo.\nNel XV secolo l'intero bene fu riprogettato dall'intelvese Adamo da Laino e nel 1488 fu completato da un ciclo di affreschi ad opera dei fratelli, pittori itineranti, Giovanni e Battista Baschenis. In seguito, il 14 ottobre 1497 l'edificio e l'altare furono consacrati.\nNel 1600 furono scialbati gli affreschi quattrocenteschi e lo stemma della famiglia Mazza.\nDurante il XVIII e XIX secolo furono attuati ulteriori interventi quali: lavori alla sacrestia e al tetto (1774-1797), tinteggiatura (1823), costruzione cantoria (1828), sostituzione pavimento (1879).\nNel 1958 fu terminata la costruzione di una campata anteposta alla parete d'ingresso per aumentare la capienza dell'edificio e ospitare una cantoria. Lavori di restauro furono realizzati tra il 1985 e il 1990 e tra il 2008 e il 2012."}
{"id": "8226810", "revid": "729019", "url": "https://it.wikipedia.org/wiki?curid=8226810", "title": "Battaglia di Nauplia (1770)", "text": "La battaglia di Nauplia (27-28 maggio 1770) fu combattuta, nell'ambito della guerra russo-turca (1768-1774), fra l'Impero russo e l'Impero ottomano. Lo scontro avvenne presso Nauplia, nel Golfo Argolico, nell'attuale Grecia.\nLa battaglia.\nJohn Elphinstone, comandante navale britannico al servizio della Russia, era giunto a Capo Matapan, nella Grecia meridionale, il 20 maggio 1770 provenendo da Portsmouth e sbarc\u00f2 le sue truppe il 22 maggio a Rupino. Vedendo che la flotta ottomana si era divisa in due, decise di attaccare. Dopo aver attaccato con un tempo pessimo, avvist\u00f2 altre navi ottomane di rinforzo. Pur essendo superiore di numero rispetto ai nemici il contrammiraglio inglese si decise a proseguire nello scontro, favorito da un vento proveniente da SSE. Poco dopo le 17:00 la \"Ne tron menya\" attacc\u00f2 la nave ammiraglia ottomana e la \"Saratov\" attacc\u00f2 le navi del vice e del contrammiraglio ottomani. La \"Nadezhda\" venne anch'essa impiegata nell'azione. Elphinston, a bordo della \"Svyatoslav\", vide lentamente la flotta nemica ritirarsi.\nIl 28 maggio, poco dopo le 12:00 la flotta ottomana si ancor\u00f2 in linea a Nauplia, coperta dal fuoco delle batterie terrestri. Alle 15:00 Elphinston decise di attaccare, ma riusc\u00ec a sortire ben poco effetto sui nemici.\nIl 30 maggio, gli ottomani iniziarono a spostarsi nuovamente, e per contro alcuni capitani navali russi insistettero col non proseguire l'inseguimento per l'inferiorit\u00e0 numerica. Elphinston dovette rinunciare all'impresa e nella sera del 31 maggio gli ottomani si ancorarono nuovamente."}
{"id": "8226817", "revid": "72396", "url": "https://it.wikipedia.org/wiki?curid=8226817", "title": "Nine-pins", "text": ""}
{"id": "8226824", "revid": "118501861", "url": "https://it.wikipedia.org/wiki?curid=8226824", "title": "S\u014dsaku-hanga", "text": " \u00e8 stato un movimento artistico sorto in Giappone all'inizio del XX secolo principalmente nell\u2019ambito della silografia. Elemento di base del movimento era la visione dell\u2019artista quale unico creatore di un\u2019opera e la stampa espressione dell\u2019intento artistico del solo autore. Contrariamente infatti alla pratica tradizionale e al movimento contemporaneo dello \"shin-hanga\" (\"nuove stampe\") che manteneva e promuoveva il sistema collaborativo in uso in Giappone dell\u2019ukiyo-e, fondato sul contributo professionale di differenti figure (disegnatore, incisore, stampatore e editore), in una sorta di divisione del lavoro, il movimento S\u014dsaku-hanga sosteneva il principio che la stampa artistica dovesse essere completamente realizzata in autonomia dall\u2019artista in tutte le sue fasi, dall\u2019ideazione e disegno, all\u2019incisione sulla tavola di legno fino alla inchiostratura della matrice e alla successiva stampa su carta o altro supporto. \nOccorre tenere conto che ciascuna delle fasi della realizzazione di una silografia ha un grande apporto all\u2019esito finale, sia in relazione alle capacit\u00e0 tecniche sia alle abilit\u00e0 artistiche e creative, per esempio l\u2019interpretazione sulla profondit\u00e0 e spessore del tratto di incisione e soprattutto le variazioni di intensit\u00e0 e gradazione di tono dei colori nell\u2019operazione di stampa.\nOrigini e prima fase.\nIl principio della realizzazione delle stampe in proprio divenne principio fondante del movimento artistico S\u014dsaku-hanga che si afferm\u00f2, unitamente ad altre correnti pittoriche e artistiche, nel Giappone nella prima met\u00e0 del XX secolo ed ebbe grandi riconoscimenti nei primi anni del dopoguerra. Fu una delle tante manifestazioni di rinnovamento a seguito del processo di modernizzazione che si diffuse nella prima decade del XX secolo, rinnovamento orientato all\u2019affermazione della libert\u00e0 espressiva dell\u2019artista sia nel campo delle arti visive che in quello letterario. Ci\u00f2 che principalmente perseguivano gli artisti era il completo controllo del processo di realizzazione dell\u2019opera.\nLe opere della prima fase sono generalmente silografie di piccole dimensioni, destinate ad essere esaminate direttamente in mano piuttosto che esposte in gallerie d\u2019arte; in generale, soprattutto all\u2019inizio del movimento, le stampe erano destinate alla pubblicazione su riviste letterarie piuttosto che intese a partecipare a mostre o vendute per esposizione a parete.\nLa nascita del movimento \"S\u014dsaku-hanga\" \u00e8 individuata nella piccola silografia intitolata \"Il pescatore\" realizzata da Kanae Yamamoto (1882\u20131946) che fu autoprodotta dal disegno, all\u2019incisione della tavola di legno e stampa a cura dell\u2019artista secondo le prassi del movimento. La piccola silografia fu realizzata nel 1904; rappresenta un pescatore, in abiti cerimoniali per ringraziamento di una buona pesca, che guarda verso la baia.\nAll\u2019epoca la silografia era considerata una tecnica vecchia e ormai superata. Utilizzata per riprodurre al tratto disegni e opere pittoriche, era stata accantonata in favore dei processi fotomeccanici, mentre le stampe silografiche in stile \"Ukiyo-e\" piuttosto che opere d\u2019arte erano sempre state considerate in Giappone prodotti per il consumo di massa all\u2019opposto della visione europea che nella fase di massima affermazione del giapponismo guardava all\u2019\"ukiyo-e\" quale espressione artistica di rilievo. \nIl merito di Kanae Yamamoto \u00e8 stato quello di utilizzare la tecnica silografica in modo innovativo valorizzando la forza espressiva di linee incise ampie, realizzate con sgorbie a punta stondata normalmente utilizzate per i soli sfondi.\nLa stampa del Pescatore fu riprodotta nella rivista \"My\u014dj\u014d\" con una nota descrittiva di Ishii Hakutei, che sottolineava il cambio di valore della silografia: da tecnica di mera riproduzione a tecnica con finalit\u00e0 creative e artistiche. \nPer dare visibilit\u00e0 agli artisti negli stessi anni furono fondate numerose riviste dedicate all\u2019arte silografica, spesso pubblicate per brevi periodi: \"Heitan\" fu fondata nel 1905 e cess\u00f2 la pubblicazione nel 1906. Nel 1907 fu fondato il mensile \"H\u014dsun\" a cura di Hakutei Ishii, Kanae Yamamoto e Morita Tsunetomo, rivista elegante su carta di qualit\u00e0, in formato pi\u00f9 grande di quello normalmente in uso e illustrata a colori e in bianco e nero.\nNei primi anni della sua affermazione, il movimento \"s\u014dsaku-hanga\" , come altri movimenti artistici quali lo \"shin-hanga\" , il futurismo e le correnti \"Hanga\" in generale, non raggiunse in Giappone il riconoscimento ottenuto dalla pittura di influsso occidentale in particolare la pittura a olio rappresentato dallo \"y\u014dga\".\n\"Hanga\", la stampa nelle varie tecniche dalla silografia alla litografia e incisione, continuava ad essere considerato piuttosto un prodotto artigianale, una forma d\u2019arte minore, destinata alla diffusione popolare e quindi inferiore alla pittura e alla scultura.\nPer gli artisti del movimento \"s\u014dsaku-hanga\" era quasi impossibile sostenersi con la sola attivit\u00e0 della silografia d\u2019arte. Molti di loro, come Onchi K\u014dshir\u014d, considerato anche come il fondatore del movimento della silografia creativa, erano anche illustratori di libri e scultori del legno. \nFu solamente nel 1927 che le stampe, di questa e di altre correnti, furono ammesse alle esposizioni ufficiali del Teiten (poi Bunten) e nel 1935 si acconsent\u00ec a corsi extracurricolari di \"hanga\" nell\u2019ambito dei percorsi accademici.\nGli anni del periodo bellico.\nGli anni tra il 1939 e il 1945 sono stati anni cruciali per il movimento della stampa creativa. \nL\u2019Associazione del primo gioved\u00ec \"Ichimoku-sh\u016b\" che si dedic\u00f2 a rivitalizzare la conoscenza e diffusione della stampa giapponese, fu costituita nel 1939 da gruppi di intellettuali e artisti che si incontravano da K\u014dshir\u014d Onchi a Tokyo. I membri si riunivano una volta al mese per discutere vari argomenti inerenti la stampa silografica. Tra i primi aderenti ci furono Gen Yamaguchi (1896\u20131976) e Jun'ichir\u014d Sekino (1914\u20131988). L\u2019associazione avvi\u00f2, a partire dal 1944, una collezione di stampe dei membri per la condivisione e circolazione interna. Questa associazione e le sue pubblicazioni fornirono una occasione di aggregazione e di scambio culturale durante i difficili anni della guerra quando le risorse erano scarse e la censura molto severa. \nSosaku-hanga negli anni del dopoguerra.\nLa rinascita della stampa giapponese coincise con la rinascita del Giappone dopo la seconda guerra mondiale. Un contributo fu dato durante l\u2019occupazione americana del Giappone dai soldati americani presenti sul territorio (quasi mezzo milione di unit\u00e0) e le loro famiglie che compravano e collezionavano stampe giapponesi come souvenir, realizzate nell\u2019ambito sia dello \"shin-hanga\" sia del \"s\u014dsaku-hanga\"; sostenendo cos\u00ec numerosi artisti e facendo conoscere all\u2019estero le loro opere.\nUno dei temi dei primi anni dopo la guerra \u00e8 naturalmente la distruzione e il paesaggio. K\u014dshir\u014d Onchi dedica alla citt\u00e0 di Tokyo la stampa \u201cLe rovine\u201d. Kitaoka Fumio, soldato in Manciuria, racconta in una serie di stampe \u201cViaggio al paese natio\u201d le difficolt\u00e0 riscontrate e le peripezie per rientrare dopo il collasso dell\u2019impero coloniale..\nEvidenza della considerazione internazionale che il movimento aveva faticosamente ottenuto fu per esempio la partecipazione alla Biennale d\u2019arte di San Paolo del 1951 dove entrambi i vincitori della manifestazione furono giapponesi: Komai Tetsur\u014d e Kiyoshi Sait\u014d; cinque anni dopo Munakata Shik\u014d viene premiato alla Biennale di Venezia. Molti artisti giapponesi vengono invitati negli Stati Uniti per presentare relazioni a convegni o insegnare nei corsi universitari: Munakata Shik\u014d, Kitaoka Fumio, Hiratsuka Unichi . \nNel 1965 \u00e8 ancora un giapponese ad essere premiato alla Biennale di Venezia: Ikeda Masuo. \nQuesti erano artisti che si erano affermati anche nella pittura di stile giapponese \"nihonga\", nella pittura di influsso occidentale \"y\u014dga\", nonch\u00e9 nella scultura e nei movimenti artistici di avanguardia. Altri artisti \"s\u014dsaku-hanga\" quali K\u014dshir\u014d Onchi (1891\u20131955), Un'ichi Hiratsuka (1895\u20131997), Sadao Watanabe (1913\u20131996) e Maki Haku (1924\u20132000) sono ben conosciuti negli ambienti artistici occidentali. \nAttorno al 1950, l\u2019astrattismo divenne un filone del movimento per la stampa creativa. Le stampe giapponesi erano percepite come punto di incontro tra cultura e arte occidentale e orientale. Artisti come Onchi K\u014dshir\u014d, sin dall\u2019inizio della propria attivit\u00e0 avevano dimostrato interesse per l\u2019arte astratta, dopo la guerra si dedicarono esclusivamente all\u2019astratto (l\u2019arte astratta era stata bandita dal governo militare durante la guerra).\nStampe contemporanee.\nLe stampe giapponesi contemporanee presentano un\u2019ampia variet\u00e0 di temi e di stili. \nTetsuya Noda (1940-) utilizza anche la fotografia per rappresentare una sorta di quotidianit\u00e0 attraverso la forma di diario fotografico. \nArtisti quali Maki Haku (1924\u20132000) e T\u014dk\u014d Shinoda (1913- ) sperimentano una sintesi di calligrafia e disegno astratto per la realizzazione di immagini di grande eleganza. Sadao Watanabe opera nella tradizione del \"mingei\" (arte popolare) sintetizzando ritratti di personaggi del Buddismo e del Cristianesimo.\nA partire dal 1960 circa il confine tra arte e produzione commerciale di massa si fa via via indistinta. "}
{"id": "8226825", "revid": "76963", "url": "https://it.wikipedia.org/wiki?curid=8226825", "title": "Gilles Li Muisis", "text": "Nato probabilmente a Tournai, nel 1289 entr\u00f2 nell'abbazia benedettina di San Martino, situata nella sua citt\u00e0 natale, dove ne divenne priore nel 1327 e abate quattro anni pi\u00f9 tardi. Gilles scrisse due cronache in lingua latina, \"Chronicon majus\" e \"Chronicon minus\", in cui tratt\u00f2 la storia del mondo, dalla sua creazione fino al 1349. Queste opere, ampliate successivamente da un altro scrittore al fine di includere anche gli anni fino al 1352, sono preziose per aver permesso di ricostruire la storia della Francia settentrionale e delle Fiandre nella prima met\u00e0 del XIV secolo. Queste vennero pubblicate da J. J. de Senet nel \"Corpus chronicorum Flandriae\". Gilles scrisse anche alcune poesie in francese, \"Poesies de Gilles Li Muisis\", pubblicate nel XIX secolo dal barone Joseph Kervyn de Lettenhove."}
{"id": "8226826", "revid": "110157", "url": "https://it.wikipedia.org/wiki?curid=8226826", "title": "Cappella Russa presso il passo della Moistrocca", "text": "La Cappella Russa presso il passo della Moistrocca (\"Ruska Kapelica\" in sloveno) \u00e8 una piccola cappella della chiesa ortodossa russa situata sulla \"strada russa\" che porta verso il lato settentrionale del passo della Moistrocca (in sloveno \"Preval Vr\u0161i\u010d\"), situato all'interno del comune di Kranjska Gora nella slovenia nord-occidentale.\nLa cappella \u00e8 dedicata a Vladimir I di Kiev e fu costruita da prigionieri russi impegnati in lavori forzati dall'esercito dell'Impero austro-ungarico durante la prima guerra mondiale.\nViene utilizzata sia come monumento ai caduti che come collegamento simbolico tra la Russia e la Slovenia .\nStoria.\nAll'inizio del 1915, Kranjska Gora divenne un punto strategico durante la prima guerra mondiale per la sua vicinanza al fronte dell'Isonzo. Per rendere pi\u00f9 veloce l'accesso dal paese al fronte stesso, le autorit\u00e0 dell'impero Austro-Ungarico ordinarono la costruzione di una strada militare che attraversasse il passo della Moistrocca, un passo la cui elevazione massima \u00e8 di 1611m, a cavallo tra le valli della Sava e dell'Isonzo. Il passo fu costruito da prigionieri di guerra russi.\nI lavori della strada iniziarono nel maggio del 1915 e terminarono alla fine dello stesso. Al fine di garantire una continua e costante fornitura di materiale verso le prime linee, il passo doveva essere aperto e percorribile durante tutto il periodo dell'anno, i prigionieri erano infatti costretti nei mesi invernali a liberare la strada dalla neve. L'8 o il 12 marzo 1916, una valanga distrusse un campo di lavoro nei pressi della strada e circa 110 prigionieri e 7 guardie rimasero seppelliti nella neve. Si stima che durante il periodo della costruzione della strada vi furono pi\u00f9 di 380 vittime.\nIl campo di lavoro si trovava circa a met\u00e0 del passo. I prigionieri che rimasero costruirono una piccola cappella in legno commemorativa. L'edificio \u00e8 costruito in tipico stile russo, con due piccole torri ai lati ed \u00e8 circondata dalle tombe dei prigionieri, c'\u00e8 anche una lapide con la scritta in cirillico che recita \"Ai figli della Russia\".\nIl sito \u00e8 stato rinnovato nel 2005 per un costo totale di 90.000 \u20ac e successivamente nel 2010 a seguito di un furto di alcune piastre del tetto in rame."}
{"id": "8226831", "revid": "297059", "url": "https://it.wikipedia.org/wiki?curid=8226831", "title": "Gilles Le Muiset", "text": ""}
{"id": "8226834", "revid": "712828", "url": "https://it.wikipedia.org/wiki?curid=8226834", "title": "Amerimanga", "text": ""}
{"id": "8226836", "revid": "1821847", "url": "https://it.wikipedia.org/wiki?curid=8226836", "title": "Giovanni Battista Pirolini", "text": "Biografia.\nGiovanni Battista Pirolini nacque a Cilavegna il 20 dicembre 1864. Egli occup\u00f2 il ruolo di direttore del giornale \"La Provincia Pavese\" e fu eletto deputato a Ravenna per la XXIV e la XXV legislatura del Regno d'Italia. \nLa sua carriera, sia politica che giornalistica, lo vide associato al colore politico di estrema sinistra e questo aspetto, associato al suo carattere forte, lo vide promotore di diversi moti rivoluzionari in favore del popolo e dei suoi ideali: egli fu condannato in contumacia a 15 giorni di carcere per i \"moti del pane\" del 1889, mentre nel 1914 venne coinvolto nei fatti della Settimana Rossa. Pirolini, inoltre, si fece promotore della nascita della Camera del Lavoro di Pavia e nel 1895 fond\u00f2 il giornale di sinistra \"Il Popolo Sovrano\".\nDurante gli eventi della prima met\u00e0 del novecento, egli sostenne costantemente le tesi interventiste della guerra e per questo si arruol\u00f2 volontario. Durante il ventennio fascista, Giovanni Battista Pirolini si batt\u00e9 come oppositore del regime dittatoriale instaurato da Benito Mussolini. Egli mor\u00ec nel 1948."}
{"id": "8226844", "revid": "486946", "url": "https://it.wikipedia.org/wiki?curid=8226844", "title": "Sophie Haug", "text": ""}
{"id": "8226849", "revid": "599013", "url": "https://it.wikipedia.org/wiki?curid=8226849", "title": "Pelayo Roza", "text": ""}
{"id": "8226864", "revid": "767487", "url": "https://it.wikipedia.org/wiki?curid=8226864", "title": "Cascate Huka", "text": "Le cascate Huka sono un insieme di cascate situate lungo il percorso del fiume Waikato e il lago Taupo, in Nuova Zelanda.\nA poche centinaia di metri a monte delle cascate Huka, il fiume Waikato si restringe di circa 100 metri in un canyon largo 15 metri.\nIl volume di acqua che scorre pu\u00f2 arrivare a 220 000 litri al secondo. La portata \u00e8 regolata attraverso un sistema di chiuse, controllate dal Consiglio regionale di Waikato che regola i flussi durante i periodi di alluvione a valle nel bacino del fiume Waikato."}
{"id": "8226870", "revid": "109064879", "url": "https://it.wikipedia.org/wiki?curid=8226870", "title": "Huka Falls", "text": ""}
{"id": "8226877", "revid": "1573940", "url": "https://it.wikipedia.org/wiki?curid=8226877", "title": "Chiesa dell'Annunciazione di Maria (Tenna)", "text": "La chiesa dell'Annunciazione di Maria \u00e8 la parrocchiale a Tenna, in Trentino. Risale al XVII secolo.\nStoria.\nA Tenna venne concessa la curazia nel 1616.\nNel 1764 inizi\u00f2 la costruzione della chiesa dedicata all'Annunciazione di Maria e nel 1775 i lavori erano quasi conclusi e gi\u00e0 con la visita pastorale del 1782 la chiesa venne giudicata edificata correttamente.\nSegu\u00ec un periodo di rifiniture, di ampliamenti del camposanto adiacente e nel 1828 venne consacrata con cerimonia solenne.\nDal 1835 si inizi\u00f2 l'erezione della torre campanaria, conclusa nel 1842 quando vi venne installato l'orologio. In seguito fu ampliata la sacrestia, vennero riviste le decorazioni a stucco e varie parti della navata e dell'abside.\nCol XX secolo la chiesa venne ampliata, venne adeguato il sagrato e venne nuovamente ampliato il cimitero.\nEbbe dignit\u00e0 parrocchiale dal 1944.\nA partire dalla met\u00e0 del secolo fu adeguata secondo le norme liturgiche, venne restaurata prima la torre campanaria e poi tutto il resto dell'edificio. Gli ultimi interventi si sono conclusi nel 2007, ed hanno interessato in particolare restauro delle superfici a vetrata, la revisione degli intonaci con seguente tinteggiatura, l'adeguamento degli impianti e un'ulteriore revisione del campanile."}
{"id": "8226878", "revid": "1457429", "url": "https://it.wikipedia.org/wiki?curid=8226878", "title": "Radiologia dei surreni", "text": "La radiologia dei surreni utilizza principalmente la tomografia computerizzata e l'imaging a risonanza magnetica. A tali metodiche si associano quelle proprie della medicina nucleare (scintigrafia medullo-surrenalica, scintigrafia corticosurrenalica e tomografia a emissione di positroni con FDG e altri radiofarmaci). La radiologia tradizionale non ha un ruolo specifico nello studio di questi organi, mentre le metodiche proprie della radiologia interventistica attualmente sono utilizzate solo per eseguire biopsie TC-guidate di lesioni sospette (le vecchie metodiche di dosaggio endovascolare delle catecolamine ed angiografiche non sono oggi pi\u00f9 utilizzate). Anche l'ecografia \u00e8 poco utilizzata per lo studio dei surrenti, in quanto tali organi sono di piccole dimensioni ed in una posizione difficilmente indagabile con questa metodica, in cui spesso i gas intestinali interferiscono con gli ultrasuoni (unica eccezione sono le lesioni di grandi dimensioni nei bambini).\nMolte lesioni surrenaliche vengono evidenziate durante approfondimenti diagnostici effettuati per motivi terzi, indipendenti dalla ricerca di una patologia del surrene.\nL'esame TC \u00e8 di norma l'imaging di prima linea da utilizzare sia per indagare le lesioni sospette (ed anche nel rilevare eventuali loro secondariet\u00e0) sia per studiare i surreni nell'ambito di una patologia di competenza endocrinologica, in quanto il parenchima surrenalico presenza densit\u00e0 ben differente dal tessuto adiposo intorno. L'utilizzo del mezzo di contrasto \u00e8 inoltre fondamentale per studiare la vascolarizzazione delle lesioni sospette, permettendone quindi la definizione diagnostica, anche se, talvolta, l'eventuale malignit\u00e0 della massa resta dubbia anche dopo l'esame TC o la risonanza magnetica (RM) a causa di caratteristiche intrinseche alla massa o causa delle dimensioni della stessa.\nLesioni surrenaliche con diametro maggiore di 3\u20134\u00a0cm sono spesso di natura maligna e devono pertanto essere asportate chirurgicamente. Formazioni che alle acquisizioni basali presentano una densit\u00e0 minore di 10 unit\u00e0 Hounsfield (HU) sono spesso invece di natura benigna a contenuto lipidico; tuttavia alcuni adenomi benigni possono non avere densit\u00e0 lipidica. Anche l'entit\u00e0 del wash-out del mezzo di contrasto a livello delle lesioni sospette correla con la malignit\u00e0 (una rapida dismissione \u00e8 tipica di lesioni benigne) A tal fine si utilizzano scansioni a 70 secondi seguite da ulteriori tardive a 10-15 minuti e sono definiti di solito come cut-off un wash-out \"assoluto\" del 60% (riferito all'acquisizione basale) o \"relativo\" (con un cut-off pari al 40%).\nL'esame RM rappresenta un'ottima alternativa a quello TC in quanto pu\u00f2 caratterizzare le lesioni anche senza utilizzare il mezzo di contrasto e radiazioni ionizzanti, pur di contro richiedendo tempi pi\u00f9 lunghi di esecuzione. Le principali sequenze utilizzate per caratterizzare le lesioni surrenaliche sospette, valutandone il contenuto in acqua e lipidi, includono quelle con soppressione del grasso (T2 STIR) e quelle che utilizzano la tecnica del \"chemical shift\" (CS). Il mezzo di contrasto paramagnetico pu\u00f2 essere inoltre impiegato con lo stesso significato diagnostico di quello utilizzabile in TC. L'utilizzo di apparecchiature RM con un campo magnetico di elevata intensit\u00e0 consente inoltre di studiare la composizione chimica delle lesioni in dettaglio mediante l'analisi spettrale (rapporti fra le concentrazioni di colina e creatina maggiori di 1,2 e fra colina e lipidi maggiori di 0,38 permettono di caratterizzare una lesioni come maligna in un'alta percentuale di casi. I rapporti lipidi/creatina e ppm/creatina consentono anche di distinguere lesioni maligne di differente istologia).\nPatologia endocrinologica e lesioni iperfunzionanti.\nIn queste patologie la diagnostica di laboratorio ha il compito di differenziare fra loro le varie forme cliniche, mentre all'imaging \u00e8 demandato il compito di ricercare eventuali cause organiche.\nSindrome di Cushing.\nLa sindrome di Cushing \u00e8 causata da un eccesso di produzione di glucocorticoidi da parte dei surreni o per assunzione iatrogena eccessiva di tali ormoni. Nell'80% dei casi non da assunzione esogena la causa dell'iperproduzione \u00e8 un'iperplasia di entrambe le ghiandole conseguenza da un eccessivo rilascio dell'ormone ACTH (spesso causata da adenomi ipofisari, oppure da alcuni istotipi tumorali come il tumore del polmone a piccole cellule). In tali casi le ghiandole appaiono ingrossate, ma con morfologia conservata o a volte con un aspetto nodulare che pu\u00f2 essere confuso con un'adenomatosi multipla. Il segnale RM in tali casi \u00e8 identico a quello delle ghiandole normali (isointensit\u00e0 nelle sequente T1 e T2 pesate rispetto al fegato). Nel restante 20% dei casi di Cushing invece tale patologia \u00e8 sostenuta da adenomi surrenalici iperfunzionanti, che all'imaging appaiono come lesioni nodulari che presentano le caratteristiche di benignit\u00e0 descritte nel paragrafo introduttivo. In tali casi il parenchima ghiandolare sano pu\u00f2 apparire ipotrofico. In caso di adenomi multipli bilaterali la diagnosi differenziale con le forme iperplastiche gi\u00e0 descritte potrebbe essere difficoltosa. In RM gli adenomi appaiono iso-ipointensi rispetto al fegato nelle sequenze T1 e T2 pesate. Un'iperintensit\u00e0 nelle sequenze T2 pesate \u00e8 invece un indice di malignit\u00e0 (anche se pu\u00f2 apparire anche per lesioni benigne), cos\u00ec come la disomogenea impregnazione dei mezzi di contrasto (questo vale anche per le metastasi surrenaliche dovute ad altri istotipi tumorali)..\nSindrome di Conn.\nLa sindrome di Conn \u00e8 causata dall'eccessiva produzione dell'ormone aldosterone; sostenuta nell'80% dei casi da adenomi surrenalici iperfunzionanti (\"adenomi di Conn\") e nel 20% dei casi da un'iperplasia dei surreni bilaterale. Gli adenomi di Conn sono spesso di dimensioni inferiori al centimetro, ma sono di pi\u00f9 facile identificazione rispetto ad altre lesioni in quanto la sindrome porta ad un aumento del tessuto adiposo retroperitoneale che rende in TC pi\u00f9 evidente l'adenoma rispetto al fondo dell'immagine. In RM gli adenomi di Conn presentano caratteristiche di segnale simili a quelli gi\u00e0 descritti nel paragrafo precedente, ma sono meno facilmente identificabili per via delle ridotte dimensioni (la RM presenta una minore risoluzione spaziale rispetto alla TC ed \u00e8 influenzata dagli artefatti da movimento dovuti alla respirazione)..\nSindrome adreno-genitale.\nCon il termine \"sindrome adreno-genitale\" si descrive un quadro clinico causato da diverse malattie genetiche in cui \u00e8 presente un deficit di un enzima coinvolto nella sintesi del cortisolo. Tali cause genetiche portano ad accumulo del precursore a monte dell'enzima coinvolto ed a ridotta produzione di glucocorticoidi, associati ad incremento compensatorio dell'ACTH oltre che della concentrazione di mineralcorticoidi ed androgeni (che vengono sintetizzati a partire dal precursore in eccesso seguendo le rispettive vie di sintesi). Le indagini radiologiche in tali patologie evidenziano un'ipertrofia di entrambe le ghiandole con prevalenza della corticale..\nFeocromocitoma.\nIl feocromocitoma \u00e8 un tumore raro (tuttavia \u00e8 il pi\u00f9 frequente che origina dalla midollare surrenalica), solitario nella maggior parte dei casi (nel 20% dei pazienti \u00e8 bilaterale e nel 10% origina in sede extrasurrenalica). Nel 5-10% dei casi presenta comportamento maligno (spesso in pazienti affetti da neoplasia endocrina multipla o MEN).\nAlla TC il feomcromocitoma appare come una massa rotondeggiante di dimensioni fra 1 e 10\u00a0cm, con valori di densit\u00e0 simili a quelli del tessuto muscolare striato, spesso disomogenea nelle lesioni pi\u00f9 grandi che spesso presentano necrosi o calcificazioni nel loro contesto. La sensibilit\u00e0 della TC nel rilevare feocromocitomi in sede surrenalica \u00e8 circa del 95% e funziona molto bene anche per le localizzazioni lungo i gangli nervosi, l'aorta e la vena cava. Dopo la somministrazione di mezzo di contrasto si osserva intenso enhancement associato a lento wash-out. Le metodiche radiologiche non riescono a distinguere i feocromocitomi benigni da quelli maligni se non per la presenza di metastasi a distanza. In RM i feocromocitomi appaiono ipointensi nelle sequenze T1 pesate ed iperintensi in quelle T2 pesate, oltre a presentare lo stesso comportamento dopo iniezione di mezzo di contrasto gi\u00e0 visto con la TC.\nInsufficienza corticosurrenalica.\nLa gestione diagnostica della forma acuta dell'insufficienza corticosurrenalica non \u00e8 di pertinenza radiologica, mentre nelle forme croniche (malattia di Addison) \u00e8 possibile osservare alla TC atrofia o completa scomparsa del parenchima surrenalico. In alcuni casi di tubercolosi surrenalica \u00e8 possibile invece trovare ipertrofia ghiandolare, che pu\u00f2 simulare una forma neoplastica. In caso di tubercolosi o istoplasmosi surrenalica \u00e8 inoltre possibile osservare calcificazioni all'esame radiografico diretto dell'addome..\nLesioni non funzionanti.\nCisti.\nA livello surrenalico tali lesioni sono rare e di solito piccole (possono tuttavia raggiungere anche i 30\u00a0cm di diametro). Possono avere origine epiteliale, endoteliale o derivare da esiti di emorragie o infezioni (echinococcosi). La parete pu\u00f2 essere fibrosa o calcifica mentre il contenuto pu\u00f2 essere liquido o ematico. Queste caratteristiche permettono di differenziarle molto bene dalle lesioni solide con tutte le metodiche radiologiche utilizzabili. Di solito sono asintomatiche, ma possono a volta manifestarsi clinicamente in seguito a compressione degli organi adiacenti. Di solito le cisti sono ipodense in TC, ipointense nelle sequenze RM T1 pesate ed iperintense in quelle T2 pesate; tuttavia un eventuale contenuto ematico pu\u00f2 manifestarsi anche come minor ipodensit\u00e0 in TC e lieve iperintensit\u00e0 in T1 all'indagine RM per la presenza di metaemoglobina..\nLipoma.\nQuesto tumore benigno del tessuto adiposo pu\u00f2 manifestarsi anche in sede surrenalica, ove \u00e8 ben riconoscibile sia mediante la TC sia mediante l'RM in quanto presenta densit\u00e0 e segnale RM tipici. Spesso \u00e8 di piccole dimensioni e colpisce entrambe le ghiandole..\nAngiomiolipoma.\n\u00c8 un tumore benigno composto da tessuto adiposo frammisto ad elementi attivi del midollo osseo, spesso rinvenuto come incidentaloma. All'ecografia appare con margini ben definiti e fortemente iperecogeno per la presenza del grasso. In TC presenta densit\u00e0 compatibile con il tessuto adiposo frammistra a densit\u00e0 compatibile con il tessuto solido, mentre in RM il segnale \u00e8 anch'esso indicativo del medesimo contenuto. La contemporanea presenza di elementi stromali si evidenzia ulteriormente dopo somministrazione di mezzo di contrasto. Queste caratteristiche semiologiche consentono la diagnosi differenziale con il lipoma e gli adenomi surrenalici. In RM le sequenze con soppressione del grasso (STIR) mostrano queste lesioni come ipointense, mentre non si osserva in tali casi ipointensit\u00e0 nelle sequenze in \"chemical shift\" ed opposizione di fase..\nAdenoma non funzionante.\nSi evidenziano con le stesse caratteristiche degli adenomi funzionanti descritti nel precedente paragrafo. Le metodiche radiologiche non consentono di differenziare un adenoma funzionante da un pi\u00f9 frequente adenoma non funzionante, che spesso viene rilevato come incidentaloma..\nMetastasi.\nI tumori solidi che pi\u00f9 frequentemente danno metastasi ai surreni sono quello del polmone e quello della mammella. Le dimensioni possono essere varie, spesso si rilevano a carico di entrambe le ghiandole e quelle di maggiori dimensioni sono spesso disomogenee per la presenza di necrosi nel loro contesto. Tali lesioni presentano maggior enhancement dopo somministrazione di mezzo di contrasto nella porzione periferica (la porzione centrale \u00e8 spesso necrotica), con aspetto comunque disomogeneo. Rispetto agli adenomi in RM le lesioni metastatiche appaiono iperintense nelle sequenze T2 pesate (le metastasi di alcuni istotipi, come il melanoma possono apparire iperintense anche nelle sequenze T1 pesate per via del loro contenuto di sostanze paramagnetiche). Di solito il segnale in chemical shift ed opposizione di fase non presenza riduzione. La PET con fluorodesossiglucosio presenta elevata sensibilit\u00e0 nel rilevare questo tipo di lesioni..\nCarcinoma surrenalico.\n\u00c8 un tumore raro ed estremamente aggressivo, che spesso si manifesta alla diagnosi gi\u00e0 esteso localmente e con localizzazioni linfonodali ed a livello del fegato. In circa la met\u00e0 dei casi pu\u00f2 anche essere ormono-producente e dare una sindrome di Cushing. Alla TC tali lesioni appaiono molto grandi e disomogenee per la massiccia presenza di necrosi, emorragia e calcificazioni nel loro contesto. L'uso del mezzo di contrasto \u00e8 molto utile per evidenziare l'infiltrazione delle strutture vicine (specie la vena cava e la vena renale). In RM tale istotipo si presenta ipointenso nelle sequenze T1 pesate ed isointenso in quelle T2 pesate. La aree necrotiche presentano aumento del segnale dopo somministrione del mezzo di contrasto paramagnetico, mentre le aree emorragiche sono ben evidenti nelle sequenze T1 pesate. L'angio-RM \u00e8 molto utile per evidenziare l'interessamento delle strutture vascolari. Le forme funzionanti possono presentare nel loro contesto piccole aree di perdita di segnale alle acquisizioni in chemical shift (dovute alla presenza di lipidi). Tale tumore \u00e8 difficilmente studiabile mediante ecografia nonostante le grosse dimensioni e si presenta avidamente captante all'indagine PET con fluorodesossiglucosio.\nNeuroblastoma.\n\u00c8 il tumore pi\u00f9 comune dell'et\u00e0 infantile. Origina dalle cellule della cresta neurale. Nella met\u00e0 dei casi la lesione primitiva \u00e8 localizzata a livello dei surreni, mentre negli altri casi di solito a livello del retroperitoneo. \u00c8 importante la diagnosi tempestiva in quanto la prognosi peggiora oltre il primo anno di vita (da benigno diventa maligno). Di solito le metastasi colpiscono i linfonodi, il fegato e lo scheletro. A livello locale spesso coinvolge i grossi vasi addominali ed i forami intervertebrali. All'ecografia questo tumore si presenta a margini mal definiti e disomogeneo per la presenza di aree di necrosi e calcifiche (l'ecografia in tali casi \u00e8 l'esame di primo livello in quanto non utilizza radiazioni ionizzanti sui pazienti che di solito sono molto piccoli). La TC \u00e8 eseguita di solito in sedazione successivamente all'esame ecografico e consente di valutare in modo pi\u00f9 accurato l'estensione locale della malattia. L'RM \u00e8 l'esame pi\u00f9 indicato per valutare l'infiltrazione del canale spinale. La scintigrafia con 123I-MIBG, eseguita in un reparto di medicina nucleare, \u00e8 utile invece nella ricerca di metastasi a distanza e nella programmazione di un eventuale terapia radiometabolica con 131I-MIBG (approccio \"teranostico\")."}
{"id": "8226881", "revid": "1793900", "url": "https://it.wikipedia.org/wiki?curid=8226881", "title": "WorldFest-Houston International Film Festival", "text": "Il WorldFest-Houston International Film Festival \u00e8 considerato il terzo festival cinematografico e video indipendente pi\u00f9 longevo e pi\u00f9 antico al mondo, dopo San Francisco International Film Festival (nato il 4 dicembre 1957) e New York Film Festival (inaugurato nel 1963).\nStoria.\nFondato nel 1968 come International Film Society, l'evento si tiene ogni anno a Houston ad aprile Tra i noti partecipanti del festival si possono nominare John Lee Hancock, sceneggiatore e regista del film premio Oscar \"The Blind Side ,\" nonch\u00e9 Steven Spielberg, Randal Kleiser, Ang Lee e David Winning . Il festival si svolge per una durata di 10 giorni.\nIl festival \u00e8 stato fondato dal produttore e regista Hunter Todd.\nNel 2015 il festival ha ospitato oltre 4.500 film da oltre 33 paesi. A differenza di altri importanti festival, come il Festival di Cannes, il Sundance Film Festival e il Toronto Film Festival, che consistono in due concorsi per cortometraggi e lungometraggi, il WorldFest conferisce premi in 10 importanti categorie di film e video e oltre 200 sottocategorie."}
{"id": "8226884", "revid": "124123", "url": "https://it.wikipedia.org/wiki?curid=8226884", "title": "Vincenzo Falsetti", "text": "Ha avuto numerose collaborazioni nella musica leggera italiana con grandi artisti del panorama italiano, tra cui Mario Merola, Memmo Foresi e Patty Pravo. Tifoso del Napoli, ha scritto centinaia di poesie per la sua squadra del cuore guadagnandosi l'appellativo di \"Poeta del Napoli\".\nBiografia.\nNasce e cresce a San Giorgio a Cremano, piccolo paese alle porte di Napoli famoso per aver dato i natali anche a Massimo Troisi. \nI genitori, Vincenzo Falsetti (omonimo) di origini siciliane ed Elisabetta d'Urso possedevano un bar nella piazza centrale (attuale piazza Troisi) ed ebbero, oltre a lui, altri undici figli.\nTra tutti, insieme al grande amore per la madre, Falsetti durante il periodo buio dell'invasione tedesca in Italia cre\u00f2 un fortissimo legame con suo fratello maggiore Sergio, personaggio fonte di ispirazione di moltissime poesie a lui poi dedicate. \nFinita la guerra e ripresi gli studi, si appassion\u00f2 alle opere di Petrarca e Leopardi. Grazie a questa sua dedizione inizi\u00f2 a comprendere le regole della scrittura poetica e pubblic\u00f2 una prima raccolta di poesie all'et\u00e0 di soli 17 anni intitolata \"Il cammino dell'anima\".\nCinque anni pi\u00f9 tardi si iscrisse alla SIAE che lo port\u00f2 a scrivere canzoni per Peppino di Capri, Sergio Bruni e Memmo Foresi. Ma il suo pi\u00f9 grande successo lo realizza scrivendo \"Ciente appuntamente\", celebre canzone di Mario Merola che venne portata al Festival della canzone napoletana nel 1969. \nSuccessivamente con Bruno Laurenti approd\u00f2 alla Polygram instaurando uno strettissimo rapporto di amicizia con l'autore Roberto Fia, famoso per aver composto Uno su mille di Gianni Morandi, con il quale, tra i tanti progetti, scrisse l'album \"Il viaggio di una mente\" di Roberto Mercanti, pubblicato nel 1974 .\nA cavallo degli anni '90 - 2000 inizi\u00f2 ad abbandonare la canzone italiana per dedicarsi totalmente alla poesia.\nDivenne un grande conoscitore e studioso della lingua Napoletana, uno dei pochi a conoscerne bene la grammatica, fatto che lo port\u00f2 anche ad insegnarla, a scriverne due libri di poesie e a trovarsi in giuria in varie premiazioni artistiche..\nNel 2000 Falsetti pubblica \"A ttu ppe'ttu c'o Pateterno - Personaggi ed episodi tratti dal Vecchio testamento in lingua napoletana. Poesie, canti e sonetti\", per le Edizioni del Delfino, con una prefazione di Renzo Arbore. Nella prima parte del libro immagina un dialogo con Dio (letteralmente il \"padre eterno\") dove egli pone domande al suo interlocutore sulle perplessit\u00e0 e le ambiguit\u00e0 che nota nel Vecchio Testamento raccontandole via via in vari testi poetici.\nNella seconda parte vi \u00e8 una raccolta di varie poesie.\nSempre per le Edizioni del Delfino, nel 2003 esce \"'Nparatorio\". In questa opera, scritta in lingua napoletana, viene definito \"Paratorio\" un luogo di attesa sospeso tra paradiso e purgatorio dove Falsetti colloca i \"graziati\" da Dio che aspettano la loro chiamata verso il paradiso. Egli infatti cita poeti, musicisti e cantanti di ogni tempo che probabilmente suppone siano l\u00ec, comunicando al lettore anche il suo personale motivo.\nNel 2005 \u00e8 la volta de \"I fiori del bene\", suo ultimo libro pubblicato dalle Edizioni del Delfino con una prefazione di Clelia Masecchia. Qui Falsetti scrive in lingua italiana una raccolta di poesie dedicate ai famigliari, amici e alla sua forte fede cattolica.\nParallelamente a queste opere, Falsetti scrisse tanto anche per la squadra di calcio di cui era tifosissimo, il Napoli. Numerose sono le sue apparizioni in TV su canali come Tele A ed altre emittenti locali dove egli stesso recita le sue opere dopo ogni partita dei Partenopei.\nAnche grazie a questa sua passione, stabilisce amicizia con il DS di allora Pierpaolo Marino e riceve gli elogi di tanti personaggi illustri che sono passati per la societ\u00e0 azzurra come Marcello Lippi, Edy Reja e Maradona."}
{"id": "8226889", "revid": "1543377", "url": "https://it.wikipedia.org/wiki?curid=8226889", "title": "Pan African Film Festival", "text": "Il Pan African Film Festival (PAFF) \u00e8 un festival del cinema e delle arti che si svolge a febbraio di ogni anno a Los Angeles. Nato per promuovere la \"comprensione culturale tra i popoli di origine africana\" attraverso l'esposizione di arte e film, viene organizzato da un'associazione culturale senza fini di lucro di Los Angeles, in California. \"Nel\" 2013 il \"Los Angeles Times ha\" lo ha definito \"il pi\u00f9 grande festival del cinema nero\" negli Stati Uniti.\nStoria.\nNei suoi primi anni, si \u00e8 tenuto nell'Africa occidentale, in particolare nel Burkina Faso (a febbraio 1985 si \u00e8 tenuto a Ouagadougou, presentato da Thomas Sankara).\nIl primo festival ufficiale \u00e8 stato organizzato nel 1992, dagli attori Danny Glover e Ja'net DuBois e dal direttore esecutivo Ayuko Babu e presentato dallo stesso Glover e dall'attrice Whoopi Goldberg. Questa edizione ha visto la partecipazione di oltre 40 film diretti da registi neri, provenienti da quattro continenti. Il \"Los Angeles Times\" ha affermato che i film trattavano sia temi universali che temi africani come \"il rovesciamento dei governi coloniali, lo scontro tra valori moderni e valori tradizionali e storie di artisti validi\". Tra i film partecipanti a questo primo festival ufficiale: \"Sarraounia\", \"Heritage Africa\" e \"Lord of the Street\". Nel 2013, il festival del cinema ha attratto circa 30.000 partecipanti e il festival delle arti circa 75.000. Nel 2014, il festival del cinema ha visto la partecipazione di 179 films provenienti da 46 paesi. I film includevano lungometraggi narrativi e documentari, cortometraggi documentari e narrativi e serie web."}
{"id": "8226898", "revid": "22475", "url": "https://it.wikipedia.org/wiki?curid=8226898", "title": "Mendenitsa", "text": "Mendenitsa (in greco: \u039c\u03b5\u03bd\u03b4\u03b5\u03bd\u03af\u03c4\u03c3\u03b1), conosciuta nel Medioevo come Bodonitsa o Vodonitsa (\u0392\u03bf\u03b4\u03bf\u03bd\u03af\u03c4\u03c3\u03b1), \u00e8 un villaggio sul Monte Kallidromo in Focide, Grecia. Fa parte del comune di Molos.\nDurante il Basso Medioevo, fu la capitale del Marchesato di Bodonitsa. Il castello franco, che ancora sopravvive, \u00e8 stato fondato sulle rovine di una citt\u00e0 antica, spesso identificato come F\u00e1rigas, che a volte \u00e8 identificata con Tarfe di Omero."}
{"id": "8226900", "revid": "666668", "url": "https://it.wikipedia.org/wiki?curid=8226900", "title": "Serhij \u017durba", "text": "Carriera.\nCresciuto nei settori giovanili di e , a 14 anni si converte al calcio a 5. Nel 2008 debutta con la Nazionale maggiore andando immediatamente a segno contro l'. Nello stesso anno viene convocato dalla Nazionale Under-21 di calcio a 5 dell'Ucraina con cui partecipa al primo e unico campionato europeo di categoria; nella fase finale \u017durba realizza due reti, contribuendo al raggiungimento della semifinale. Con l'Ucraina ha finora preso parte a quattro campionati europei e a tre Coppe del Mondo."}
{"id": "8226901", "revid": "775372", "url": "https://it.wikipedia.org/wiki?curid=8226901", "title": "Viceministro presidente dei Paesi Bassi", "text": "Il viceministro presidente dei Paesi Bassi, anche vice primo ministro (in olandese: \"Viceminister-president van Nederland\") \u00e8 il sostituto del Ministro presidente nei Paesi Bassi. Durante l'assenza del Primo ministro, il Vice primo ministro assume le sue funzioni, come la presidenza del Consiglio dei Ministri.\nNel caso in cui vi siano diversi vice primi ministri (spesso nel caso di un gabinetto composto da tre o pi\u00f9 partiti della coalizione), la composizione \u00e8 determinata dalle dimensioni dei partiti coinvolti. Un vice primo ministro \u00e8 nominato come tale dal regio decreto. Il governo Schermerhorn-Drees fu il primo gabinetto olandese con un vice primo ministro. Inoltre, sia il primo ministro (Schermerhorn) che il vice primo ministro (Drees) provenivano dallo SDAP. Gli attuali vice primi ministri sono Hugo de Jonge, Wouter Koolmees e Carola Schouten."}
{"id": "8226904", "revid": "1634065", "url": "https://it.wikipedia.org/wiki?curid=8226904", "title": "Giovan Battista Pirolini", "text": ""}
{"id": "8226906", "revid": "666668", "url": "https://it.wikipedia.org/wiki?curid=8226906", "title": "Serhiy Zhurba", "text": ""}
{"id": "8226910", "revid": "1869172", "url": "https://it.wikipedia.org/wiki?curid=8226910", "title": "Citrus (album)", "text": "\"Citrus\" \u00e8 il secondo album in studio della band americana di shoegaze Asobi Seksu. \u00c8 stato pubblicato il 30 maggio 2006 da Friendly Fire Recordings negli Stati Uniti e il 13 agosto 2007 in Europa da One Little Indian Records.\nDall'album sono stati pubblicati tre singoli: \"Thursday\" il 6 agosto 2007; \"Strawberries\" il 12 novembre 2007; e \"Goodbye\" il 25 febbraio 2008.\nNel 2016, Pitchfork ha classificato \"Citrus\" al n. 37 nella sua lista di \"I 50 migliori album di Shoegaze di tutti i tempi\".\nLa musica di \"Citrus\" \u00e8 stata utilizzata nella serie televisiva britannica Skins: \"Thursday\" \u00e8 apparso in \"Tony and Maxxie\", e le canzoni \"Lions and Tigers\" e \"Nephi + Girly\" sono state presentate in \"Everyone\", il primo episodio della stagione 3 (trasmesso il 22 gennaio 2009). "}
{"id": "8226912", "revid": "599013", "url": "https://it.wikipedia.org/wiki?curid=8226912", "title": "Narumi Miura", "text": "Carriera.\nClub.\nMiura si appassiona al calcio fin da giovanissima. Dal 2013 veste la maglia dell', che dal 2014 cambia denominazione in , giocando prima nelle sue formazioni giovanili e, dal 2016, nella formazione titolare che disputa la Nadeshiko League Division 1, livello di vertice del campionato giapponese.\nNegli anni che seguirono vince per quattro volte consecutive il campionato, ottenendo anche due \"double\" e un \"treble\" campionato-coppa-League Cup nella stagione 2018."}
{"id": "8226913", "revid": "110157", "url": "https://it.wikipedia.org/wiki?curid=8226913", "title": "Museo archeologico di Alicante", "text": "Il Museo Archeologico di Alicante (in spagnolo: \"Museo Arqueol\u00f3gico Provincial de Alicante\"; in valenciano: \"Museu Arqueol\u00f2gic Provincial d'Alacant\"), abbreviato con l'acronimo di MARQ, \u00e8 un museo archeologico situato nell'omonima Alicante, in Spagna. Il museo ha vinto il premio del museo europeo dell'anno nel 2004. Il museo negli anni ha subito una significativa espansione e ricollocazione in edifici ristrutturati appartenenti all'antico ospedale di San Juan de Dios.\nCollegamenti esterni.\n "}
{"id": "8226919", "revid": "1305772", "url": "https://it.wikipedia.org/wiki?curid=8226919", "title": "Pattie Mallette", "text": "La sua autobiografia, \"Nowhere but Up\", \u00e8 stata pubblicata nel 2012 dall'editore di libri cristiani Revell ed era al 17\u00ba posto nella classifica dei best seller del \"New York Times\" durante la sua prima settimana di uscita.\nBiografia.\nInfanzia.\nPattie Mallette \u00e8 nata il 2 aprile 1975 a Stratford, Ontario, di origine francese-canadese. Figlia di Diane Henry e Bruce Mallette. Sua sorella maggiore \u00e8 stata uccisa all'et\u00e0 di 5 anni, quando \u00e8 stata colpita da un veicolo mentre attraversava la strada. Ha un fratello maggiore di nome Chris.\nMallette ha affermato che la sua infanzia \u00e8 stata dominata da violenze sessuali, infatti la prima molestia \u00e8 all'et\u00e0 di 3 anni. Mallette ha affermato che gli autori del reato includevano il babysitter, il nonno di uno dei suoi amici e alcuni bambini del vicinato. Il suo libro descrive gli abusi sessuali che continuano fino all'et\u00e0 di 14 anni, seguiti da un episodio di stupro all'et\u00e0 di 15 anni. Sugli abusi disse: \"Sono stata violata sessualmente cos\u00ec tante volte che con il passare degli anni cominci\u00f2 a sembrare normale.\"\nAdolescenza.\nDa bambina, Mallette ha mostrato interesse per la recitazione e il canto. All'et\u00e0 di nove anni ha iniziato a comparire in programmi televisivi locali, tra cui \"Romper Room\" e \"Big Top Talent\", una gara di cibo per bambini trasmessa localmente. Quando aveva 10 anni, \u00e8 stata scelta per due spettacoli teatrali allo Stratford Shakespeare Festival, che ogni anno porta oltre mezzo milione di turisti in citt\u00e0. Durante le scuole medie e superiori, ha preso tutte le lezioni di teatro e coro disponibili, insieme a sette anni di danza. Dopo aver ottenuto numerosi trofei e premi per il canto e la recitazione, \u00e8 stata firmata da un talent con sede a Toronto. Quando le audizioni le hanno richiesto di viaggiare per 1 ora e mezza a Toronto ogni fine settimana, i suoi genitori non sono stati in grado di prendere l'impegno, il che ha lasciato Mallette devastata.\nHa iniziato a usare droghe a 14 anni, tra cui alcol, crack, marijuana e LSD, sempre a quest'et\u00e0 ha anche iniziato il taccheggio e le rapine. Quando ha vandalizzato la propriet\u00e0 della scuola innescando un incendio in un bagno, \u00e8 stata sospesa dalla scuola. Quando aveva 15 anni, inizi\u00f2 una relazione con Jeremy Bieber, che dur\u00f2 quattro anni. Ha lasciato la casa dei suoi genitori quando aveva 16 anni, sostenendosi attraverso furti e lo spaccio di droga. Durante questo periodo, ha sperimentato la solitudine, la depressione e l'idea suicida. A 17 anni tent\u00f2 il suicidio gettandosi sotto un camion, il che port\u00f2 a un periodo di riposo in un reparto mentale. Mentre era l\u00ec, divenne una cristiana.\nDopo la sua dimissione dall'ospedale, Mallette riaccese le amicizie che non riuscirono a sostenere la sua nuova fede. Ha anche ricollegato con Jeremy Bieber. Sei mesi dopo, rimase incinta. Mallette ha dato alla luce suo figlio, Justin, il 1\u00ba marzo 1994 a London, in Ontario, un mese prima del suo 19\u00ba compleanno. Mallette e Jeremy inizialmente hanno mantenuto una relazione dopo la nascita del figlio, ma dopo 2 mesi si sono separati. Mallette rimase una figura madre di Justin e dei suoi migliori amici Chaz Somers e Ryan Butler. Mallette allev\u00f2 Justin con l'aiuto dei suoi genitori.\nCarriera.\nMusica.\nMallette ha incoraggiato i talenti di suo figlio dopo aver iniziato a mostrare interesse per la musica all'et\u00e0 di 2 anni. Nel 2007, \u00e8 entrata a far parte con suo figlio Justin nel talent show locale \"Stratford Star\" dove ha cantato la canzone di Ne-Yo, \"So Sick\", finendo terzo nella competizione. Mallette ha pubblicato un video della performance su YouTube per la visualizzazione da parte di familiari e amici, e ha continuato a caricare video delle performance successive man mano che la popolarit\u00e0 online di suo figlio cresceva.\nScrittura.\nNel settembre 2012, la sua autobiografia, \"Nowhere but Up,\" \u00e8 stata pubblicata dall'editore di libri cristiani Revell. Il libro parla della sua scarsa educazione e della trasformazione personale e di modificare l'abbandono e la genitorialit\u00e0 single in una forte fede e in una vita piena di grazia e speranza.\nDurante la prima settimana di rilascio, \u00e8 stato elencato al n.17 nell'elenco dei best seller del \"New York Times\". Il libro ha ricevuto stampa internazionale ed \u00e8 stato recensito dai media di tutto il mondo."}
{"id": "8226929", "revid": "465169", "url": "https://it.wikipedia.org/wiki?curid=8226929", "title": "Clementine (Halsey)", "text": "Clementine \u00e8 un singolo promozionale della cantante statunitense Halsey, seconda traccia del suo terzo album in studio \"Manic\".\nIl brano \u00e8 stato scritto dalla stessa cantante con Jonathan Cunningham, e prodotto da quest'ultimo.\nVideo musicale.\nIl video musicale della canzone \u00e8 stato pubblicato il 29 settembre 2019."}
{"id": "8226940", "revid": "1543377", "url": "https://it.wikipedia.org/wiki?curid=8226940", "title": "IndiaMART", "text": "IndiaMART InterMESH Ltd. \u00e8 una societ\u00e0 informatica indiana attiva nell'ambito dell'e-commerce, che fornisce servizi di vendita B2C, B2B e da cliente a cliente tramite il suo portale web. Non \u00e8 un operatore diretto, ma un intermediario commerciale che mette in contatto gli utenti iscritti con le imprese distributrici presenti nella propria directory, in base alle ricerche effettuate. Le transazioni sono gestite fra le parti, anche esternamente al sito Web.\nLe attivit\u00e0 iniziarono nel '96, quando Dinesh Agarwal e Brijesh Agrawal hanno fondato il sito Web IndiaMART.com, un portale business-to-business per collegare i produttori indiani agli acquirenti. La societ\u00e0 ha sede a Noida, nell'Uttar Pradesh.\nDurante il secondo mandato del governo Modi, IndiaMART \u00e8 stata la prima azienda a testare il mercato IPO.\nStoria.\nIndiaMARt fu lanciato nel '96 dai cugini Dinesh Agarwal e Brijesh Agrawal, inizialmente concepita come una directory di siti Web rivolta agli abitanti della regione di Delhi-NCR. A quel tempo l'India aveva solo 15.000 utenti che potevano connettersi ad Internet. Tre anni pi\u00f9 tardi, la directory aveva raggiunto i 1.000 iscritti.\nDopo aver superato la crisi delle dot-com statunitensi nel 2008, la societ\u00e0 decise un riposizionamento di mercato dall'esportazioni estero al mercato B2B interno, che divenne il suo nuovo core-business. Contestualmente, raccolse un finanziamento da 10 milioni di dollari da parte di Intel Capital. \nA novembre del 2014, IndiaMART reclut\u00f2 con l'attore cinematografico indiano Irrfan Khan come ambasciatore del marchio per le proprie campagne promozionali.\nSecondo la societ\u00e0 di consulenza KPMG, a partire dagli anni 2000 IndiaMART ha raggiunto una quota di mercato pari al 60% dell'e-commerce B2B, divenendo la pi\u00f9 grande piattaforma online operante in tale segmanto di mercato. IndiaMART gestisce 97.000 categorie di prodotti, che spaziano dalla componentistica delle automobili, alle attrezzature mediche ai prodotti tessili, alle gru, provenienti da tutta l'India. I principali fornitori di IndiaMART sono: Agfa HealthCare India, Case New Holland Construction Equipment (India), Hilti India, JCB India e Nobel Hygiene.\nNel 2019, IndiaMART \u00e8 stata la prima piattaforma di vendite online B2B a collocare le proprie quote azionarie nel libero mercato, divenendo pubblicamente contendibile. Dopo una serie di finanziamenti di venture capital con rating di classe A nel 2009 e di classe C nel 2016 (da Intel Capital, e in seguito da Amadeus Capital Partners e Quona Capital)., nel 2018 ha ricevuto l'autorizzazione della SEC indiana a raccogliere 88.24 milioni di dollari mediante l'offerta pubblica iniziale e la quotazione alla Borsa Nazionale dell'India e al Bombay Stock Exchange, completamente sottoscritte nei primi due giorni del collocamento."}
{"id": "8226941", "revid": "1768939", "url": "https://it.wikipedia.org/wiki?curid=8226941", "title": "Business-to-customer", "text": ""}
{"id": "8226946", "revid": "124145513", "url": "https://it.wikipedia.org/wiki?curid=8226946", "title": "Corpo di Cava", "text": "Corpo di Cava \u00e8 la frazione pi\u00f9 antica della citt\u00e0 di Cava de' Tirreni, in provincia di Salerno.\nTerritorio.\nL'area sorge alle pendici del Monte Finestra ed \u00e8 bagnata dal fiumiciattolo detto \"Selano\", a tre chilometri dal centro dalla citt\u00e0 di Cava de' Tirreni e a poca distanza dalla costiera amalfitana e dall'agro nocerino. Confina con la frazione di San Cesareo e Castagneto, nel comune di Cava, e con quella di Dragonea nel comune di Vietri sul Mare.\nStoria.\nLa zona ricadeva senz'ombra di dubbio nella sfera d'influenza dell'antico villaggio di Marcina, testimoniata dalle originarie tracce di fabbriche romaniche risalenti al I secolo d.C., che sono ancora in parte visibili nei sotterranei dell'attuale basilica dell'Abbazia. \nSfruttando la zona montuosa, gli esuli in fuga dalle citt\u00e0 dopo la caduta dell'Impero romano d'Occidente, poterono trovare rifugio in queste zone, difatti le prime occupazioni dell'area sono testimoniate gi\u00e0 alla fine del X secolo. \nMa fu intorno al 1011, quando Sant'Alferio si stabil\u00ec in un'incavatura del Monte Finestra con alcuni suoi seguaci, e successivamente fond\u00f2 l'Abbazia della Santissima Trinit\u00e0, che questa zona trov\u00f2 il primo impulso abitativo, infatti lo stesso Alferio cre\u00f2 un ospizio ed alcuni rifugi per i pellegrini. \nSuccessivamente, intorno al 1092, il nipote di Alferio, l'Abate Pietro I fond\u00f2 ed edific\u00f2 a ridosso del Cenobio Benedettino un villaggio, protetto da alte mura e bastioni, dove si stabilirono anche importanti personalit\u00e0 che risiedevano a valle, creando il primo insediamento della citt\u00e0 di Cava.\nNello stesso anno Papa Urbano II, consacr\u00f2 la Badia. Evento testimoniato dall'erezione delle chiese di Santa Maria della Terra (antica sede cattedrale della diocesi Cavense) e della Chiesa della Pietrasanta (quest'ultima si suppone sia stata costruita proprio a ridosso di un masso dove ripos\u00f2 il pontefice). \nNel 1265 vi dimor\u00f2 re Manfredi di Sicilia, che fece ricostruire le mura difensive del borgo.\nFondato il Borgo Scacciaventi intorno al XIV secolo, il Corpo di Cava perse la sua importanza amministrativa. Nel secolo successivo, costitu\u00ec il distretto omonimo, uno dei quattro che formavano la nascente \"Citt\u00e0 de la Cava\".\nNel 1507 fu teatro della rivolta che port\u00f2 alla fuga i benedettini della Badia nella vicina Nocera dei Pagani, dove gli stessi dimorarono, per breve tempo, presso la rettoria di Sant'Angelo in Grotta. \nNel 1513 Papa Leone X, ricostituendo la diocesi, la escluse dai possedimenti della Badia.\nFu parte poi dell'universit\u00e0 omonima, fino alla caduta dei sistemi feudali del 1806, entrando nel neonato comune di Cava.\nLa Badia di Cava.\nEretta nel 1011 da Sant'Alferio, primo abate del complesso. L'Abbazia fu consacrata da papa Urbano II nel 1092. Punto focale nella religiosit\u00e0 e potere della zona, l'Abbazia sfruttava anche i commerci, usando i porticcioli di Vietri sul Mare e Cetara. Superati i periodi di decadenza del XVI e XVII secolo, nel 1806 fu soppressa dai napoleonici. Riabilitata successiva, ha ospitato anche una scuola, oltre al celeberrimo archivio bibliotecario. \nRegge la cattedra monastica.\nChiesa di Santa Maria della Terra.\nLa struttura fu eretta sulla \"Terra\" concessa da Guaimario, principe di Salerno, all'abate Alferio, da qui il singolare toponimo. \nOriginariamente di forma ogivale, a tre navate. Consacrata nel 1092 dal Cardinale Rangerio, fu la prima sede cattedrale, prima che questa fosse trasferita a valle. Nel 1760 un rifacimento occult\u00f2 le colonne di marmo sormontate da capitelli e cancell\u00f2 gran parte degli affreschi dalle pareti. Dopo un recente restauro \u00e8 avvenuto il ritrovamento dei suddetti capitelli e colonne. Si conserva ancora un'antica lavatoio di fattura medievale.\nSantuario dell'Avvocatella.\nLe origini di questo santuario risalgono al XVII secolo. La struttura sorge incastonata in un incavo, anticamente chiamato \"dei pipistrelli\". Tale Don Federico Davide pose nella grotta un'immagine della Madonna che rendesse il luogo sacro. L'immagine, che portava il titolo di Avvocata, raffigurante una Madonna con il Bambino tra San Paolo I e Sant'Onofrio in adorazione, diede il nome alla grotta, che venne ribattezzata come \"Grotta della Madonnella\" o \"dell'Avvocatella\".\nCultura.\nNel 1969 nasce nel borgo il gruppo degli Archibugieri del Santissimo Sacramento, volti a tenere viva l'arte del pistone, nel 1978 a rappresentanza dello stretto distretto nascono i Trombonieri Filangieri.\nI due gruppi rappresentano lo storico distretto metelliano di \"Corpo di Cava\" (una delle quattro suddivisioni rinascimentali dell'antica \"Citt\u00e0 de la Cava\"). Fanno parte degli otto gruppi che prendono parte alla nota \"Disfida dei trombonieri\". \nCaratteristico \u00e8 anche il \"Presepe vivente\"."}
{"id": "8226964", "revid": "1272592", "url": "https://it.wikipedia.org/wiki?curid=8226964", "title": "Elina Rodriguez", "text": ""}
{"id": "8226967", "revid": "125684149", "url": "https://it.wikipedia.org/wiki?curid=8226967", "title": "Mr. Incredibile", "text": "Mr. Incredibile, il cui vero nome \u00e8 Robert \"Bob\" Parr, \u00e8 un supereroe dei film d'animazione pixar \"Gli Incredibili - Una \"normale\" famiglia di supereroi\" e \"Gli Incredibili 2\".\nBiografia del personaggio.\nIn \"Gli Incredibili\", Bob viene presentato come \"Mr. Incredibile\", un supereroe dotato di forza erculea e conosciuto in tutto il mondo. Ha sposato Helen Parr (Elastigirl) da cui ha avuto tre figli: Violetta, Flash e Jack-Jack. In seguito al matrimonio, tutti i supereroi (chiamati anche \"Super\"), compreso lui, vengono banditi dalla societ\u00e0 e considerati fuorilegge. 15 anni dopo Bob viene mostrato nella sua attuale vita: lavora come impiegato di una compagnia assicurativa, mentre sua moglie lavora come casalinga. La nostalgia dei tempi da supereroe per Bob \u00e8 forte e, insieme all'amico Lucius Best (Siberius), si limita a sventare piccoli furti e salvare gente in pericolo all'insaputa di tutti, compresa Helen. Quando una donna di nome Mirage scopre la sua identit\u00e0 civile e lo informa di una missione che richiede il suo intervento, Bob accetta con entusiasmo di tornare in azione. Quando viene rapito da \"Sindrome\", il suo antagonista, viene salvato e aiutato da sua moglie e dai suoi figli.\nIn \"Gli Incredibili 2\", la trama principale del film mostra Mr. Incredibile in un ruolo secondario nel film in quanto Elastigirl ha ottenuto un ruolo maggiore nel combattere il crimine e nel vedersela con l'Ipnotizzaschermi. Durante le attivit\u00e0 di Helen per promuovere il ritorno dei Super, Bob cerca di provvedere ai figli e alla casa, impresa che si rivela molto difficile e impegnativa per lui. Anche se finisce per diventare una vittima di Evelyn, viene salvato dai suoi figli e viene finalmente a conoscenza delle prime 17 abilit\u00e0 sovrumane di Jack-Jack.\nPersonalit\u00e0.\nBob \u00e8 gentile, amichevole, coraggioso, eroico e simpatico. Ama la moglie Helen, anche se non trascorre molto tempo con la sua famiglia e spesso \u00e8 impegnato nel combattere il crimine.\nIl suo file NSA lo descriveva come facilmente distratto e incapace di stabilire le priorit\u00e0. Sfortunatamente ha anche alcuni problemi di ego e alcuni tratti di personalit\u00e0 narcisistici lievi.\nPoteri e abilit\u00e0.\nIl superpotere principale di Mr. Incredibile \u00e8 la sua super forza. Sebbene i limiti precisi della sua forza non siano chiaramente stabiliti, il limite esatto di sollevamento \u00e8 ben superiore alle 66 tonnellate, anche se \u00e8 stato visto su panca con una locomotiva da 153 tonnellate. La forza nelle sue gambe gli d\u00e0 una capacit\u00e0 di salto incredibile, con corrispondente agilit\u00e0, e pu\u00f2 correre pi\u00f9 velocemente di normale essere umano, anche se n\u00e9 la sua velocit\u00e0 n\u00e9 l'agilit\u00e0 possono avvicinarsi a quelle di suo figlio, Flash. A causa della sua forza, ha anche una buona capacit\u00e0 di nuoto, sebbene la sua capacit\u00e0 polmonare sembri essere sostanzialmente uguale a quella di un normale essere umano. Mr. Incredibile ha anche un grado sovrumano di resistenza e durata: pu\u00f2 sopportare enormi quantit\u00e0 di traumi fisici, comprese cadute da pi\u00f9 piani, l'impatto diretto di un treno, sfondare muri di mattoni e sopportare 100.000 volt di elettricit\u00e0 mentre \u00e8 sotto tortura. Sebbene abbia un certo grado di invulnerabilit\u00e0, le cose che producono una grande forza possono comunque causargli dolore. Mr. Incredibile non mostra un'intelligenza sovrumana, ma i suoi anni di esperienza da supereroe gli permettono di formulare rapidamente strategie efficaci per affrontare avversari che non possono essere sconfitti solo dalla sua forza, e lo hanno reso anche un combattente disarmato esperto.\nSviluppo.\nNel progettare la famiglia degli Incredibili, Brad Bird voleva che ognuno avesse poteri collegati alla propria personalit\u00e0. Ha pensato che, come padre, Bob era obbligato dalla societ\u00e0 a seguire molte diverse direzioni, il che lo ha portato ad assegnargli un'abilit\u00e0 molto forte.\nAccoglienza.\nMr. Incredibile \u00e8 stato classificato al 5\u00ba posto nella lista IGN dei 10 migliori personaggi Pixar. I lettori della rivista \"Empire\" hanno anche votato Mr. Incredibile al numero 8 nella lista dei 20 migliori personaggi Pixar di quella rivista."}
{"id": "8226971", "revid": "47767", "url": "https://it.wikipedia.org/wiki?curid=8226971", "title": "Chiesa di Santa Maria Assunta (Telve)", "text": "La chiesa di Santa Maria Assunta \u00e8 la parrocchiale a Telve, in Trentino. Appartiene al ex-decanato della Valsugana Orientale dell'arcidiocesi di Trento e risale al XV secolo.\nStoria.\nLa chiesa di Santa Maria Assunta a Telve venne eretta nel 1474, e nello stesso anno ebbe la dignit\u00e0 parrocchiale ottenendo anche il fonte battesimale, che sino ad allora era a Borgo.\nEbbe dignit\u00e0 di pieve sino al 1586.\nNel XVI secolo venne elevata la torre campanaria e un secolo dopo l'intero edificio venne ricostruito con un ampliamento delle superfici rispetto alla chiesa precedente. \nLa consacrazione solenne avvenne nel 1745.\nNel XIX secolo venne ricostruita la copertura e si rimise mano all'intera struttura.\nTra il 1915 e il 1918 ebbe gravi danni, in particolare alla parte absidale, e fu oggetto di restauri nel primo dopoguerra.\nCon la met\u00e0 del XX secolo inizi\u00f2 un ciclo di restauri concluso nel 1973, nel corso del quale venne di nuovo rifatta la copertura, si sistem\u00f2 il pavimento sia della sala sia del presbiterio.\nDescrizione.\nEsterno.\nLa chiesa mostra orientamento verso est e si trova al centro dell'abitato di Telve. Il prospetto principale si mostra come classica facciata a capanna con due spioventi, delimitata da motivi angolari in pietra. La torre campanaria, che risale al XVI secolo, si trova nella parte settentrionale della struttura, in posizione arretrata.\nInterno.\nLa navata interna \u00e8 unica ma ampliata da quattro grandi cappelle disposte specularmente. La zona presbiteriale si conclude con l'abside a base semicircolare."}
{"id": "8226974", "revid": "1418004", "url": "https://it.wikipedia.org/wiki?curid=8226974", "title": "Kyoko Hayashi", "text": "Biografia.\nKyoko Hayashi nasce a Nagasaki il 28 agosto 1930.\nDopo aver trascorso la sua giovinezza a Shangai, \u00e8 costretta a tornarne nella citt\u00e0 natale a causa del rimpatrio forzato dovuto alla guerra.\nIl 9 agosto 1945 lavora alla Mitsubishi Armament Factory di Nagasaki come studentessa lavoratrice mentre viene sganciata la bomba atomica e, seppur gravemente ferita, sopravvive divenendo una hibakusha.\nNei suoi romanzi e racconti tema centrale \u00e8 il ricordo dei bombardamenti atomici e le sue conseguenze fisiche e psicologiche sui superstiti come in \"Nagasaki\", unica opera finora tradotta in italiano contenente 4 racconti.\nVincitrice di numerosi riconoscimenti letterari tra i quali il Premio Akutagawa, muore a 86 anni il 19 febbraio 2017 a Nagasaki."}
{"id": "8226980", "revid": "287204", "url": "https://it.wikipedia.org/wiki?curid=8226980", "title": "Giro di Puglia 1972", "text": "Il Giro di Puglia 1972, prima storica edizione della corsa, si svolse il 1\u00ba aprile 1972 su un percorso di 230\u00a0km. La vittoria fu appannaggio dell'italiano Franco Bitossi, che complet\u00f2 il percorso in 5h32'00\", precedendo i fratelli svedesi G\u00f6sta Pettersson e Tomas Pettersson."}
{"id": "8226982", "revid": "109066773", "url": "https://it.wikipedia.org/wiki?curid=8226982", "title": "Stepney Green", "text": ""}
{"id": "8226997", "revid": "287204", "url": "https://it.wikipedia.org/wiki?curid=8226997", "title": "Stepney (disambigua)", "text": ""}
{"id": "8227000", "revid": "6923", "url": "https://it.wikipedia.org/wiki?curid=8227000", "title": "Chiesa di Santa Giustina (Telve)", "text": "La chiesa di Santa Giustina \u00e8 una chiesa comunale cimiteriale a Telve, in Trentino. Risale al XIII secolo.\nStoria.\nA Telve la chiesa intitolata a Santa Giustina risale ad un periodo antecedente il XIV secolo.\nDescrizione.\nLa piccola cappella cimiteriale di Telve ha un orientamento a est ed \u00e8 stata eretta in posizione elevata rispetto al centro abitato.\nLa facciata \u00e8 semplice, a capanna. \nIl piccolo campanile sul tetto \u00e8 in legno.\nHa una sola navata, ed il soffitto, decorato con stucchi, \u00e8 piatto.\nLe pareti della sala sono decorate da affreschi che risalgono al momento della sua costruzione, nel XIII secolo."}
{"id": "8227009", "revid": "1880836", "url": "https://it.wikipedia.org/wiki?curid=8227009", "title": "Geyser di sabbia", "text": "I geyser di sabbia sono fenomeni rarissimi, che di norma si generano dopo un terremoto, come per esempio nel caso di St. Louis nel 1811.\nL'acqua sale attraversando uno strato di sabbia che porta con s\u00e9, rompe il terreno in superficie formando vaste e profonde gravine nel terreno e spara in aria getti di acqua calda, vapore, detriti e, soprattutto, sabbia."}
{"id": "8227010", "revid": "1305772", "url": "https://it.wikipedia.org/wiki?curid=8227010", "title": "Taste (Tyga)", "text": "Taste \u00e8 un singolo del rapper statunitense Tyga, pubblicato il 16 maggio 2018 come primo estratto dal suo album \"Legendary\".\nDopo un lungo periodo di scarse vendite e recensioni negative per il rapper, \"Taste\" ha ottenuto un enorme successo internazionale, raggiungendo il numero 8 nella \"Billboard\" Hot 100, essendo il suo primo singolo Top 40 dalla canzone \"Ayo\" con Chris Brown nel 2015.\nAntefatti.\nTyga ha raccontato come il brano sia nato durante una sessione di studio di mezz'ora durante una festa, dove decise di aumentare la velocit\u00e0 di una strumentale che gli invi\u00f2 D. A. Doman. Successivamente il rapper chiam\u00f2 Offset il giorno prima della realizzazione del video musicale per il brano e gli chiese di aggiungere una sua strofa al brano.\nDescrizione.\nIl brano, prodotto da D. A. Doman, presenta una produzione hip-hop tendente alla trap caratterizzata da un sample vocale R&amp;B modificato con un'alterazione del pitch.\nLe tematiche del brano rispecchiano il classico clich\u00e9 del gangsta rap, parlando di donne di facili costumi e di una vita lussuriosa."}
{"id": "8227011", "revid": "47767", "url": "https://it.wikipedia.org/wiki?curid=8227011", "title": "Chiesa dei Santi Pietro e Paolo (Stenico)", "text": "La chiesa dei Santi Pietro e Paolo \u00e8 una chiesa sussidiaria a Sclemo, frazione di Stenico in Trentino, che risale al XIII secolo.\nStoria.\nNella chiesa \u00e8 presente un antico capitello che risale probabilmente al XIII secolo ma \u00e8 solo con la fine del XV secolo che viene eretto l'edificio sacro che ci \u00e8 arrivato. Nello stesso periodo il presbiterio venne affrescato, ed il lavoro viene attribuito a Cristoforo II Baschenis.\nNel secolo successivo l'edificio venne ampliato, e, nel 1795, venne sopraelevata la zona absidale. \nPietro e Paolo divenne primissaria e sussidiaria della pieve di Banale nel 1837.\nNella seconda met\u00e0 del XX secolo sono stati individuati sotto una ricopertura posteriore affreschi che risalgono al momento della costruzione dell'edificio."}
{"id": "8227023", "revid": "599013", "url": "https://it.wikipedia.org/wiki?curid=8227023", "title": "Giuliano Dominoni", "text": ""}
{"id": "8227024", "revid": "124123", "url": "https://it.wikipedia.org/wiki?curid=8227024", "title": "Hanne Darboven", "text": "Biografia.\nFiglia di un produttore di macchine da caff\u00e8, i lavori di arte concettuale che la resero conosciuta a livello internazionale erano grandi installazioni contenenti composizioni di lettere o pi\u00f9 frequentemente di numeri, ordinati secondo un sistema da lei stessa ideato e che lei descriveva come \"letteratura matematica\". A partire dagli anni '80 le sue opere si fanno pi\u00f9 complesse, coinvolgendo l'uso di musica, fotografia e nuove tecnologie. \nLa sua opera pi\u00f9 nota, \"Kulturgeschichte 1880-1983\", si propone di essere il racconto della storia dell'umanit\u00e0 attraverso 1590 lavori su carta, 19 sculture e un\u2019opera sonora per contrabbasso."}
{"id": "8227029", "revid": "93556", "url": "https://it.wikipedia.org/wiki?curid=8227029", "title": "Thom de Graaf", "text": "Biografia.\nFiglio del deputato e sindaco di Nimega Theo de Graaf, ha studiato giurisprudenza all'Universit\u00e0 Radboud di Nimega.\nDal 1990 al 1994 \u00e8 stato membro del Consiglio comunale di Leida.\nDal 1994 al 2003 ha fatto parte della Tweede Kamer. Dal 1998 al 2003 \u00e8 stato anche leader del partito Democratici 66.\nDal 27 maggio 2003 al 23 marzo 2005 ha ricoperto l'incarico di ministro delle riforme governative e delle relazioni con il Regno e di viceministro presidente dei Paesi Bassi.\nDal 2007 al 2012 De Graaf \u00e8 stato sindaco di Nimega.\nDal 2011 fa parte della Eerste Kamer mentre dal 2015 \u00e8 anche presidente del gruppo parlamentare dei Democratici 66. \u00c8 vicepresidente del Consiglio di Stato (\"Raad van State\"), succeduto nella carica a Piet Hein Donner.\nThom de Graaf \u00e8 sposato dal 15 settembre 1981 e ha due figli."}
{"id": "8227031", "revid": "2113093", "url": "https://it.wikipedia.org/wiki?curid=8227031", "title": "Una storia da cantare", "text": "Una storia da cantare \u00e8 stato un programma televisivo italiano in onda dal 16 novembre 2019 al 7 marzo 2020 su Rai 1 e trasmesso in diretta dall'Auditorium Rai di Napoli con la conduzione di Enrico Ruggeri e Bianca Guaccero.\nDescrizione.\nOgni puntata del programma costituisce una monografia di un celebre personaggio della musica d'autore italiana tramite la rievocazione di aneddoti e memorie di questi artisti da parte anche dei vari ospiti che si alternano nella varie puntate e che si esibiscono, inoltre, con le canzoni che pi\u00f9 rappresentano il cantante a cui \u00e8 dedicata la puntata con l'accompagnamento della band diretta dal maestro Maurizio Filardo. Alla fine della serata il pubblico vota sui profili social del programma quale sia la canzone pi\u00f9 amata del cantante protagonista dell'episodio.\nLa prima edizione del programma \u00e8 andata in onda dal 16 al 30 novembre 2019 per tre puntate. \nLa seconda edizione invece \u00e8 andata in onda dal 15 febbraio al 7 marzo 2020 per quattro puntate. \nControversie.\nIl nipote di Lucio Battisti, Andrea Barbacane, ha criticato fortemente l'ultima puntata della prima edizione del programma nella quale veniva omaggiato lo zio, commentando: \"Un disastro, lo hanno fatto morire due volte\"."}
{"id": "8227034", "revid": "439868", "url": "https://it.wikipedia.org/wiki?curid=8227034", "title": "Chiesa della Nativit\u00e0 di Maria (Spormaggiore)", "text": "La chiesa della Nativit\u00e0 di Maria \u00e8 la parrocchiale a Spormaggiore, in Trentino. Risale al XIX secolo.\nStoria.\nA Spormaggiore esisteva gi\u00e0 una chiesa parrocchiale, ma si era ormai rivelata non sufficiente alle esigenze dei fedeli quando venne eretta la chiesa della Nativit\u00e0 di Maria, iniziando i lavori nel 1867.\nL'edificio nuovo, sorto accanto alla vecchia pieve, venne consacrato con cerimonia solenne nel 1875.\nCol nuovo secolo vennero poste sulla torre campanaria cinque nuove campane fuse per la chiesa, che vennero requisite tutte durante il primo conflitto mondiale, e fu lasciata solo la prima e pi\u00f9 antica. \nCol primo dopoguerra l'edificio venne restaurato e vennero sostituite le campane asportate.\nCol secondo dopoguerra la chiesa fu dotata di organo, vennero decorate le pareti esterne e vennero apportate le modiche necessarie alle rinnovate esigenze liturgiche.\nA partire dal 1971 inizi\u00f2 un ciclo di restauri conclusosi dopo il 2006. In questa fase venne rifatta la copertura poi si dovette provvedere a riparare i danni causati dal sisma che aveva colpito la zona nel 1976.\nIn seguito tutta la struttura venne rivista sotto l'aspetto della solidit\u00e0 statica, venne realizzata la ritinteggiatura di tutta la costruzione e, mentre si ripavimentava la piazza, si sistem\u00f2 il sagrato. L'edificio venne inoltre messo a norma per l'impiantistica."}
{"id": "8227036", "revid": "38120", "url": "https://it.wikipedia.org/wiki?curid=8227036", "title": "Brian Martin", "text": ""}
{"id": "8227057", "revid": "767487", "url": "https://it.wikipedia.org/wiki?curid=8227057", "title": "Arnoldo Marcelliano Zendralli", "text": "Biografia.\nNato in val Mesolcina nel Grigioni italiano figlio dell'imbianchino e contadino Giulio Zendralli e Maria Helena Zellweger, figlia di un comandante della Guardia di confine. \nFrequent\u00f2 le scuole dell'obbligo nel suo paese natale e la magistrale a Coira, in seguito continu\u00f2 i suoi studi in filologia romanza all'Universit\u00e0 di Jena, all'Universit\u00e0 di Firenze e all'Universit\u00e0 di Berna, e si laure\u00f2 nel 1910. Lo stesso anno fond\u00f2 a Roveredo il circolo di lettura e conversazione, poi dal 1911 al 1953 insegn\u00f2 italiano e francese alla Scuola cantonale di Coira. \nSempre in prima linea nella difesa dell'italianit\u00e0 del Grigioni italiano, nel 1918 fond\u00f2 a Coira l'associazione linguistico-culturale Pro Grigioni Italiano di cui fu presidente per ben quarant'anni fino al 1945.\nFu anche direttore e redattore di pubblicazioni in lingua italiana dei Grigioni:\nInoltre collabor\u00f2 con altre riviste storiche e culturali dei Grigioni.\nNel 1957 l'Universit\u00e0 di Zurigo gli confer\u00ec il dottorato honoris causa, mor\u00ec a Coira nel 1961 all'et\u00e0 di 69 anni."}
{"id": "8227061", "revid": "118477786", "url": "https://it.wikipedia.org/wiki?curid=8227061", "title": "Haute", "text": "Haute \u00e8 un singolo del rapper statunitense Tyga, in collaborazione con l'artista latino J Balvin, ed il suo collaboratore di vecchia data Chris Brown. Il singolo \u00e8 il settimo estratto dal suo album \"Legendary\".\nIl brano.\nIl brano, prodotto da Dr. Luke e B Ham \u00e8 un brano elettrorap con lievi influenze chiptune."}
{"id": "8227065", "revid": "123361009", "url": "https://it.wikipedia.org/wiki?curid=8227065", "title": "Stellenberg", "text": " Stellenberg \u00e8 un sobborgo di Bellville nella provincia del Capo occidentale in Sudafrica. \nDenominazione e storia.\nIl sobborgo prende il nome dalla fattoria originaria da cui si \u00e8 sviluppato. La fattoria si chiamava Stellenburgh (in seguito cambiata in Stellenburg), e nel 1705 era originariamente di propriet\u00e0 di Johannes (Joan) Blesius. Blesius scelse il nome per la presenza del monte Stellenbosch che era visibile dalla fattoria. Il nome Stellenbosch fu dato dal governatore della Colonia del Capo, Simon van der Stel. A Blesius \u00e8 stato assegnato un premio per la fattoria da Willem Adriaan van der Stel (figlio del governatore Simon van der Stel). Blesius (1606\u00a0\u2013 1711) proveniva da Breukelen, nei Paesi Bassi. La terra risent\u00ec della giurisdizione di de Kuijlen. Nel 1707 Jacobus van der Heijden divenne proprietario della terra. La terra rimase sotto la propriet\u00e0 della famiglia van der Heijde fino a quando venne acquistata da JF de Kock. JF de Kock fu proprietario fino al 1736, quando furono assegnate a Hilletjie Olivier che mor\u00ec nel 1765. Il 3 gennaio 1882 pass\u00f2 nelle mani di John Starke e in seguito trasferita a Jacob Jacobus Hamman. Nel 1883 la possedeva Charl Marais che la vendette a Maria Elizabeth Green (1856 \u2013 ?). Nel 1898 Hermanus Lambertus Bosman de Waal (21 settembre 1863 \u2013 ?) la acquist\u00f2 per poi venderla a Francois Stephanus de Villiers nel 1899. Nel XX secolo fu ceduta a Old Mutual e nel 1969 incominci\u00f2 lo sviluppo residenziale. Stellenburg divenne quindi Stellenberg. \nLa zona.\nNel luglio del 1969 questa terra fu resa disponibile allo sviluppo residenziale. Era necessario sviluppare l'area, poich\u00e9 Eversdal, l'area adiacente a Bellville, si stava espandendo ed era l'estensione naturale di quella zona. \nStellenberg odierna.\nOggi \u00e8 situato nei pressi della N1, vicino ai centri commerciali e alle scuole. \nNella zona \u00e8 situata la Stellenberg High School e ad Eversdal nella parte adiacente di Bellville, si trova la Eversdal Primary School. Nel sobborgo \u00e8 presente una delle scuole Montessori chiamata Beehive. \nEspansione.\nNei dintorni di Stellenberg furono fondati altri sobborghi: Stellenrigde, Stellenryk, Ridgeworth \nEventi culturali.\nKyknet ha prodotto serie televisive drammatiche intitolate \"Sara se geheim (il segreto di Sara)\", in parte girato nel sobborgo. Si sono avvalsi di un mercato ittico locale della zona per girare le scene del film. "}
{"id": "8227067", "revid": "1310927", "url": "https://it.wikipedia.org/wiki?curid=8227067", "title": "\u00dcrfan Abbasov", "text": "Carriera.\nClub.\nHa giocato nella massima serie azera.\nNazionale.\nTra il 2015 ed il 2018 ha totalizzato complessivamente 8 presenze ed una rete con la maglia della nazionale azera; in precedenza, aveva anche giocato alcune partite con la nazionale Under-21."}
{"id": "8227068", "revid": "831312", "url": "https://it.wikipedia.org/wiki?curid=8227068", "title": "Grote Prijs Jef Scherens 2019", "text": "Il Grote Prijs Jef Scherens 2019, cinquantatreesima edizione della corsa e valida come evento dell'UCI Europe Tour 2019 categoria 1.1, si svolse il 1\u00ba settembre 2019, su un percorso totale di 185,7\u00a0km, con partemza ed arrivo a Lovanio in Belgio. Fu vinto dall'italiano Niccol\u00f2 Bonifazio che giunse al traguardo con il tempo di 4h16'50\" alla media di 43,382\u00a0km/h, precedendo il francese Hugo Hofstetter e il belga Timothy Dupont terzo.\nPartenza con 156 ciclisti, dei quali 111 portarono a termine la gara."}
{"id": "8227070", "revid": "1924342", "url": "https://it.wikipedia.org/wiki?curid=8227070", "title": "Pantera (singolo)", "text": "Pantera \u00e8 un singolo della cantante brasiliana Anitta, pubblicato il 23 ottobre 2019 come terzo estratto dalla del film \"Charlie's Angels\"."}
{"id": "8227071", "revid": "599013", "url": "https://it.wikipedia.org/wiki?curid=8227071", "title": "Adil Na\u011f\u0131yev", "text": ""}
{"id": "8227076", "revid": "1310927", "url": "https://it.wikipedia.org/wiki?curid=8227076", "title": "AZAL Pe\u015f\u0259kar Futbol Klubu", "text": ""}
{"id": "8227080", "revid": "1924342", "url": "https://it.wikipedia.org/wiki?curid=8227080", "title": "Glad He's Gone", "text": "Glad He's Gone \u00e8 un singolo della cantante svedese Tove Lo, pubblicato il 31 maggio 2019 come primo estratto dal quarto album in studio \"Sunshine Kitty\".\nVideo musicale.\nIl videoclip, diretto da Vania Heymann e Gal Muggia, \u00e8 stato reso disponibile il 17 giugno 2019.\nTracce.\nTesti e musiche di Tove Lo, Shellback, Ludvig S\u00f6derberg e Jakob Jerlstr\u00f6m."}
{"id": "8227083", "revid": "1305772", "url": "https://it.wikipedia.org/wiki?curid=8227083", "title": "Jenifer (disambigua)", "text": ""}
{"id": "8227092", "revid": "1513836", "url": "https://it.wikipedia.org/wiki?curid=8227092", "title": "Austria all'Eurovision Choir of the Year", "text": ""}
{"id": "8227094", "revid": "1924342", "url": "https://it.wikipedia.org/wiki?curid=8227094", "title": "Bad as the Boys", "text": "Bad as the Boys \u00e8 un singolo della cantante svedese Tove Lo, pubblicato il 2 agosto 2019 come secondo estratto dal quarto album in studio \"Sunshine Kitty\".\nDescrizione.\nTerza traccia dell'album, il brano \u00e8 stato descritto dalla critica specializzata come pop e vede la partecipazione della cantante finlandese Alma."}
{"id": "8227096", "revid": "38120", "url": "https://it.wikipedia.org/wiki?curid=8227096", "title": "\u00cdntimo", "text": ""}
{"id": "8227097", "revid": "400694", "url": "https://it.wikipedia.org/wiki?curid=8227097", "title": "Intimo (disambigua)", "text": ""}
{"id": "8227098", "revid": "38120", "url": "https://it.wikipedia.org/wiki?curid=8227098", "title": "Intimo (album)", "text": ""}
{"id": "8227099", "revid": "38120", "url": "https://it.wikipedia.org/wiki?curid=8227099", "title": "\u00cdntimo (album)", "text": ""}
{"id": "8227100", "revid": "1513836", "url": "https://it.wikipedia.org/wiki?curid=8227100", "title": "Belgio all'Eurovision Choir of the Year", "text": ""}
{"id": "8227102", "revid": "1513836", "url": "https://it.wikipedia.org/wiki?curid=8227102", "title": "Danimarca all'Eurovision Choir of the Year", "text": ""}
{"id": "8227103", "revid": "1513836", "url": "https://it.wikipedia.org/wiki?curid=8227103", "title": "Estonia all'Eurovision Choir of the Year", "text": ""}
{"id": "8227104", "revid": "1513836", "url": "https://it.wikipedia.org/wiki?curid=8227104", "title": "Galles all'Eurovision Choir of the Year", "text": ""}
{"id": "8227105", "revid": "1513836", "url": "https://it.wikipedia.org/wiki?curid=8227105", "title": "Germania all'Eurovision Choir of the Year", "text": ""}
{"id": "8227107", "revid": "1513836", "url": "https://it.wikipedia.org/wiki?curid=8227107", "title": "Lettonia all'Eurovision Choir of the Year", "text": ""}
{"id": "8227108", "revid": "1513836", "url": "https://it.wikipedia.org/wiki?curid=8227108", "title": "Norvegia all'Eurovision Choir of the Year", "text": ""}
{"id": "8227109", "revid": "1513836", "url": "https://it.wikipedia.org/wiki?curid=8227109", "title": "Scozia all'Eurovision Choir of the Year", "text": ""}
{"id": "8227114", "revid": "1513836", "url": "https://it.wikipedia.org/wiki?curid=8227114", "title": "Slovenia all'Eurovision Choir of the Year", "text": ""}
{"id": "8227117", "revid": "1513836", "url": "https://it.wikipedia.org/wiki?curid=8227117", "title": "Svezia all'Eurovision Choir of the Year", "text": ""}
{"id": "8227119", "revid": "109068924", "url": "https://it.wikipedia.org/wiki?curid=8227119", "title": "Geografia dell'Inghilterra", "text": ""}
{"id": "8227125", "revid": "1513836", "url": "https://it.wikipedia.org/wiki?curid=8227125", "title": "Svizzera all'Eurovision Choir of the Year", "text": ""}
{"id": "8227128", "revid": "1513836", "url": "https://it.wikipedia.org/wiki?curid=8227128", "title": "Ungheria all'Eurovision Choir of the Year", "text": ""}
{"id": "8227141", "revid": "76963", "url": "https://it.wikipedia.org/wiki?curid=8227141", "title": "Anne Spielberg", "text": "Biografia.\nNata in Pennsylvania, da una famiglia ebrea. dopo aver lavorato per la compagnia di produzione di suo fratello, \"Amblin Entertainment\", assieme a Gary Ross ha scritto la sceneggiatura per il film Big nel 1988, per il quale ha ottenuto la candidatura all'Oscar alla migliore sceneggiatura originale. \u00c8 stata anche coproduttrice del film, insieme al noto produttore televisivo e cinematografico James L. Brooks."}
{"id": "8227151", "revid": "1573940", "url": "https://it.wikipedia.org/wiki?curid=8227151", "title": "Chiesa di San Vigilio (Spormaggiore)", "text": "La chiesa di San Vigilio \u00e8 una chiesa sussidiaria di Spormaggiore. Risale al XIII secolo.\nStoria.\nLa chiesa di San Vigilio \u00e8 stata a lungo la pieve di Spormaggiore, sino a quando non \u00e8 stata edificata la nuova e vicina parrocchiale della Nativit\u00e0 di Maria.\nLa sua prima citazione documentale \u00e8 del 1288, e la sua consacrazione \u00e8 del 1443.\nL'edificio risale nelle sue forme principali all'inizio del XVI secolo, e alla fine del secolo risultava possedere un altar maggiore e quattro altari laterali, segno dell'importanza per la popolazione locale. \nAll'inizio del XVII secolo la chiesa ebbe un rinnovato battistero. \nA partire dal 1708 la sua dedicazione mut\u00f2, e venne chiamata prima chiesa dell'Assunta poi della Nativit\u00e0 di Maria e nel 1719 inizi\u00f2, nella chiesa, l'erezione di una cappella dedicata alla Madonna per contenere la statua in legno di Maria ritenuta miracolosa.\nNel 1868, quando inizi\u00f2 la costruzione della nuova parrocchiale, venne demolita l'abside e quando arriv\u00f2 il XX secolo ci\u00f2 che rimaneva della vecchia chiesa venne restituito al culto, dopo importanti lavori di riadattamanento.\nLa chiesa di San Vigilio venne cos\u00ec benedetta nel 1913, ultimati questi interventi. \nA partire dalla met\u00e0 del secolo e sino al 2011 l'edificio fu oggetto di numerosi restauri conservativi.\nLa statua della Madonna venne rubata nel 1974, ma poi ritrovata nel 1976 e riposizionata al suo posto.\nL'edificio venne restaurato dal punto di vista della protezione delle infiltrazioni di acqua e della solidit\u00e0 statica, venne ritinteggiato, vennero riviste le coperture, aggiornati gli impianti e controllato il movimento delle campane sulla torre. La meridiana sulla parete meridionale venne riaffrescata, vennero riviste le tinteggiature interne e restaurati gli affreschi sul campanile. Tutte le principali parti lignee vennero controllate, e cos\u00ec pure le piccole statue in stucco."}
{"id": "8227153", "revid": "125616583", "url": "https://it.wikipedia.org/wiki?curid=8227153", "title": "Impresa Pizzarotti &amp; C.", "text": "Impresa Pizzarotti &amp; C. \u00e8 una societ\u00e0 italiana di costruzioni e ingegneria civile con sede a Parma .\nL'azienda \u00e8 tra le principali del settore edile italiano ed europeo che operano nella progettazione e costruzione di grandi opere civili e infrastrutturali.\nStoria.\n\"Impresa Pizzarotti &amp; C.\" fu fondata nel 1910 da Gino Pizzarotti e trasformata nel 1945 in una societ\u00e0 a responsabilit\u00e0 limitata da Pietro Pizzarotti, padre dell'attuale Presidente, il Cav. Lav. Paolo Pizzarotti.\nNel 1961 divenne una societ\u00e0 per azioni con un capitale sociale di 200 milioni di euro (?), in seguito aumentato a 300 milioni. Fu dalla fine degli anni 1950 che l'azienda consolid\u00f2 la propria posizione nel settore delle costruzioni, diventando una delle aziende pi\u00f9 importanti e qualificate del Paese; ci\u00f2 \u00e8 avvenuto attraverso il completamento di grandi opere pubbliche e infrastrutturali per conto di pubbliche amministrazioni e grandi societ\u00e0 private italiane.\nLa Societ\u00e0 ha sempre mirato allo sviluppo continuo delle opere civili realizzate per centrali termoelettriche e nucleari, strade e autostrade, aeroporti civili e militari, opere di irrigazione e ingegneria idraulica, dighe, infrastrutture industriali, costruzione ferroviaria e lavori di costruzione di prigioni; lo stesso si pu\u00f2 dire dei lavori di ricostruzione nelle aree colpite dal terremoto dell'Irpinia del 1980, dove fu coinvolto nella costruzione di abitazioni, scuole e infrastrutture di vario genere.\nIl Gruppo Pizzarotti, che ha sempre mantenuto la propria sede principale a Parma, \u00e8 oggi composto da una serie di aziende che operano in totale sinergia nei settori delle infrastrutture, energia e ambiente, ingegneria idraulica, aeroporti civili e militari, edilizia, costruzioni e immobili.\n\"Mipien SpA\" \u00e8 la holding di \"Impresa Pizzarotti &amp; C. SpA\" e detiene il 96,77% delle sue azioni. \u00c8 una societ\u00e0 di servizi per le societ\u00e0 del Gruppo e detiene investimenti strategici per l'attivit\u00e0 del Gruppo.\nNel 2014 \"Mipien SpA\" ha ottenuto ricavi pari a 1,14 miliardi di euro, con un margine operativo lordo di 141,6 milioni di euro e un ebitda lordo del 12,4%.\nOperazioni.\nImpresa Pizzarotti &amp; C. spa \u00e8 tra le principali aziende del settore edile italiane ed europee che operano nella progettazione e costruzione di grandi opere civili e infrastrutturali, come edifici, ospedali, strade e autostrade, lavori ferroviari e lavori sotterranei. Le infrastrutture di trasporto (strade, autostrade, ferrovie, metropolitane, aeroporti e porti) sono le principali aree di attivit\u00e0 del Gruppo Pizzarotti, sia in Italia che all'estero.\nL'impegno e la capacit\u00e0 di realizzare grandi progetti hanno portato l'azienda a stabilirsi con successo all'estero, dove opera dagli anni Settanta. Al 31 dicembre 2011 il fatturato nel settore delle infrastrutture e operativo in Italia e all'estero \u00e8 pari a 734 milioni di euro, pari al 68% del fatturato consolidato 2011. Nel 2017, il rapporto sui \"250 principali appaltatori internazionali di\" Engineering News-Record ha classificato Impresa Pizzarotti al 121\u00ba posto della classifica mondiale, saltando dal 178\u00b0 ottenuto nel 2016.\nPizzarotti \u00e8 organizzata nelle seguenti aree di business principali: Infrastruttura, Settore edile, Settore energetico, Settore immobiliare, Costruzione prefabbricata e Concessioni.\nAll'inizio del 2017, Enrica, Pietro e Michele Pizzarotti, figli del presidente di Impresa Pizzarotti &amp; C. Paolo Pizzarotti, coinvolti a diversi livelli nell'azienda di famiglia, hanno dato vita alla Fondazione Pizzarotti, una fondazione privata di beneficenza no profit che mira a sostenere l'infanzia svantaggiata, lo sviluppo sociale, la cultura, l'ambiente e l'istruzione in Italia e all'estero.\nNel 2015, insieme agli imprenditori parmigiani Guido Barilla, Giampaolo Dallara, Mauro Del Rio, Marco Ferrari, Angelo Gandolfi, Giacomo Malmesi, Paolo Pizzarotti insieme al figlio Pietro diventato proprietari del Parma Calcio. Nel 2021 cedono la maggioranza a Kyle Krause.\nDati economici.\nNel 2019 i ricavi sono stati di 1,299 miliardi e l'esercizio si \u00e8 concluso con una perdita di 9,9 milioni di euro.\nNel 2020 il fatturato \u00e8 stato di 973,599 milioni di euro e l'esercizio si \u00e8 concluso con una perdita di 106,143 milioni di euro."}
{"id": "8227155", "revid": "118220228", "url": "https://it.wikipedia.org/wiki?curid=8227155", "title": "Umberto Ridi", "text": "Biografia.\nNato a Livorno, inizi\u00f2 la carriera di atleta allenandosi tra i canali della parte antica della sua citt\u00e0. Nel 1936 venne selezionato per rappresentare l'Italia ai giochi Olimpici di Berlino dove arriv\u00f2 4\u00ba in batteria e subito eliminato ma con un ottimo tempo, per l'epoca, di 55\"5 sui 400 metri ostacoli."}
{"id": "8227163", "revid": "486946", "url": "https://it.wikipedia.org/wiki?curid=8227163", "title": "Impresa Pizzarotti S.p.A.", "text": ""}
{"id": "8227164", "revid": "287204", "url": "https://it.wikipedia.org/wiki?curid=8227164", "title": "Sistema di numerazione thailandese", "text": "Il sistema di numerazione thailandese \u00e8 costituito da un insieme di numeri tradizionalmente usati, appunto, in Thailandia, sebbene i numeri arabi siano pi\u00f9 comuni a causa della pervasiva occidentalizzazione della Thailandia nella moderna era Rattanakosin. I numeri thailandesi seguono il sistema numerico ind\u00f9-arabo comunemente usato nel resto del mondo. Nella lingua thailandese, i numeri spesso seguono il nome modificato e precedono un'unit\u00e0 di misura, sebbene si verifichino variazioni a questo modello.\nUso.\nLa lingua thailandese difetta del numero grammaticale. Un conteggio viene solitamente espresso sotto forma di un nome non declinato seguito da un numero e un classificatore. \"Cinque insegnanti\" \u00e8 espresso come \"insegnante cinque persone\" ' ' \"persona\" \u00e8 un tipo di nome referente che viene anche usato come parte del discorso thailandese chiamato in inglese classificatore linguistico, o \"measure word\". In thailandese, contare \u00e8 \"kannap\" ( ; \"nap\" \u00e8 \"contare\", \"kan\" \u00e8 un prefisso che forma un sostantivo da un verbo); il classificatore, \"laksananam\" ( dalla caratteristica \"laksana\", forma, attributo, qualit\u00e0, modello, stile; e il nome \"nam,\" la designazione, denominazione) Si verificano variazioni a questo modello e in realt\u00e0 non esiste una gerarchia tra i classificatori thailandesi.\nNumeri principali.\nDa zero a dieci.\nIl thailandese \"s\u016bn\" \u00e8 scritto come l'ovale 0 (numero) quando si usano numeri arabi, ma come un piccolo cerchio quando si usano i numeri tradizionali e significa anche \"centro\" in altri contesti. Viene dal sanscrito \"\u015b\u016bnya\", cos\u00ec come i nomi alternativi (guidati dal contesto) per i numeri da uno a quattro indicati di seguito; ma non il conteggio 1 (numero).\nI nomi thailandesi per \"N\"+1 e le cifre regolari da 2 a 9, come mostrato nella tabella, di seguito, assomigliano a quelli nelle variet\u00e0 cinesi (ad esempio, cantonese e Min Nan) parlate nella Cina meridionale, la patria dei cinesi d'oltremare che vivono nel sud-est asiatico. In effetti, l'etimologia dei numeri thailandesi 2, 3, 4, 6, 7, 8, 9 e 10 \u00e8 il cinese medio, mentre l'etimologia del numero thailandese 5 \u00e8 il cinese antico, come illustrato nella tabella seguente: \nI caratteri numerici delle cifre, tuttavia, sono quasi identici ai numeri Khmer. Le parole thailandesi e laotiane per i numeri sono quasi identiche, tuttavia le cifre numeriche variano leggermente nella forma. La figura sopra mostra un confronto tra tre lingue usando caratteri e pronunce cantonesi e di Minnan . Di seguito \u00e8 mostrato un confronto tra tre lingue usando numeri Khmer, thailandesi e Lao. La traslitterazione thailandese utilizza il Royal Thai General System of Transcription (RTGS). \nDa dieci a un milione.\nIl sanscrito lakh indica il valore posizionale di una cifra (\"tamnaeng khong tua lek\", \u0e15\u0e4d\u0e32 \u0e41\u0e2b \u0e19\u0e48 \u0e07 \u0e02\u0e2d\u0e07 \u0e15\u0e31\u0e27\u0e40\u0e25\u0e02), che sono chiamate per potenze di dieci: la posizione delle unit\u00e0 \u00e8 \"lak nuai\" (\u0e2b\u0e25\u0e31\u0e01 \u0e2b\u0e19\u0e48\u0e27\u0e22); la posizione delle decine \u00e8 \"lak sip\" (\u0e2b\u0e25\u0e31\u0e01 \u0e2a\u0e34\u0e1a); la posizione delle centinaia \"lak roi\" (\u0e2b\u0e25\u0e31\u0e01 \u0e23\u0e49\u0e2d\u0e22), e cos\u00ec via. Il numero uno che segue un qualsiasi multiplo di \"sip\" diventa \"et\" (cantonese: \u4e00, yat 1 ; Minnan: \u4e00, it 4 ). Il numero dieci (\"sip\") \u00e8 lo stesso di Minnan \u5341 (sip8, lit.). I numeri da venti a ventinove iniziano con \"yi sip\" (cantonese: \u4e8c\u5341, yi 6 sap 6 ; Minnan: \u4e8c\u5341, lit. Ji 7 sip 8 ). I nomi del \"lak sip\" da30 a 90 e per il \"lak\" di 100, 1000, 10.000, 100.000 e un milione, sono quasi identici a quelli dei numeri Khmer corrispondenti. \nPer i numeri da ventuno a ventinove, la parte che indica venti: \"yi sip\" (\u0e22\u0e35\u0e48\u0e2a\u0e34\u0e1a), pu\u00f2 essere accorciata colloquialmente in \"yip\" (\"\u0e22\u0e35\" \u0e1a, \u0e22\u0e34\u0e1a).\nLe centinaia si formano combinando il \"roi\" con i valori di decine e unit\u00e0. Ad esempio, 232 \u00e8 \"song roi sam sip song.\" Le parole \"roi\", \"phan\", \"muen\" e \"saen\" dovrebbero apparire con un numerale precedente (\"nueng\" \u00e8 facoltativo), quindi duecentodieci, ad esempio, \u00e8 \"song roi sip\", e cento \u00e8 o \"roi\" o \"nueng roi\" . \"Nueng\" non precede mai \"sip\", quindi \"song roi nueng sip\" non \u00e8 corretto. Talvolta i madrelingua usano \"roi nueng\" (o \"phan nueng\", ecc.) con toni diversi su \"nueng\" per distinguere tra cento e centouno. Tuttavia, tale distinzione spesso non viene fatta e pu\u00f2 discenderne un'ambiguit\u00e0. Per risolvere questo problema, se si intende il numero 101 (o 1001, 10001, ecc.), si dovrebbe dire \"roi et\" (o \"phan et\", \"muen et\", ecc. ).\nNumeri superiori a un milione.\nI numeri sopra un milione sono costruiti prefissando \"lan\" con un moltiplicatore. Ad esempio, dieci milioni sono \"sip lan\" e un trilione \u00e8 \"lan lan\" .\nNumeri decimali e frazionari.\nColloquialmente, i numeri decimali si formano dicendo \"chut\" (\u0e08\u0e38\u0e14, punto) dove si trova il separatore decimale. Ad esempio, 1,01 \u00e8 \"nueng chut sun nueng\" (\u0e2b\u0e19\u0e36\u0e48\u0e07 \u0e08\u0e38\u0e14 \u0e28\u0e39\u0e19\u0e22\u0e4c \u0e2b\u0e19\u0e36\u0e48\u0e07).\nI numeri frazionari si formano posizionando \"nai\" (\u0e43\u0e19, in, di) tra il numeratore e il denominatore o usando \"[set] x suan y\" ([\u0e40\u0e28\u0e29] x \u0e2a\u0e48\u0e27\u0e19 y, x parti dell'intero y) per indicarlo chiaramente. Ad esempio, 1/3 \u00e8 \"nueng nai sam\" (\u0e2b\u0e19\u0e36\u0e48\u0e07 \u0e43\u0e19 \u0e2a\u0e32\u0e21) o \"[set] nueng suan sam\" ([\u0e40\u0e28\u0e29] \u0e2b\u0e19\u0e36\u0e48\u0e07 \u0e2a\u0e48\u0e27\u0e19 \u0e2a\u0e32\u0e21). La parola \"set\" (\u0e40\u0e28\u0e29) pu\u00f2 essere omessa.\nLa parola \"khrueng\" (\u0e04\u0e23\u0e36\u0e48\u0e07) \u00e8 usata per \"met\u00e0\". Precede la parola di misura se utilizzata da sola, ma segue la parola di misura se utilizzata con un altro numero. Ad esempio, \"kradat khrueng phaen\" (\u0e01\u0e23\u0e30\u0e14\u0e32\u0e29 \u0e04\u0e23\u0e36\u0e48\u0e07 \u0e41\u0e1c\u0e48\u0e19) significa \"mezzo foglio di carta\", ma \"kradat nueng phaen khrueng\" (\u0e01\u0e23\u0e30\u0e14\u0e32\u0e29 \u0e2b\u0e19\u0e36\u0e48\u0e07 \u0e41\u0e1c\u0e48\u0e19 \u0e04\u0e23\u0e36\u0e48\u0e07) significa \"un foglio e mezzo di carta\".\nNumeri negativi.\nI numeri negativi si formano posizionando \"lop\" (\u0e25\u0e1a, meno) davanti al numero. Ad esempio, \u221211 \u00e8 \"lop sip et\" (\u0e25\u0e1a \u0e2a\u0e34\u0e1a \u0e40\u0e2d\u0e47\u0e14).\nNumeri ordinali.\nI numeri ordinali si formano posizionando \"thi\" (\u0e17\u0e35\u0e48, posto) davanti al numero. Non sono considerati una classe speciale di numeri, poich\u00e9 il numero segue ancora un nome modificato, che \u00e8 \"thi\" in questo caso. \nNumeri alternativi.\nAi.\nAi \u00e8 usato per \"primogenito (figlio)\" o per il primo mese, \"duean ai\" (\u0e40\u0e14\u0e37\u0e2d\u0e19 \u0e2d\u0e49\u0e32\u0e22), del calendario lunare thailandese.\nEk.\nEk vien dal Pali \"\u1e17ka\", \"uno\". \"Ek\" \u00e8 usato per \"uno\" (quantit\u00e0); \"primo\" (rango), pi\u00f9 utilizzato di \"tho\" \u0e42\u0e17 \"second,\" in contrassegni di tono, gradi di istruzione e gradi militari, e per l'attore protagonista in un ruolo. Nell'antichit\u00e0, una settima figlia era chiamata \"luk ek\" (\u0e25\u0e39\u0e01 \u0e40\u0e2d\u0e01), sebbene un settimo figlio fosse \"luk chet\" (\u0e25\u0e39\u0e01 \u0e40\u0e08\u0e47\u0e14).\nEt.\nEt, che significa \"uno\", viene utilizzato come ultimo membro in un numero composto.\nTho.\nTho viene dal pali \"d\u016b\u0101\", \"due\". \"Tho\" viene utilizzato per \"due\" e per il grado di \"secondo livello\" in marchi di livello, gradi di istruzione e gradi militari.\nYi.\nYi \u00e8 ancora usato in diversi casi della lingua thailandese per indicare il numero due, al posto di \"song\" (\u0e2a\u0e2d\u0e07): per costruire venti (due decine) e le sue combinazioni da ventuno a ventinove; nominare il secondo mese, \"duean yi\" (\u0e40\u0e14\u0e37\u0e2d\u0e19 \u0e22\u0e35\u0e48), del tradizionale calendario lunare thailandese; e nel dialetto thailandese settentrionale \"thin pha yip\" (\u0e16\u0e34\u0e48\u0e19 - \u0e1e\u0e32\u0e22\u0e31\u0e1e), che si riferisce all'Anno della Tigre.\nTri &amp; Trai.\nTri ( ) e trai ( ) provengono dal sanscrito \"tr\u0101ya\u1e25\", \"tre\". Queste alternative sono usate per \"tre\"; \"terzo grado\" in marchi, gradi di istruzione e gradi militari; e come prefisso che significa \"triplice\".\nChattawa.\nChattawa () \u00e8 il numero quattro in lingua pali; usato per il quarto segno di tono e come prefisso che significa quarto in ordine o quadruplo in numero.\nLo.\nLo significa una dozzina o dodici. Di solito \u00e8 usato nel commercio. Pu\u00f2 anche significare barattolo o bottiglia.\nYip.\nYip in thailandese colloquiale \u00e8 un'elisione o una contrazione di \"yi sip\" (\u0e22\u0e35\u0e48\u0e2a\u0e34\u0e1a) all'inizio dei numeri da ventuno a ventinove. Pertanto, si potrebbe sentir dire \"yip et\" (\u0e22\u0e35 \u0e1a \u0e40\u0e2d\u0e47\u0e14, \u0e22\u0e34\u0e1a \u0e40\u0e2d\u0e47\u0e14), \"yip song\" (\u0e22\u0e35 \u0e1a \u0e2a\u0e2d\u0e07, \u0e22\u0e34\u0e1a \u0e2a\u0e2d\u0e07), fino a \"yip kao\" (\u0e22\u0e35 \u0e1a \u0e40\u0e01\u0e49\u0e32, \u0e22\u0e34\u0e1a \u0e40\u0e01\u0e49\u0e32). \"Yip\" pu\u00f2 avere una vocale lunga (\u0e22\u0e35 \u0e1a) o essere ulteriormente eliso in una vocale corta (\u0e22\u0e34\u0e1a).\nSao.\nSao \u00e8 venti nel dialetto settentrionale thailandese e in lingua Isan. \"Xao\" (\u0e8a\u0eb2\u0ea7) \u00e8 la parola per venti in lingua laotiana.\nKurut.\nKurut significa una dozzina o dodici. Di solito \u00e8 usato per il commercio. \u00c8 un prestito da grossa.\nkot.\nKot \u00e8 \"dieci milioni\" usato nel contesto religioso. Viene dal pali/sanscrito \"k\u014d\u1e6di\". Vedi anche crore.\nToni, gradi di istruzione e gradi militari.\nL'insieme dei numerali alternativi usati per denominare i segni tonali (\u0e44\u0e21\u0e49, \"mai\"), i gradi di istruzione (\u0e1b\u0e23\u0e34\u0e0d\u0e0d\u0e32, \"parinya\") e le gerarchie militari derivano dai nomi dei numeri sanscriti. "}
{"id": "8227166", "revid": "125535578", "url": "https://it.wikipedia.org/wiki?curid=8227166", "title": "Mary Theresa Villiers", "text": "Biografia.\nMary era la figlia di George Villiers, e di sua moglie, Theresa Parker.\nMatrimoni.\nPrimo Matrimonio.\nSpos\u00f2, 6 novembre 1830, il romanziere Thomas Henry Lister (1800-5 giugno 1842), figlio di Thomas Lister. Ebbero tre figli:\nSecondo Matrimonio.\nSpos\u00f2, nel 1844, George Cornewall Lewis (21 aprile 1806-13 aprile 1863), figlio di Thomas Frankland Lewis. Non ebbero figli. Grazie alla sua influenza, e quella della sua famiglia, la carriera del marito decoll\u00f2.\nMary scrisse la biografia di uno dei suoi antenati, Edward Hyde, I conte di Clarendon. Nel 1852 pubblic\u00f2 il suo primo lavoro che era una raccolta di biografie basate sulle persone conosciute da Edward Hyde, I conte di Clarendon, e fu intitolato \"The Lives of the Friends and Contemporaries of Lord Chancellor Clarendon\". Il libro aveva lo scopo di illustrare i ritratti nella galleria di Clarendon a The Grove, Watford.\nIl suo lavoro impression\u00f2 cos\u00ec tanto la scrittrice Mary Berry che gli lasci\u00f2 i suoi documenti (tramite Sir Thomas Frankland Lewis) in modo che potesse pubblicare nel 1865 \"Extracts of the Journals and Correspondence of Miss Berry from the year 1783 to 1852\".\nCur\u00f2 un romanzo di Emily Eden intitolato The Semi-Detached House nel 1859, e scrisse due opere teatrali, basate sulle fiabe per i bambini.\nMorte.\nMor\u00ec nel Brasenose College di Oxford nel 1865 per cancro."}
{"id": "8227169", "revid": "944090", "url": "https://it.wikipedia.org/wiki?curid=8227169", "title": "Impresa Pizzarotti", "text": ""}
{"id": "8227173", "revid": "298229", "url": "https://it.wikipedia.org/wiki?curid=8227173", "title": "Cattedrale dell'Immacolata Concezione (Sobral)", "text": "La cattedrale dell'Immacolata concezione (in lingua portoghese \"Catedral de Nossa Senhora da Concei\u00e7\u00e3o\") \u00e8 la cattedrale della diocesi di Sobral, in Brasile. Si trova nella citt\u00e0 di Sobral, nello stato brasiliano di Cear\u00e1.\nStoria.\nNota anche come \"chiesa della cattedrale\", ne fu posata la prima pietra il 5 novembre 1778, durante il periodo coloniale nel quale Sobral era gi\u00e0 una prosperosa citt\u00e0, nota principalmente come la \"chiesa madre della \"Cai\u00e7ara\"\" e che coincide con il popolamento di Sobral.\nArchitettura.\nLa facciata \u00e8 costituita da un corpo centrale, sormontato al centro da una croce e fiancheggiato da due torri laterali.\nMescola elementi di stile tardo-barocco (o rococ\u00f2) con elementi decorativi come movimento ondulatorio nelle cornici, i frontoni alti, elementi in rilievo scolpiti e corone con bulbi delle torri. Senza portico nel frontespizio, la costruzione ha rifiniture con cumuli di pietra di \"lioz\" lavorata, proveniente dal Portogallo.\nL'interno \u00e8 costituito da tre navate.\nAlla creazione della diocesi di Sobral (1915) ottenne il rango di cattedrale."}
{"id": "8227174", "revid": "1941276", "url": "https://it.wikipedia.org/wiki?curid=8227174", "title": "Really Don't Like U", "text": "Really Don't Like U (stilizzato come Really don't like u) \u00e8 un singolo della cantante svedese Tove Lo, pubblicato il 6 settembre 2019 come quarto estratto dal quarto album in studio \"Sunshine Kitty\".\nDescrizione.\nUndicesima traccia dell'album, il brano \u00e8 stato descritto dalla critica specializzata come ambient pop, disco, synth pop e di musica elettronica, e vede la partecipazione della cantante australiana Kylie Minogue.\nPromozione.\nIl 13 settembre 2019 \u00e8 stato reso disponibile un lyric video del singolo."}
{"id": "8227185", "revid": "767487", "url": "https://it.wikipedia.org/wiki?curid=8227185", "title": "Antonio Novelli", "text": "Biografia.\nNato in un'antica famiglia di Castelfranco di Sotto, studi\u00f2 materie umanistiche e musica e successivamente pittura, avendo forse come maestro Cristofano Allori. Si rivolse anche alla scultura, occupazione che non era presente a Castelfranco. A quindici anni fu inviato a Firenze dall'architetto Gherardo Silvani, che era anche scultore. Nel 1618 entr\u00f2 nella bottega di Agostino Ubaldini, con cui instaur\u00f2 un rapporto di collaborazione, per cui entr\u00f2 nel facimento di quasi tutte le statue opera della bottega e ne realizz\u00f2 alcune per conto suo, fra cui un putto di marmo a grandezza naturale, che oggi si trova nella vasca della Grotta di Mos\u00e8 nel cortile di Palazzo Pitti.\nVerso il 1625 fu incaricato del completamento del sepolcro Paladini nella chiesa di Santa Felicita e ci\u00f2 diede forse a Novelli l'occasione di entrare in rapporto con Maria Maddalena d'Austria, che probabilmente aveva finanziato l'opera.\nLa prima opera realizzata con certezza dal solo Novelli, completata fu lo stemma di pietra bigia sul palazzo Pasquali, terminato prima del 24 settembre 1626.\nNel gennaio 1627, Novelli inizi\u00f2 a lavorare agli stucchi di una loggia di Palazzo Pitti, che successivamente divenne la sala della Stufa. In quest'opera realizz\u00f2 quattro coppie di putti e otto medaglioni con ritratti di celebri sovrani.\nTra il 1627 e il 1630 scolp\u00ec due statue destinate alla cappella di San Sebastiano di patronato dei Pucci. Negli stessi anni Alfonso Altoviti gli commission\u00f2 opere in bronzo: due rilievi con la \"Flagellazione\" e \"Coronazione di spine\" e un \"Crocifisso\" con due angeli.\nIl 13 agosto 1628 fu ammesso nell'Accademia del disegno, in cui disimpegner\u00e0 vari incarichi.\nAlla morte di Altoviti (18 febbraio 1631) gli fu chiesto di intagliare il busto del defunto per il sepolcro di Alfonso nella chiesa dei Santi Cosma e Damiano, detta del Vivaio, a Incisa Valdarno. L'opera \u00e8 oggi esposta a Ottawa, alla National Gallery of Canada.\nL'11 ottobre 1635, il giovane granduca Ferdinando II de' Medici diede a Novelli un'importante commissione: il marmo della \"Legge Mosaica\", per la Grotta di Mos\u00e8 nel cortile di Palazzo Pitti, dove ancora si trova.\nUno dei vertici dell'opera di Novelli \u00e8 il \"Cristo risorto\" che si trova nella sacrestia della basilica fiorentina di San Marco, su incarico di Angelo Ganucci. Fu completato poco prima del 22 febbraio 1641.\nFu attivo poi nella cappella Del Rosso della chiesa dei Santi Michele e Gaetano, il principale cantiere barocco di Firenze.\nAntonio Novelli si dedic\u00f2 anche al restauro antiquario di statuaria antica.\nUna svolta si ebbe quando Giovan Carlo de' Medici, divenuto cardinale, volle portare con s\u00e9 a Roma Antonio Novelli. Qui fu artefice del busto di Filippo Niccolini (1645), della grotta del giardino di via della Scala (1645), di una \"Maddalena\", notevole soprattutto per l'abilit\u00e0 virtuosistica con cui sono resi i capelli, (1649) che un emissario di Cristina di Svezia acquist\u00f2 e port\u00f2 a Stoccolma; \u00e8 oggi esposta al Museo Nazionale.\nNel 1651 torn\u00f2 a Firenze per lavorare alla cappella Pucci e successivamente (1655) per realizzare il ciborio della basilica della Santissima Annunziata. L'ultimo suo lavoro noto \u00e8 un colossale \"Atlante\" per i giardini di Boboli.\nMor\u00ec a Firenze e fu sepolto nella chiesa di San Jacopo Soprarno."}
{"id": "8227193", "revid": "22356", "url": "https://it.wikipedia.org/wiki?curid=8227193", "title": "Lanxangichthys alticephalus", "text": " \nIl lanxangittide (Lanxangichthys alticephalus) \u00e8 un pesce osseo estinto, appartenente ai lepisosteiformi. Visse nel Cretaceo inferiore (Aptiano, circa 125 - 115 milioni di anni fa) e i suoi resti fossili sono stati ritrovati in Asia.\nDescrizione.\nQuesto pesce \u00e8 noto principalmente per resti cranici, ed \u00e8 quindi impossibile ricostruirne l'intero aspetto. Dal raffronto con animali simili pi\u00f9 noti, come i lepisostei attuali, si suppone che \"Lanxianichthys\" fosse dotato di un corpo relativamente slanciato e di scaglie robuste e dotate di ganoina, anche se doveva essere pi\u00f9 robusto. Tra i caratteri derivati presenti in \"Lanxiangichthys\" vi erano una testa molto corta e alta, una serie di infraorbitali anteriori molto alti, e una disposizione dei suborbitali a mosaico.\nClassificazione.\n\"Lanxiangichthys\" \u00e8 un membro arcaico dei lepisosteiformi, attualmente rappresentati dai cosiddetti \"lucci alligatore\" delle acque dolci del Nordamerica. Sembra che il suo parente pi\u00f9 prossimo fosse \"Isanichthys\", del Giurassico superiore - Cretaceo inferiore della Thailandia. Questi due generi fanno parte di un clade di lepisosteiformi basali la cui morfologia ricorda ancora quella dei Semionotiformes, il \"sister taxon\" dei lepisosteiformi. \"Lanxiangichthys alticephalus\" \u00e8 stato descritto per la prima volta nel 2018, sulla base di resti fossili ritrovati nel bacino di Savannakhet, in Laos. Altri fossili attribuibili con qualche dubbio a questo genere sono stati ritrovati in Thailandia."}
{"id": "8227194", "revid": "22356", "url": "https://it.wikipedia.org/wiki?curid=8227194", "title": "Lanxangichthys", "text": ""}
{"id": "8227196", "revid": "439868", "url": "https://it.wikipedia.org/wiki?curid=8227196", "title": "Chiesa di San Vigilio (Spiazzo)", "text": "La chiesa di San Vigilio, anche conosciuta come pieve di Rendena, \u00e8 la parrocchiale di Spiazzo in Trentino. Rientra nella zona pastorale delle Giudicarie dell'arcidiocesi di Trento e risale al VI secolo.\nStoria.\nSecondo la tradizione popolare Vigilio di Trento si sarebbe recato in Val Rendena dove avrebbe celebrato la messa e gettato nel fiume Sarca la statua di Saturno che si trovava sul posto. La reazione dei pagani sarebbe stata violenta, e lo avrebbero ucciso con bastoni e zoccoli di legno, con i quali spesso \u00e8 raffigurato. Sarebbe cos\u00ec stato martirizzato e sul luogo del martirio venne edificato il primo luogo di culto attorno al VI secolo, con l'altare posizionato esattamente dove stava la stele di Saturno. Nel IX secolo questo primitiva chiesetta venne ricostruita sul medesimo sito e la prima citazione su documenti della futura pieve di Rendena risale al 1207.\nData la sua importanza venne aggregata a Trento sin dal 1414, e rimase legata alla cattedrale del capoluogo sino al 1807. Nel XVI secolo la chiesa venne notevolmente ampliata in stile rinascimentale. Di grande importanza sono gli affreschi che risalgono a quel periodo, attribuiti a Simone II Baschenis e in parte perduti.\nLa chiesa venne riedificata tra gli anni 1541 e 1542 e la solenne consacrazione venne officiata nel 1558 dal suffraganeo di Cristoforo Madruzzo Mariano Mano. Nel XVII secolo venne sopraelevata la torre campanaria e un secolo pi\u00f9 tardi venne ricoperta con una struttura a cipolla.\nPoco prima del XX secolo la cappella dedicata a Vigilio fu restaurata e aperta verso l'esterno poi, nel 1905 varie parti dell'interno furono decorate con immagini di santi. Tra 1939 e 1940 la chiesa fu ristrutturata e in particolare vennero dipinte immagini con la vita di Vigilio nelle pareti interne.\nA partire dal 1961 si sono succeduti vari interventi conservativi. La cappella del santo che prima era accessibile dall'esterno venne riportata alla condizione iniziale e venne arricchita di un nuovo altare. Segu\u00ec un rifacimento in rame della copertura. Dal 1981 \u00e8 stato realizzato l'adeguamento liturgico e l'operazione ha richiesto dieci anni per essere completata. Il nuovo altare postconciliare \u00e8 stato posto al centro del presbiterio e si \u00e8 ricavato dallo storico fonte battesimale trovato durante indagini e scavi nel 1961. Le balaustre sono andate perdute e la custodia eucaristica \u00e8 stata mantenuto sull'altare maggiore storico.\nGli ultimi interventi si sono realizzati attorno al 2017. La cappella del santo che prima era accessibile dall'esterno \u00e8 stata riportata alla condizione iniziale con un nuovo altare ed \u00e8 stato realizzato il rifacimento in rame della copertura."}
{"id": "8227200", "revid": "599013", "url": "https://it.wikipedia.org/wiki?curid=8227200", "title": "Kae Nishina", "text": "Carriera.\nClub.\nNishina \u00e8 nata nel 1972. In carriera, ha giocato con la Prima Ham FC Kunoichi. \u00c8 stata selezionata nel miglior undici nel 1998.\nNazionale.\nNel maggio 1995, Nishina ha debuttato nella Nazionale maggiore contro il Canada. Ha giocato la Coppa delle nazioni asiatiche femminile di Malaysia 1995, dove ottenne il secondo posto. Giocher\u00e0 la Coppa d'Asia anche nel 1997 (terzo posto). Prender\u00e0 parte ai XIII Giochi asiatici dove le nipponiche vinsero la medaglia di bronzo. Nishina ha disputato anche il Mondiale 1995, Mondiale 1999 e il torneo olimpico 1996. In tutto ha giocato 46 partite con la Nazionale nipponica riuscendo a segnare 2 gol."}
{"id": "8227206", "revid": "287204", "url": "https://it.wikipedia.org/wiki?curid=8227206", "title": "La fine cresce da dentro", "text": "La fine cresce da dentro \u00e8 il settimo album in studio del gruppo musicale italiano Cripple Bastards. Il disco \u00e8 stato pubblicato il 9 novembre del 2018 dalla Relapse Records. L'uscita dell'album \u00e8 stata preceduta dalla pubblicazione dei tre singoli Passi nel vuoto, Non coinvolto e La memoria del dolore. Le parti strumentali sono state registrate dall'ottobre del 2017 al febbraio del 2018 presso lo SPVN Studio a Como. Le tracce vocali invece sono state registrate nel febbraio del 2018 al Toxic Basement Studio di Milano. Il mixaggio \u00e8 stato eseguito nel marzo del 2018 da Fredrik Nordstr\u00f6m allo Studio Fredman a G\u00f6teborg. La copertina e le immagini dell'album sono produzioni di Alan Maglio. \nTracce.\nTutti i testi sono stati scritti da Giulio the Bastard"}
{"id": "8227210", "revid": "124680468", "url": "https://it.wikipedia.org/wiki?curid=8227210", "title": "Nicola IV Muzalone", "text": "Nicholas nacque intorno al 1070, e probabilmente inizi\u00f2 la sua carriera insegnando i Vangeli. L'imperatore Alessio I Comneno lo nomin\u00f2 arcivescovo di Cipro, ma Nicola abdic\u00f2 la sede intorno al 1110. Trascorse i successivi 37 anni nel Monastero dei Santi Cosma e Damiano nel distretto di Kosmidion di Costantinopoli. \nFu eletto al trono patriarcale nel 1147, in sostituzione di Cosma II, che fu accusato di bogomilismo. La sua elezione tuttavia suscit\u00f2 notevoli controversie: la sua validit\u00e0 canonica \u00e8 stata messa in discussione, poich\u00e9 si era volontariamente dimesso dalla sua sede precedente. Alla fine, Nicola fu costretto a dimettersi da patriarca e mor\u00ec nel 1152. \nScrisse un certo numero di opere teologiche, tra i quali un trattato di confutazione del \"Filioque\" indirizzato a Alessio I, e una difesa vivida della sua prima abdicazione."}
{"id": "8227216", "revid": "767487", "url": "https://it.wikipedia.org/wiki?curid=8227216", "title": "Penguins (film)", "text": "Penguins \u00e8 un documentario sulla natura del 2019 diretto da Alastair Fothergill e Jeff Wilson. La storia narra di un pinguino adeliae di nome Steve, che si unisce ai compagni maschi nella gelida primavera antartica nel tentativo di costruire un nido adatto, trovare una compagna e crearsi una famiglia.\nProdotto da Disneynature, il film \u00e8 stato distribuito negli Stati Uniti il 17 aprile 2019, cinque giorni prima della Giornata della Terra. \u00c8 il quindicesimo documentario sulla natura distribuito dalla Disney con l'etichetta Disneynature. Il film ha ricevuto recensioni positive dalla critica, che ha evidenziato la \"bella fotografia\".\nTrama.\nIn Antartide, Steve, un pinguino si prepara a fondare una famiglia, cerca tutto il giorno di impressionare una compagna, ma fallisce nell'intento. Mentre \u00e8 pronto a rinunciare, incontra Adeline, un pinguino che non ha ancora trovato un compagno. Insieme, iniziano una nuova vita.\nQualche tempo dopo, Adeline depone due uova. Steve se ne va con gli altri maschi alla ricerca di pesci, mentre Adeline si accovaccia sulle sue uova in un nido di roccia. Pi\u00f9 tardi, mentre gli altri maschi tornano alla colonia, Steve, che non si \u00e8 reso conto di essere l'unico rimasto, sta ancora cercando del pesce e viene aggredito da un'orca, ma per fortuna riesce a fuggire. Mentre torna indietro una bufera di neve copre la colonia, tra cui Adeline e le uova, ma riescono a sopravvivere al freddo. Col passare del tempo, le uova si schiudono e Steve \u00e8 eccitato per la nascita dai suoi nuovi figli. Ma quando \u00e8 il turno di Adeline di pescare, in quanto i pulcini reclamano il cibo, Steve non ha idea di cosa stia facendo.\nMentre i pulcini crescono, uno di loro \u00e8 vittima di bullismo da parte di uno Skua, che insieme ad altri, \u00e8 in cerca di cibo per nutrire i propri pulcini, e Steve gli viene in soccorso. Steve ha del cibo nello stomaco, e pertanto li insegue e finalmente riesce a nutrirli.\nCol passare dei mesi, la famiglia viene cacciata da una foca leopardo, uno dei pulcini si finge morto e la foca lascia la preda e la famiglia si riunisce. Dopo i piccoli lasciano la famiglia e iniziano una nuova vita con gli altri giovani, Adeline saluta Steve fino al prossimo anno e Steve fa una passeggiata sulla spiaggia antartica, congratulandosi con se stesso per il suo primo anno da padre.\nPoco prima dei titoli di coda, Steve e Adeline si riuniscono su una collina rocciosa un anno dopo, prima di scivolare gi\u00f9 mentre lo schermo diventa nero.\nDistribuzione.\nIl film \u00e8 stato distribuito negli Stati Uniti il 17 aprile 2019. In Italia \u00e8 stato distribuito nel 2020 su Disney+ in versione sottotitolata.\nAccoglienza.\nIncassi.\nIl film al botteghino ha incassato 7,7 milioni di dollari."}
{"id": "8227218", "revid": "1310927", "url": "https://it.wikipedia.org/wiki?curid=8227218", "title": "Eze Vincent Okeuhie", "text": "Carriera.\nHa giocato nella massima serie dei campionati cipriota, serbo e bielorusso."}
{"id": "8227236", "revid": "72396", "url": "https://it.wikipedia.org/wiki?curid=8227236", "title": "Furloichthys bonarellii", "text": "Il furloittide (Furloichthys bonarellii) \u00e8 un pesce osseo estinto, appartenente agli ittiodectiformi. Visse nel Cretaceo superiore (Cenomaniano, circa 100 - 95 milioni di anni fa) e i suoi resti fossili sono stati ritrovati in Italia.\nDescrizione.\nQuesto pesce era di piccole dimensioni, e non doveva superare i 30 centimetri di lunghezza. Era dotato di un corpo snello e allungato e di una testa corta, con una cresta supraoccipitale ben sviluppata. \"Furloichthys\" differiva da tutti gli altri ittiodectiformi per alcune caratteristiche, come la forma della mandibola: questa era insolitamente corta e possedeva una sinfisi stretta; il margine delle fauci si innalzava all'improvviso. La regione coronoide della mandibola, formata sia dall'angolare che dal dentale, era larga, alta e arrotondata. Le ossa ipurali dalla terza alla quinta erano fuse in una piastra ipurale dorsale di grosse dimensioni. \"Furloichthys\" era inoltre dotato di un autopalatino con un processo articolare simile alla testa di un martello. L'etmoide laterale era ridotto e nettamente separato dal mesetmoide; l'etmoide latero-basale (etmopalatino) era associato al mesetmoide e non con l'etmoide laterale.\nClassificazione.\n\"Furloichthys\" \u00e8 un membro degli ittiodectiformi, un gruppo di pesci solitamente predatori, tipici del Giurassico e del Cretaceo, considerati teleostei basali. \"Furloichthys\", in particolare, \u00e8 ritenuto un membro piuttosto arcaico della famiglia Ichthyodectidae, in una posizione intermedia tra forme come \"Cladocyclus\", \"Chiromystus\" e \"Verraesichthys\" e forme pi\u00f9 derivate come \"Heckelichthys\" e gli ittiodectidi pi\u00f9 specializzati. \n\"Furloichthys\" venne descritto per la prima volta nel 2018, sulla base di resti fossili ritrovati nei pressi di Fossombrone, nelle Marche. "}
{"id": "8227237", "revid": "22356", "url": "https://it.wikipedia.org/wiki?curid=8227237", "title": "Furloichthys", "text": ""}
{"id": "8227240", "revid": "1766026", "url": "https://it.wikipedia.org/wiki?curid=8227240", "title": "Luigi Lehnus", "text": " \nBiografia.\nLuigi Lehnus ha studiato presso l'Universit\u00e0 degli Studi di Milano, laureandosi (relatore Dario Del Corno, correlatore Ignazio Cazzaniga) con una tesi sull\u2019\"Inno a Pan\" di Pindaro. Dopo vari impieghi come assistente di ricerca e assistente universitario (Universit\u00e0 di Milano, Universit\u00e0 della Calabria), \u00e8 stato, dal 1983 al 1986, Professore Associato di Filologia Greco-latina all'Universit\u00e0 di Milano. Dal 1986 al 1989 \u00e8 stato Professore Straordinario di Grammatica greca e latina presso l'Universit\u00e0 di Genova e dal 1989 Professore Ordinario di Filologia Greco-latina (in pensione dal 2015) presso l'Universit\u00e0 degli Studi di Milano.\nAttivit\u00e0 di ricerca.\nI suoi interessi di ricerca includono la poesia greca (in particolare ellenistica), la poesia dotta latina, lo studio e l'edizione di frammenti di autori greci dell'epoca arcaica e ellenistica e la storia della filologia classica, soprattutto in Inghilterra (Arthur S. Hunt, Bernard Pyne Grenfell, Sir Hugh Lloyd-Jones) e Germania (Paul Maas, Ulrich von Wilamowitz-Moellendorff). Ha tradotto e commentato le \"Odi olimpiche\" di Pindaro e l'opuscolo \"De facie in orbe Lunae\" di Plutarco, oltre ad aver studiato e pubblicato i frammenti dell\"'Inno a Pan\" di Pindaro. Ha pubblicato una bibliografia degli studi su Callimaco dal 1489 al 1998 e due volumi di \"scripta minora\" dedicati alla storia della filologia classica e in particolar modo a Paul Maas e i suoi studi sul poeta e filologo di Cirene. \nIn particolare si \u00e8 occupato di Callimaco, della tradizione indiretta della poesia greca, della letteratura erudita romana (per esempio i commenti a Virgilio) e dei papiri. Del poeta e filologo cirenaico ha in preparazione una nuova edizione dei frammenti. \nAppartiene a diverse societ\u00e0 ed istituzioni scientifiche, tra cui l'Accademia Ambrosiana (Classe di Studi Greci e Latini), l'Accademia Fiorentina di Papirologia e Studi sul Mondo Antico, la Cambridge Philological Society, la Oxford Philological Association, il Sodalizio Glottologico Milanese; \u00e8 Life Member della Clare Hall di Cambridge e dell'Institute of Classical Studies della University of London. Ha tenuto conferenze e seminari in numerose universit\u00e0 e istituzioni scientifiche italiane e straniere, tra cui la Cambridge University, la Columbia University, la Harvard University, la University of Illinois at Urbana-Champaign, l'Institute of Classical Studies della University of London, la Oxford University; l'Universit\u00e0 \"Ca' Foscari\" di Venezia, l'Universit\u00e0 degli Studi della Repubblica di San Marino, l'Universit\u00e0 di Bologna, l'Universit\u00e0 Cattolica del Sacro Cuore, l'Universit\u00e0 di Firenze, l'Universit\u00e0 di Torino, l'Istituto Lombardo di Milano, la Veneranda Biblioteca Ambrosiana. \nNel 2010 gli \u00e8 stato assegnato il Premio Antonio Feltrinelli per la Filologia e la Linguistica dall'Accademia Nazionale dei Lincei.\nNel 2011 \u00e8 stato insignito della medaglia d'oro da parte dell'Associazione Italiana di Cultura Classica."}
{"id": "8227242", "revid": "1602064", "url": "https://it.wikipedia.org/wiki?curid=8227242", "title": "White Xmas Lies", "text": "White Xmas Lies \u00e8 il terzo album solista di Magne Furuholmen degli a-ha.\nL\u2019album \u00e8 disponibile in tre versioni: vinile bianco (2 dischi), CD and digitale. \nEsiste anche una versione limitata in 200 esemplari contenente una stampa dell'artista."}
{"id": "8227244", "revid": "109070619", "url": "https://it.wikipedia.org/wiki?curid=8227244", "title": "Am2900", "text": ""}
{"id": "8227246", "revid": "124534116", "url": "https://it.wikipedia.org/wiki?curid=8227246", "title": "Campionati del mondo di atletica leggera 2019 - Salto in lungo femminile", "text": "La specialit\u00e0 del salto in lungo femminile dei campionati del mondo di atletica leggera 2019 si \u00e8 svolta tra il 5 e il 6 ottobre allo Stadio internazionale Khalifa di Doha, in Qatar.\nSituazione pre-gara.\nRecord.\nPrima di questa competizione, il record del mondo (RM) e il record dei campionati (RC) erano i seguenti.\nCampionesse in carica.\nLe campionesse in carica, a livello mondiale e olimpico, erano:\nLa stagione.\nPrima di questa gara, gli atleti con le migliori tre prestazioni dell'anno erano:\nRisultati.\nQualificazione.\nLa gara si \u00e8 svolta il 5 ottobre alle ore 17:50.\nSi qualificano alla finale le atlete che raggiungono i 6,75 m (Q) o le migliori dodici (q).\nFinale.\nLa gara si \u00e8 svolta il 6 ottobre a partire dalle ore 19:15."}
{"id": "8227250", "revid": "599013", "url": "https://it.wikipedia.org/wiki?curid=8227250", "title": "Futaba Kioka", "text": "Carriera.\nClub.\nKioka \u00e8 nata nel 1965. Dal 1978 al 1988 ha giocato con la Shimizudaihachi SC. Il club ha vinto la Coppa dell'Imperatrice per sette anni consecutivi, dal 1980 al 1986. Nel 1989, gioca nel Shimizu FC Ladies, dove vince il campionato nel 1989 e la Coppa dell'Imperatrice nel 1991. \u00c8 stata selezionata nel miglior undici per tre volte (1989, 1990 e 1995).\nNazionale.\nNel giugno 1981, Kioka \u00e8 convocata nella Nazionale maggiore in occasione della Coppa delle nazioni asiatiche femminile del 1981, dove esordisce nella prima partita in assoluto della sua Nazionale, contro la Cina Taipei.\nGiocher\u00e0 la Coppa d'Asia anche nel 1986 (secondo posto), nel 1989 (terzo posto), nel 1993 (terzo posto) e nel 1995 (secondo posto).\nPrender\u00e0 parte ai XI e ai XII Giochi asiatici dove il Giappone vincer\u00e0 la medaglia d'argento. Kioka ha disputato anche il Mondiale 1991, Mondiale 1995 e il torneo olimpico 1996. In tutto, Kioka ha giocato 75 partite con la Nazionale nipponica riuscendo a segnare 30 gol."}
{"id": "8227257", "revid": "21583", "url": "https://it.wikipedia.org/wiki?curid=8227257", "title": "Moraxellaceae", "text": "Le Moraxellaceae sono una famiglia di batteri appartenenti alla classe dei Gammaproteobacteria. Includono al loro interno alcune specie patogene e altre specie non nocive commensali dei mammiferi e degli esseri umani o presenti nell'acqua o nel suolo. Sono batteri mesofili o psicrofili (\"Psychrobacter\").\n\"Moraxella catarrhalis\" \u00e8 un patogeno per gli esseri umani, mentre \"Moraxella bovis\" causa la cheratocongiuntivite infettiva bovina (occhio rosa). \nGeneri.\nL'ITIS, all'ultima revisione del 2012, elenca sette generi di batteri all'interno delle Moraxellaceae:"}
{"id": "8227264", "revid": "1346043", "url": "https://it.wikipedia.org/wiki?curid=8227264", "title": "Cesare il creatore che ha distrutto", "text": ""}
{"id": "8227268", "revid": "287204", "url": "https://it.wikipedia.org/wiki?curid=8227268", "title": "Grote Prijs Jef Scherens 2018", "text": "Il Grote Prijs Jef Scherens 2018, cinquantaduesima edizione della corsa e valida come evento dell'UCI Europe Tour 2018 categoria 1.1, si svolse il 16 settembre 2018, su un percorso totale di 185,7\u00a0km, con partemza ed arrivo a Lovanio in Belgio. Fu vinto dal belga Jasper Stuyven che giunse al traguardo con il tempo di 4h16'54\" alla media di 43,37\u00a0km/h, precedendo i connazionali Jonas Van Genechten e Timothy Dupont.\nPartenza con 158 ciclisti, dei quali 98 portarono a termine la gara."}
{"id": "8227280", "revid": "61051", "url": "https://it.wikipedia.org/wiki?curid=8227280", "title": "Etsuko Handa", "text": "Carriera.\nCalciatrice.\nClub.\nHanda \u00e8 nata nel 1965 a Shizuoka. Ha giocato, inizialmente, con la Shimizudaihachi SC e dal 1989, col Shimizu FC Ladies, dove vince il campionato nel 1989 e la Coppa dell'Imperatrice nel 1991. Nel 1993, \u00e8 capocannoniera del campionato giapponese con 14 gol segnati. \u00c8 stata selezionata nel miglior undici per quattro volte (1989, 1990, 1993 e 1994).\nNazionale.\nNel giugno 1981, Handa \u00e8 convocata nella Nazionale maggiore in occasione della Coppa delle nazioni asiatiche femminile di 1981, dove esordisce nella prima partita in assoluto della sua Nazionale, contro Cina Taipei.\nIl 13 giugno 1981, segna il primo gol in assoluto della sua Nazionale, decidendo la partita contro l'Indonesia (1-0).\nGiocher\u00e0 la Coppa d'Asia anche nel 1986 (secondo posto), nel 1989 (terzo posto), nel 1991 (secondo posto), nel 1993 (terzo posto) e nel 1995 (secondo posto).\nPrender\u00e0 parte ai XI e ai XII Giochi asiatici dove il Giappone vincer\u00e0 la medaglia d'argento. \nHanda ha disputato anche il Mondiale 1991, Mondiale 1995 e il torneo olimpico 1996. In tutto, ha giocato 75 partite con la Nazionale nipponica riuscendo a segnare 19 gol.\nAllenatrice.\nDopo l'addio al calcio giocato intraprende la carriera da allenatrice, guidando dal 2004 la squadra di calcio femminile giovanile del Tokoha Gakuen Tachibana High School di Shizuoka, rimanendo poi legata all'istituto sulla panchina della squadra del Liceo Joha Gakuen Tachibana dal 2011 al 2020.\nDopo essere stato accettato nella Women Empowerment League, primo torneo professionistico del campionato giapponese di calcio femminile, nel 2021 il le affida l'incarico di tecnico della squadra per il campionato inaugurale."}
{"id": "8227281", "revid": "300067", "url": "https://it.wikipedia.org/wiki?curid=8227281", "title": "Nazreon Reid", "text": ""}
{"id": "8227286", "revid": "1266208", "url": "https://it.wikipedia.org/wiki?curid=8227286", "title": "Gruppo Sportivo Giovanni XXIII 1980-1981", "text": ""}
{"id": "8227288", "revid": "1075510", "url": "https://it.wikipedia.org/wiki?curid=8227288", "title": "Giovanni Marliani", "text": "Biografia.\nNato a Milano nel 1420, era figlio del patrizio milanese Castello Marliani. Studi\u00f2 Medicina all'Universit\u00e0 degli Studi di Pavia, dove fu allievo del matematico Biagio Pelacani. Divenne medico nel 1440 ed entr\u00f2 nel Collegio dei fisici milanesi e intraprese una carriera nell'insegnamento passando per diverse cattedre: medicina, fisica, filosofia e astrologia. Nel 1448 era attivo presso lo Studio di Milano e nel 1452 torn\u00f2 a Pavia. \nCon l'ascesa della dinastia degli Sforza a capo del Ducato di Milano, Giovanni, appartenente alla famiglia Marliani tradizionalmente ghibellina, aument\u00f2 il proprio prestigio. Il padre Castello nel 1450 razionatore della Camera delle entrate straordinarie. Nel 1466 Giovanni e il fratello Daniele ottennero la concessione in esenzione dei diritti di sfruttamento delle acque del Secchia nei pressi di Moglia, nel Mantovano.\nAlla morte del duca Francesco Sforza, nel 1467 Giovanni Marliani scrisse una lettera al nuovo duca Galeazzo Maria Sforza in cui dichiarava di essere stato richiesto da molti Studi in diverse citt\u00e0 d'Italia, sperando di poter essere trasferito da Pavia a Milano e di ricevere un aumento di salario, vista anche la sua numerosa famiglia. Il Consiglio segreto di Milano intercedette presso lo Sforza in favore di Giovanni, esaltando la sua fama anche oltre i confini del Ducato. Il duca Galeazzo Maria, dopo alcuni indugi, acconsent\u00ec per conferirgli un'assegnazione annua di fiorini, il pi\u00f9 alto salario riconosciuto a chiunque nel Ducato. Sotto la reggenza di Ludovico il Moro ottenne i dazi di Gallarate e della sua pieve.\nI suoi studi di matematica sulle frazioni, di fisica sui problemi di statica, moto e velocit\u00e0, di meccanica e di termologia, Giovanni Marliani lo portarono ad essere tra i pi\u00f9 grandi scienziati dell'epoca e riusc\u00ec a mettere in discussione Thomas Bradwardine e Alberto di Sassonia.\nNella sua opera \"Quaestio de caliditate corporum humanorum tempore hyemis et estati set de antiperistasi\" (1472), il Marliani distinse la temperatura dell'organismo dalla quantit\u00e0 e dalla produzione del calore naturale del corpo e sostenne che la produzione del calore naturale \u00e8 pi\u00f9 elevata in inverno che in estate.\nNel 1467 si rec\u00f2 a Novara dal conte Gaspare Vimercati, colpito da problemi respiratori e nel 1469 cur\u00f2 Rinaldo d'Este da una gravissima malattia che lo colse durante una visita alla corte milanese. Nel 1482 Giovanni Marliani raggiunse i vertici della propria carriera e prest\u00f2 le sue doti di medico a Federico I Gonzaga. \nGiovanni Marliani mor\u00ec nel 1483 e fu sepolto nella cappella milanese della Marliani, nella chiesa di Santa Maria delle Grazie.\nLe opere del Marliani furono oggetto di studio da parte di Leonardo Da Vinci, che lo cita in diverse occasioni nel suo \"Codice Atlantico\".\nEbbe tre figli: Paolo, Gerolamo e Pietro Antonio, la discendenza del primo dei quali ottenne all'inizio del XVII secolo il titolo di conte di Busto Arsizio. Il nipote Luigi, figlio del fratello Daniele, fu medico e Consigliere segreto di Ludovico il Moro e di Massimiliano Sforza; divenne poi medico personale degli imperatori Massimiliano I e Carlo V d'Asburgo e di Filippo I re di Spagna, per poi diventare vescovo della diocesi di Tui, in Galizia."}
{"id": "8227289", "revid": "1745361", "url": "https://it.wikipedia.org/wiki?curid=8227289", "title": "Persuasione (mitologia)", "text": ""}
{"id": "8227304", "revid": "1702319", "url": "https://it.wikipedia.org/wiki?curid=8227304", "title": "Santuario della Madonna del Pilastrello (Crema)", "text": "Il santuario della Madonna del Pilastrello, detto anche Santuario della Carit\u00e0 (dialetto cremasco\u02d0 la \"Mad\u00f2na dal Pilastr\u00e8l\"), \u00e8 un piccolo luogo di culto che sorge nel quartiere Sabbioni a Crema.\nStoria.\nLe origini di questo luogo sono ignote.\nIl termine \"pilastrello\" non \u00e8 remoto, ma comunque indizio della presenza di una strada di una certa rilevanza, probabilmente in sostituzione del pi\u00f9 antico termine \"miliario\".\nQuindi, si potrebbe ipotizzare che il pilastrello sia un toponimo rivelatore di una strada romana trasformatosi in luogo di culto come accaduto in molte localit\u00e0 della diocesi di Milano dove vi sono analoghe intitolazioni di cappelle ed oratori dedicati alla Vergine Maria sorti in prossimit\u00e0 di antichi miliari romani.\nPotrebbe trattarsi della via che collegava Brixia a Laus Pompeia (Lodi Vecchio) e da qui fino a Ticinum (Pavia); non \u00e8 mai stato sufficientemente studiato come essa attraversasse il dosso di Crema, probabilmente aggirandolo a meridione attraversando il Serio presso la cascina Quade, tuttavia, dopo aver attraversato il Cresmiero e fino al Tormo l'attuale strada assume un andamento rettilineo, tipico delle strade romane e molto regolare nei confronti di alcune tracce residue dell'antica centuriazione.\nEsiste anche un indizio pi\u00f9 tardo: si tratta degli atti del visitatore apostolico Castelli, avvenuta nel 1579, nei quali descrivendo l'oratorio lo definisce come prospiciente una via Romea:\nTuttavia, alcuni autori propendono per l'ipotesi che il pilastro non fosse che un punto di riferimento per le barche che solcavano la palude del Moso, le cui acque giungevano fin qui, successivamente sostituito da un oratorio votivo. Oppure, che un vero e proprio pilastro era conservato in una chiesa due-trecentesca, poi rimpiazzato da un dipinto. \nLa prima documentazione certa risale al 1295 e il dipinto ancora oggi esistente sarebbe ascrivibile al XIV secolo e sopravvissuto dopo le demolizioni del 1514. Infatti, dopo la battaglia di Agnadello Crema fu per tre anni (1509-1512) occupata dai francesi. Pur essendo ritornata ai veneziani nel 1514 la citt\u00e0 rimaneva sotto assedio da parte delle truppe di Massimiliano Sforza e dei soldati spagnoli e svizzeri alleati; in preparazione della difesa della citt\u00e0 Renzo da Ceri ordin\u00f2 che fossero rasi al suolo gli edifici esterni alle mura.\nL'oratorio assieme ad alcune propriet\u00e0 attigue risultano nel corso del XV secolo di pertinenza delle monache di Santa Maria Mater Domini un ordine gi\u00e0 benedettino, trasformato in suore domenicane nel 1517 e soppresso nel 1810 quando il loro monastero veniva convertito in caserma dagli austriaci per il mantenimento degli \"Imperial Regi stalloni\"; gli atti della gi\u00e0 citata visita Castelli del 1579 nominavano l'oratorio come sottoposto alla chiesa parrocchiale di Santa Maria in Ombriano e lo descrivevano in cattive condizioni e pericolante cosicch\u00e9 il vescovo ne vietava l'uso sospendendone le funzioni religiose finch\u00e9 non fossero eseguite le necessarie riparazioni.\nRistrutturato o riedificato entro i primi decenni del seicento, la devozione alla Madonna del Pilastrello crebbe tanto da indurre le monache a chiamare ad affrescare l'interno, ed in particolare l'area presbiterale, il pi\u00f9 famoso tra i pittori di quel secolo, Gian Giacomo Barbelli, nell'anno 1641.\nNel corso dei secoli pi\u00f9 volte \u00e8 documentata la presenza di un romita a custodia dell'edificio, quale il laico Bonfortis all'epoca della visita Castelli, il frate Giovanni Andrea Giordani nel terzo quarto del seicento, un fra' Michelangelo Lucini nel 1700.\nLa chiesa era provvista di un pronao che per\u00f2 venne demolito nel 1926 perch\u00e9 interferiva con la viabilit\u00e0.\nNel 1989 il santuario accolse l'urna del beato Innocenzo da Berzo che in quell'anno venne portata in processione per iniziativa dell'ordine capuccino in occasione del centenario dalla scomparsa; il frate fu per un breve periodo a Crema nel 1881, in sostituzione del curato ammalato, presso il convento dei cappuccini nel quartiere dei Sabbioni.\nIl 20 giugno 1992 avvenne la storica visita del pontefice a Crema: nel primo pomeriggio, mentre il corteo si muoveva per raggiungere Lodi, papa Giovanni Paolo II fece fermare la papamobile per una brevissima preghiera davanti al piccolo santuario. L'evento \u00e8 documentato in un video amatoriale.\nNel 2009 il vescovo Oscar Cantoni affidava la gestione della chiesa alla Caritas diocesana, che nei pressi gestisce una casa di accoglienza, e da quell'anno \u00e8 spesso chiamata \"santuario (o eremo) della carit\u00e0\".\nCaratteristiche.\nIl santuario \u00e8 prospiciente la strada comunale denominata viale Europa; la sua semplice facciata \u00e8 affiancata da due paraste laterali che sostengono una trabeazione e un timpano triangolare. Al centro si aprono il portale con semplice cornice e una bifora.\nLa chiesa \u00e8 priva di campanile: svolge il ruolo di richiamo dei fedeli una sola campana posta in una semplice struttura con apertura centrale a tutto sesto, copertura a falde e tetto in coppi.\nL'interno, di dimensioni modeste, \u00e8 ad aula unica, a due campate e presbiterio. Spicca all'altare l'affresco trecentesco, verosimilmente pi\u00f9 volte rimaneggiato: rappresenta la Madonna seduta con in braccio il Bambino, affiancata dai santi Sebastiano e Rocco e con ai suoi piedi San Francesco d'Assisi. Sopra di essa due angioletti reggono una corona.\nPer quanto riguarda il Barbelli: ai lati del coro ha dipinto due scene: l'Angelo Annunciante e la Vergine Annunciata\"; sopra: l\"'Incoronazione della Vergine\". Alle pareti quattro lunette con: \"la Vergine e San Giuseppe, la Visitazione, la Nativit\u00e0 e la Fuga in Egitto; queste scene sono intervallate da quattro lunette che raffigurano paesaggi e imprese mariane; infine: al centro della volta vi \u00e8 raffigurato il Dio Padre. \nLe vetrate delle facciata furono inaugurate nel 1993 e realizzate su disegno di Rosario Folcini."}
{"id": "8227306", "revid": "23390", "url": "https://it.wikipedia.org/wiki?curid=8227306", "title": "Guglielma Pallavicini", "text": " Detta la Signora delle Termopili, fu l'ultima erede dei Pallavicino a governare Bodonitsa. Era solo una bambina quando successe a suo padre Alberto nel 1311. Condivideva il margraviato con sua madre Maria Dalle Carceri e in seguito con il patrigno Andrea Cornaro e il marito Bartolomeo Zaccaria.\nBiografia.\nLa successione di tutti i feudi latini in Grecia fu regolata al momento della morte di Alberto dal \"Libro degli usi e statuti dell'Impero di Romania\". Di consuetudine, l'eredit\u00e0 fu divisa tra vedova e figlio. Maria si rispos\u00f2 presto con Andrea per proteggere il margraviato dalle incursioni catalane.\nNel 1327, Guglielma spos\u00f2 il genovese Bartolomeo Zaccaria, che era stato catturato mentre respingeva, insieme ad Andrea Cornaro, un'invasione di Alfonso Federico di Salona di Atene. Nel 1334, Bartolomeo mor\u00ec e Guglielma spos\u00f2 Niccol\u00f2 I Zorzi, veneziano. Questo matrimonio fu particolarmente importante dopo la morte di Cornaro, poich\u00e9 le permise di rimanere in residenza su Negroponte e di conciliare le sue pretese sul castello di Larmena con quelle di Venezia. In effetti, Guglielma aveva contattato la Repubblica di Venezia implorando uno dei loro come marito. Zorzi arriv\u00f2 a Bodonitsa nel 1335.\nNel 1354, Niccol\u00f2 mor\u00ec e Guglielma proclam\u00f2 immediatamente il loro figlio maggiore, Francesco, come sovrano. Con lui al potere accanto a lei, era di nuovo in buoni rapporti con Venezia e fu inclusa nel trattato successivamente firmato con i catalani. Mor\u00ec nel 1358 e gli successe Francesco. Lasci\u00f2 altri due figli che in seguito governarono Bodonitsa: Giacomo e Niccol\u00f2."}
{"id": "8227311", "revid": "1868855", "url": "https://it.wikipedia.org/wiki?curid=8227311", "title": "Pasta al fum\u00e9", "text": "La pasta al fum\u00e9 \u00e8 un primo piatto tipico della cucina marchigiana.\nRicetta.\nIl piatto \u00e8 preparato con un sugo a base di pomodoro, panna, pancetta affumicata e un formaggio filante, solitamente emmenthal. In alcune varianti pu\u00f2 essere presente lo speck. I tipi di pasta utilizzabili sono: penne, sedanini (o maccheroncini) e tortellini.\nIl mix esatto di formaggi e spezie della ricetta originale \u00e8 tuttavia sconosciuto in quanto segretamente custodito dal creatore del piatto, il quale ha rivelato solamente la presenza 3 formaggi sciolti nel sugo e 7 spezie, tre delle quali sono peperoncino, noce moscata e coriandolo.\nStoria.\nIl sugo \u00e8 stato inventato dal cuoco Stefano Marzi., conosciuto anche con il soprannome di Maciste per il suo impegno nel Culturismo, nel 1978."}
{"id": "8227315", "revid": "1310927", "url": "https://it.wikipedia.org/wiki?curid=8227315", "title": "Nurlan Novruzov", "text": "Carriera.\nClub.\nHa giocato nella massima serie dei campionati azero, moldavo ed estone."}
{"id": "8227323", "revid": "436907", "url": "https://it.wikipedia.org/wiki?curid=8227323", "title": "Occhi (disambigua)", "text": ""}
{"id": "8227325", "revid": "1186766", "url": "https://it.wikipedia.org/wiki?curid=8227325", "title": "Ondura", "text": ""}
{"id": "8227327", "revid": "1872770", "url": "https://it.wikipedia.org/wiki?curid=8227327", "title": "Personaggi di Volevo fare la rockstar", "text": "Questa \u00e8 la lista dei personaggi della serie televisiva Volevo fare la rockstar.\nPersonaggi principali.\nOlivia \"Olly\" Mazzuccato.\nOlly \u00e8 la protagonista della serie, giovane madre single, ha avuto le sue gemelle, Emma e Viola (che lei affettuosamente chiama le \"brulle\" proprio perch\u00e9 lei dice essere brutte ma anche belle) a soli 16 anni dopo aver avuto una breve storia con Vittorio, il quale si trasferisce a Londra senza darle il tempo di rivelargli della sua gravidanza (sebbene lui gi\u00e0 lo sapesse), trovandosi dunque a crescerle da sole. Ai tempi dell'adolescenza suonava il basso nel gruppo \"Takabrighe\" insieme agli amici Daniela e Fulvio, sperando di diventare una famosa rockstar, ma una volta rimasta incinta decide di mettere da parte questo sogno per prendersi cura della sua famiglia, composta anche dal fratello minore Eros, e da sua madre Nadia, ex alcolista, vivendo insieme alla sua famiglia nella loro casa a Caselonghe. \u00c8 una persona sensibile, spontanea e intelligente, che cerca sempre di trovare una soluzione ai suoi problemi anche con metodi poco convenzionali, ma anche egocentrica, insicura e immatura, ama le sue figlie al di sopra di tutto e farebbe qualunque cosa per loro, infatti per mantenerle fa pi\u00f9 di un lavoro, anche per questo nella sua vita c'\u00e8 poco spazio per il divertimento. Essendo una ragazza molto bella, gli uomini tendono a innamorarsi facilmente di lei. Tenta in tutti i modi di conciliare la sua doppia vita: quella di madre ma anche quella di donna single. \u00c8 innamorata di Francesco, proprietario del supermercato dove lavora.\u00c8 interpretata da Valentina Bell\u00e8.\nFrancesco Colombo.\nFrancesco \u00e8 un imprenditore milanese, scontroso ma dal cuore d'oro, trasferitosi a Caselonghe dopo aver rilevato un piccolo supermercato. \u00c8 il capo di Olly, nonch\u00e9 suo interesse amoroso. Si \u00e8 trasferito a Caselonghe con sua figlia Martina, alla quale \u00e8 molto legato, proprio perch\u00e9 come Olly comprende le difficolt\u00e0 dell'essere un genitore single, i due si trovano spesso in sintonia. In passato era un delinquente sposato con Mara, una donna che lo tradiva e che successivamente si \u00e8 ammalata di cancro, morendo quando la figlia aveva solo otto anni; da quel momento, Francesco decise di cambiare totalmente vita per il bene di Martina, diventando un uomo onesto. Emma e Viola si affezionano velocemente a lui. Decider\u00e0 in seguito, dopo aver trovato un modo di azzerare i debiti del supermercato con l'aiuto di Olly, di trasformarlo in uno spaccio-bio.\u00c8 interpretato da Giuseppe Battiston.\nNice Zignoni.\nNice \u00e8 la raffinata moglie di un amministratore bancario. \u00c8 la madre di Vittorio, e quindi nonna paterna di Emma e Viola. Lei e il marito non si sono mai amati (lei ha dovuto mettere da parte le proprie ambizioni, mentre il marito la tradiva continuamente): infatti l'unica cosa che li ha tenuti legati \u00e8 stato il figlio Vittorio, con il quale per\u00f2 era in cattivi rapporti dato che Vittorio con la sua immaturit\u00e0 e il suo egoismo le ha solo procurato delusioni, anche se lei lo ama moltissimo. Assume Nadia come giardiniera della sua villa. In passato ha studiato a New York, voleva diventare un'antropologa, ma suo padre la costrinse a tornare in Italia affinch\u00e9 si occupasse della banca di famiglia, della quale dopo il matrimonio si occupa il marito. \u00c8 lei a dirigere la banca adesso che le condizioni di salute del marito non glielo consentono, gestisce gli affari in maniera fredda e distaccata, a causa del suo triste passato \u00e8 diventata una donna cinica e disillusa, nasconde per\u00f2 un animo fragile e sensibile. Sembra che solo Emma riesca a tirare fuori il suo lato pi\u00f9 vulnerabile, con la quale stringe un bel legame. Ha diverse passioni, come l'arte, la letteratura e il tiro a volo. Pi\u00f9 volte \u00e8 stato messo in evidenza che se Viola somiglia di pi\u00f9 a Olly e Nadia, al contrario Emma \u00e8 uguale a Nice.\u00c8 interpretata da Angela Finocchiaro.\nNadia Casarin.\nNadia \u00e8 la madre cinquantenne di Olly ed Eros, e nonna materna di Emma e Viola. \u00c8 una donna estremamente vitale, svampita e impulsiva, con un passato da tossicodipendente e alcolista. Diventate madre da giovane e rimasta presto vedova, ha sentito la necessit\u00e0 di riempire dei vuoti interiori mettendo i figli in secondo piano. Dopo aver frequentato un corso di riabilitazione, decide di rimettersi in carreggiata e tornare da loro. Gradualmente, lavorer\u00e0 sodo per ricostruire un rapporto con i suoi figli, che passo dopo passo riusciranno a riaccettarla nelle loro vite, inoltre le sue nipoti la adorano. Lavora come giardiniera nella villa di Nice. \u00c8 una donna saggia, intelligente e con un ottimo senso dell'osservazione, \u00e8 stata la prima a scoprire che Eros \u00e8 gay, bench\u00e9 lui avesse tentato di tenerlo nascosto.\u00c8 interpretata da Emanuela Grimalda.\nEmma Mazzuccato.\nEmma ha 11 anni, un'intelligenza straordinaria e una personalit\u00e0 molto matura per la sua et\u00e0. Affascinata da tutto ci\u00f2 che pu\u00f2 stimolare il suo intelletto, non ha i pensieri tipici delle sue coetanee, ed \u00e8 fisicamente ancora piccola e mingherlina. Il suo essere piuttosto diversa dagli altri membri della sua famiglia la fa sentire non di rado fuori posto, infatti soltanto sua nonna Nice sembra l'unica che riesca a capirla, proprio perch\u00e9 hanno tanto in comune. Ha diverse passioni, come la musica classica, la letteratura e i manga giapponesi. Soffre di sonnambulismo.\u00c8 interpretata da Caterina Baccicchetto.\nViola Mazzuccato.\nViola ha 11 anni e un carattere irruento e bellicoso. A differenza della gemella, Viola soffre particolarmente la mancanza di una figura paterna. \u00c8 tutto l'opposto di Emma, infatti lei \u00e8 ingenua nonch\u00e9 insicura, proprio per questo \u00e8 cos\u00ec dipendente dalla sua gemella. \u00c8 molto attaccata alla sua famiglia e sempre pronta a difenderla.\u00c8 interpretata da Viola Mestriner.\nEros Mazzuccato.\nEros \u00e8 il fratello minore di Olly, 17enne di carattere pigro e immaturo. All\u2019apparenza \u00e8 un bugiardo cronico, privo di un minimo senso del dovere, con nessun interesse per l'istruzione e per il lavoro, anche se in realt\u00e0 \u00e8 un ragazzo intelligente bench\u00e9 non abbia mai messo a frutto le sue potenzialit\u00e0. Usa l\u2019ironia e la leggerezza per nascondere la sua insoddisfazione nei confronti della sua vita e l\u2019odio che prova per se stesso. \u00c8 segretamente gay, e mantiene nascosto il fatto fingendo di essere uno sciupafemmine e provandoci con tutte le ragazze. Quando si accorge che Martina \u00e8 interessata a lui, finge di ricambiare per farsi aiutare a migliorare i voti scolastici, ma nel frequentarla si affezioner\u00e0 molto a lei tanto da reputarla \u2018\u2019la cosa pi\u00f9 bella che gli sia mai capitata nella vita\u2019\u2019. Quando questa si innamora seriamente di lui Eros decide di rivelarle la verit\u00e0, anche perch\u00e9 lei lo aveva sorpreso in flagrante con Antonio, fidanzato della sua migliore amica Vanessa. Eros \u00e8 innamorato di Antonio e pi\u00f9 volte ha cercato di convincerlo a partire insieme lasciando la citt\u00e0, quando scopre che Vanessa \u00e8 rimasta incinta per\u00f2 litiga con Antonio e lo spinge a prendersi le sue responsabilit\u00e0, in quanto conosce bene la vita di una ragazza che cresce un figlio da sola (avendo l\u2019esempio di sua sorella) e non vuole quella stessa vita per la sua amica. Ha un rapporto conflittuale con sua madre Nadja, andata via quando era molto piccolo. Comunque, proprio grazie a Nadia, trover\u00e0 il coraggio di confessare a Olly la sua omosessualit\u00e0.\u00c8 interpretato da Riccardo Maria Manera.\nPersonaggi secondari.\nMartina Colombo.\nMartina \u00e8 la figlia ingenua 16enne di Francesco. Prova un forte senso di solitudine per il quale ha tentato il suicidio, e che suo padre non ha saputo colmare. In passato \u00e8 stata vittima di bullismo da parte dei suoi compagni di scuola, \u00e8 per questo che lei e suo padre hanno lasciato Milano per trasferirsi a Caselonghe. Nasconde il suo disagio, dovuto anche alla forte insicurezza riguardo al suo fisico robusto, con un umorismo tagliente. Ha sofferto molto per la morte di sua madre. Grazie al rapporto con Eros diventa pi\u00f9 sicura di s\u00e9. \u00c8 un'ottima disegnatrice e sa come tirare fuori il meglio dalle persone. Lascer\u00e0 Caselonghe per trasferirsi in una prestigiosa scuola in Canada.\u00c8 interpretata da Margherita Morchio.\nDaniela.\nDaniela fa la veterinaria ed \u00e8 l'amica storica di Olly. Essendo incapace di costruire un legame amoroso, \u00e8 dedita a relazioni occasionali. Per qualche tempo prova attrazione verso Francesco, arrendendosi al fatto che lui non pu\u00f2 ricambiarla dato che \u00e8 innamorato di Olly.\u00c8 interpretata da Sara Lazzaro.\nFulvio.\nFulvio \u00e8 un prete anticonvenzionale e storico amico di Olly e Daniela. In passato \u00e8 stato il batterista del gruppo \"Takabrighe\" formato insieme alle due amiche. Il suo ruolo non gli impedisce di coltivare la passione per la musica punk, tanto che alcune volte cita Marilyn Manson. Il suo viso angelico rispecchia il carattere gentile, ma anche onesto nel momento in cui gli viene chiesto un consiglio.\u00c8 interpretato da Matteo Lai.\nAntonio Morganti.\nAntonio \u00e8 il figlio del sindaco, nonch\u00e9 carabiniere. \u00c8 ufficialmente fidanzato con Vanessa, con la quale si deve sposare, ma intrattiene in segreto una relazione con Eros, verso il quale per\u00f2 non prova un vero sentimento. Cerca in tutti i modi di tenere nascosta la sua omosessualit\u00e0 per timore di essere giudicato. Quando scopre che Vanessa \u00e8 incinta di due mesi tenta la fuga in Slovenia ma, dopo che Eros glielo impedisce, torna insieme alla fidanzata e le rivela che Eros le ha sempre mentito su tutto. \u00c8 orgoglioso, istintivo e passionale.\u00c8 interpretato da Fabrizio Costella.\nVanessa.\nVanessa \u00e8 la fidanzata di Antonio e la migliore amica di Eros. All'apparenza ricalca lo stereotipo della \"bionda superficiale\", ma in realt\u00e0 \u00e8 una ragazza molto buona e una valida confidente. Diventa subito amica di Martina e, credendo che Eros ne sia innamorato, la incoraggia a farsi avanti. Quando per\u00f2 comprende che l'amico \u00e8 in realt\u00e0 una persona bugiarda, egoista e crudele, ne rimane profondamente disgustata e non vuole pi\u00f9 vederlo. Il suo pi\u00f9 grande desiderio \u00e8 sposare Antonio, dal quale aspetta un bambino, ignorando per\u00f2 che lui \u00e8 gay.\u00c8 interpretata da Alessia Debandi.\nCesare Conte.\nCesare \u00e8 il bel professore di educazione fisica e allenatore di rugby di Viola, di carattere timido, gentile e rispettoso. Durante l'adolescenza era un ragazzo sovrappeso e per questo \u00e8 stato vittima di bullismo. L'insicurezza riguardo al proprio corpo, che non lo ha abbandonato del tutto, lo porta a non sapersi lasciar andare nella sfera privata. Viola ha un debole per lui. Cesare frequentava lo stesso liceo di Olly, della quale era innamorato, i due intraprenderanno una relazione, ma poi Cesare la lascer\u00e0 quando Olly lo tradir\u00e0 con Giovanni, il suo migliore amico. In seguito lascer\u00e0 il suo lavoro di insegnante.\u00c8 interpretato da Lorenzo Adorni.\nVittorio Erti.\nVittorio \u00e8 il figlio di Nice, nonch\u00e9 padre di Emma e Viola. Lui e Olly ebbero una breve relazione durante l'adolescenza, ma quando scopr\u00ec di averla messa incinta, scapp\u00f2 da Caselonghe senza dire nulla ai suoi genitori, e con la scusa di voler inseguire il suo sogno di diventare musicista, abbandona Olly per non assumersi le sue responsabilit\u00e0 di padre. Si trasferisce a Londra per tentare la carriera di musicista, collezionando solo un fallimento dietro l'altro, non ha saputo maturare abbastanza ed \u00e8 rimasto un irresponsabile, finendo perfino per indebitarsi con persone poco raccomandabili. Uomo affascinante, egocentrico, bugiardo e manipolatore. Dopo dodici anni, in seguito alla morte del padre, torna a Caselonghe nella speranza di manipolare Olly, Emma e Viola per arrivare ai soldi di Nice, ma il suo piano fallir\u00e0. Tuttavia, dopo un po' di tempo riuscir\u00e0 a riscattarsi diventando un musicista affermato, seppur riarrangiando una canzone di Olly.\u00c8 interpretato da Ernesto D'Argenio.\nGiovanni Trevi.\nGiovanni \u00e8 un brillante psichiatra, storico amico di Cesare. Ha sempre protetto l'amico dai bulli e dalle relazioni sbagliate. \u00c8 lui che, avendo in cura Olly in occasione del suo incidente stradale, e convinto che non abbia una vita sentimentale a causa di un blocco psicologico, le consiglia di aprire un blog (che la ragazza intitola \"Volevo fare la rockstar\") per aprirsi. Giovanni corteggia spudoratamente Olly dopo che lei inizia una relazione con Cesare, considerandola volubile e quindi non adatta all'amico (poich\u00e9 secondo lui sta con Cesare solo perch\u00e9 rappresenta la scelta pi\u00f9 sicura), avendone conferma dopo che consumano un rapporto sessuale, cosa che comporter\u00e0 la fine della loro relazione, senza mostrare alcun senso di colpa anche perch\u00e9, nonostante l'attrazione per Olly, non provava nessun sentimento per lei.\u00c8 interpretato da Davide Iacopini.\nMancuso.\nMancuso \u00e8 un vecchio amico di Francesco, ma il legame di incrina quando quest'ultimo scopre che l'amico intende aprire un centro commerciale con ampi parcheggi e cinema, non distante dal suo piccolo, e gi\u00e0 indebitato, supermercato, con il concreto rischio di sottrargli i clienti.\u00c8 interpretato da Diego Ribon.\nPrimo.\nPrimo \u00e8 il padre ottantenne di Nadia, nonch\u00e9 il nonno di Olly ed Eros, e bisnonno di Emma e Viola. Vive in una casa di riposo in Slovenia. \u00c8 lui ad aver cresciuto i nipoti mentre la figlia era lontana. Rispetto al passato, anche se ha perso una certa imponenza, conserva un atteggiamento severo e intransigente. Nostalgico di Mussolini, conserva alcuni cimeli tra i quali un busto del Duce e una vecchia pistola Luger. Dietro la facciata autoritaria nasconde un'anima affettuosa e protettiva verso i nipoti, e una certa tendenza alla malinconia. Burbero, rabbioso e piuttosto volgare, odia praticamente chiunque, compresa la figlia che per lui \u00e8 sempre stata una delusione. \u00c8 vedovo, il suo era un matrimonio infelice, praticamente Eros \u00e8 l'unica persona che riesce a tollerare.\u00c8 interpretato da Teco Celio.\nMaurizio Morganti.\nMaurizio \u00e8 il fratello minore di Antonio e il compagno di classe delle gemelle. Di indole prepotente e aggressiva, col tempo diventa quasi un amico per Emma e Viola, soprattutto per quest'ultima. Col tempo smussa il suo carattere dimostrando di essere anche divertente.\u00c8 interpretato da Tommaso De Tuddo."}
{"id": "8227331", "revid": "247222", "url": "https://it.wikipedia.org/wiki?curid=8227331", "title": "Dallo Stadio Olimpico di Roma", "text": "Dallo Stadio Olimpico di Roma \u00e8 un doppio album musicale del cantautore italiano Amedeo Minghi, pubblicato nel 1993.\nIl disco \u00e8 stato registrato dal vivo il 25 giugno 1992, durante un concerto in cui erano presenti 25000 persone.\nL'unico brano in studio \u00e8 \"Notte bella magnifica\", presentato da Minghi al Festival di Sanremo di quell'anno.\nTracce.\nCD1\nCD2"}
{"id": "8227335", "revid": "599013", "url": "https://it.wikipedia.org/wiki?curid=8227335", "title": "Vladimir Bogdanovi\u0107", "text": "Carriera.\nHa giocato nella massima serie dei campionati serbo, cinese, bulgaro, azero e moldavo."}
{"id": "8227336", "revid": "767487", "url": "https://it.wikipedia.org/wiki?curid=8227336", "title": "Yumi Obe", "text": "Carriera.\nClub.\nObe \u00e8 nata nel 1975. Dal 199 al 1998 ha giocato con la Nikko Securities Dream Ladies. Il club ha vinto il campionato dal 1996 e nel 1998 e la Coppa dell'Imperatrice nel 1992 e nel 1996. \u00c8 stata selezionata nel miglior undici per quattro volte consecutive, dal 1995 al 1998. Il club si dissolse per problemi finanziari nel 1998 e Obe si trasferisce all'OKI FC Winds dove rimane per un solo anno a causa dello scioglimento del club. Nel 2000 si trasferisce al TEPCO Mareeze dove rester\u00e0 fino al 2006, comprendente un breve periodo come allenatrice.\nNazionale.\nIl 21 agosto 1991 Obe \u00e8 convocata nella Nazionale maggiore in occasione di una partita con la Cina. Obe ha giocato la Coppa delle nazioni asiatiche femminile del 1993 (terzo posto), del 1995 (secondo posto), del 1997 (terzo posto), del 1999, del 2001 (secondo posto) e del 2003. Prender\u00e0 parte ai XIII e ai XIV Giochi asiatici dove il Giappone vincer\u00e0 la medaglia di bronzo. Obe ha disputato anche il Mondiale 1991, Mondiale 1995, Mondiale 2003 (da capitana), il torneo olimpico 1996 e 2004. In tutto Obe ha giocato 85 partite con la Nazionale nipponica riuscendo a segnare 6 gol."}
{"id": "8227338", "revid": "1442080", "url": "https://it.wikipedia.org/wiki?curid=8227338", "title": "Fabio Venezia", "text": "Biografia.\nSi laurea in lettere moderne nel 2007 all'Universit\u00e0 di Catania con il massimo dei voti e nel 2009 consegue nello stesso ateneo la laurea specialistica in filologia moderna ancora con il massimo dei voti.\nGi\u00e0 durante gli studi comincia a collaborare con la cattedra di storia moderna e storia della Sicilia del Dipartimento di Scienze umanistiche dell'Universit\u00e0 di Catania, interessandosi in particolare alla storia culturale e socio-religiosa siciliana e italiana dell'et\u00e0 tardo medievale e della prima et\u00e0 moderna.\nDal 2007 al 2017 partecipa a numerosi gruppi di ricerca, all\u2019organizzazione di convegni nazionali e internazionali e .\nDal maggio 2015 \u00e8 cultore di Storia moderna e di Storia del Mediterraneo preso il Dipartimento di Scienze umanistiche dell\u2019Universit\u00e0 di Catania; \nDal luglio 2016 \u00e8 Presidente della Fondazione Famiglia Pintaura ;\nDal dicembre 2019 \u00e8 vice presidente dell\u2019ATS \u201cI Borghi pi\u00f9 belli d\u2019Italia in Sicilia\u201d.\nL'attivit\u00e0 politica.\nNel 2002, ventenne, \u00e8 stato tra i fondatori di \u201cDemocrazia e Libert\u00e0 - La Margherita\u201d a Troina e nel 2003 \u00e8 stato eletto al consiglio comunale di Troina. \nHa fatto anche parte del direttivo provinciale e dell'assemblea regionale dello stesso partito.\nFin dalla nascita del Partito Democratico aderisce alla nuova formazione politica di cui riveste il ruolo di coordinatore del comitato promotore cittadino a Troina.\nDal gennaio 2008 al maggio 2013 \u00e8 stato segretario cittadino e componente della direzione e dell'esecutivo provinciale dello stesso partito. Nel giugno 2008 \u00e8 stato rieletto per la seconda volta al consiglio comunale, dove ha rivestito il ruolo di capogruppo del Partito Democratico. Durante questo mandato \u00e8 scelto come rappresentante della Provincia di Enna agli Stati generali della cultura del Pd che si tengono a Roma nel 2011.\nNel 2013 per la prima volta si candida a sindaco e viene eletto il 10 giugno con il 47,6% dei voti.\nTra le prime attivit\u00e0 avviate nella qualit\u00e0 di sindaco, pone sotto verifica i contratti di affitto degli oltre 4.000 ettari di boschi comunali da sempre affidati ad allevatori dei Nebrodi. Riscontrato che i titolari degli affitti appartengono a famiglie mafiose, sottrae loro tutti i terreni e per questo diventa un bersaglio della criminalit\u00e0 organizzata. A seguito di alcune intercettazioni telefoniche effettuate dagli organi di polizia nell\u2019ambito delle indagini sulla mafia dei pascoli nel Parco dei Nebrodi, contro la quale si batte il presidente del Parco Giuseppe Antoci, emergono minacce e intimidazioni nei confronti del sindaco che, dal dicembre 2014, vive sotto scorta.\nNel gennaio 2018 viene candidato dal Pd alla Camera dei Deputati nel collegio uninominale di Enna. Nelle elezioni del marzo successivo non viene eletto.\nNel giugno 2018 \u00e8 stato rieletto sindaco di Troina con oltre il 77% dei voti.\nDall\u2019aprile 2019 fa parte del Consiglio regionale di Anci Sicilia. \nDal dicembre 2020 \u00e8 Presidente provinciale del Partito Democratico di Enna.\nDal luglio 2020 fa parte della Segreteria regionale del Partito Democratico della Sicilia con la delega all\u2019Organizzazione.\nBibliografia.\nTra le sue principali pubblicazioni:\nha redatto inoltre nove voci per il Dizionario degli editori, tipografi, librai itineranti in Italia tra Quattrocento e Seicento, coordinato da M. Santoro, Pisa-Roma 2013, pp. 602-603; "}
{"id": "8227348", "revid": "729019", "url": "https://it.wikipedia.org/wiki?curid=8227348", "title": "Alberto Pallavicini, Marchese di Bodonitsa", "text": "Biografia.\nAlberto Pallavicini fu marchese di Bodonitsa dalla morte di suo padre fino alla sua, avvenuta nel 1311. Suo padre era Tommaso, pronipote del primo marchese, Guido. Alberto spos\u00f2 Maria Dalle Carceri, una nobildonna veneziana dell'Eubea. Ottenne anche un sesto di quell'isola.\nEra un fedele vassallo dei principi di Acaia. Nel 1305 venne convocato dal suo signore Filippo di Savoia ad un torneo e il parlamento sull'Istmo di Corinto. Nel 1307 ubbid\u00ec alle convocazioni simili di Filippo I di Taranto. Il 15 marzo 1311 segu\u00ec Gualtieri V di Brienne nella battaglia di Halmyros sul fiume Cefisso in Beozia, ma non usc\u00ec vivo. Dal \"Libro degli usi e statuti dell'Impero di Romania\", il suo feudo fu ereditato dalla sua vedova Maria e da sua figlia, Guglielma."}
{"id": "8227353", "revid": "22356", "url": "https://it.wikipedia.org/wiki?curid=8227353", "title": "Postredectes harranaensis", "text": "Il postredecte (Postredectes harranaensis) \u00e8 un pesce osseo estinto, appartenente agli ittiodectiformi. Visse nel Cretaceo superiore (Maastrichtiano, circa 70 - 66 milioni di anni fa) e i suoi resti fossili sono stati ritrovati in Giordania.\nDescrizione.\nQuesto pesce \u00e8 noto grazie a un fossile comprendente il cranio, le pinne pettorali, cinque vertebre cervicali e alcune scaglie. Il solo cranio era lungo oltre 17 centimetri; grazie al raffronto con animali simili conosciuti in modo pi\u00f9 completo, si suppone che \"Postredectes\" fosse lungo circa 1,2 - 1,5 metri, e che possedesse un corpo slanciato. \n\"Postredectes\" era caratterizzato dall'assenza di grandi zanne premascellari, tipiche invece di altri ittiodectiformi evoluti quali \"Xiphactinus\" o \"Ichthyodectes\". I denti premascellari, mascellari e della mandibola erano acuminati e dotati di due carene, e occupavano alveoli sia nella premascella che nella mascella. I denti della mandibola erano lunghi tre volte quelli presenti nella premascella e nella mascella.\nClassificazione.\n\"Postredectes\" \u00e8 uno degli ultimi membri noti degli ittiodectiformi, un gruppo di pesci attinotterigi solitamente di abitudini predatorie, considerati teleostei basali. \"Postredectes\", per alcune caratteristiche, richiama i saurodontidi (ittiodectiformi dotati di una mandibola terminante in un rostro), ma \u00e8 stato ascritto alla famiglia Ichthyodectidae, della quale \u00e8 considerato un rappresentante atipico.\n\"Postredectes\" (il cui nome significa \"ultimo ittiodectide\") \u00e8 stato descritto da Hani Kaddumi nel 2009, sulla base di un fossile ritrovato nella zona di Harrana, in Giordania."}
{"id": "8227354", "revid": "22356", "url": "https://it.wikipedia.org/wiki?curid=8227354", "title": "Postredectes", "text": ""}
{"id": "8227355", "revid": "47767", "url": "https://it.wikipedia.org/wiki?curid=8227355", "title": "Chiesa della Nativit\u00e0 di San Giovanni Battista (San Giovanni di Fassa)", "text": "La chiesa della Nativit\u00e0 di San Giovanni Battista \u00e8 la parrocchiale a Vigo di Fassa, frazione di San Giovanni di Fassa, in Trentino. Potrebbe forse risalire al X secolo.\nStoria.\nSecondo fonti non confermate sarebbe stata fondata nel 962 e citata nel 1105. Una prima citazione documentale \u00e8 del 1227, ma il riferimento esplicito alla chiesa arriva solo nel 1288.\nViene ricordata per le sue decorazioni ad affreschi del XIV secolo, posti su pareti di una stanza vicino alla cripta usata per molto tempo come ossario.\nDopo la met\u00e0 del XV secolo venne demolita e ricostruita in quasi tutte le sue strutture per adeguarla alle esigenze dei fedeli e la cripta che ci \u00e8 pervenuta \u00e8 stata costruita in quel periodo. Dopo tale ricostruzione venne consacrata e la sua intitolazione venne modificata, diventando chiesa dei Santi Giovanni Battista ed Evangelista. La intitolazione recente \u00e8 entrata in uso in epoca imprecisata successiva. Tra la fine del secolo e l'inizio del successivo l'abside venne affrescata con l'immagine dell'Ultima Cena.\nNel XVI secolo venne sopraelevato il campanile al quale fu aggiunto un orologio e continu\u00f2 la decorazione del presbiterio. Attorno alla fine del secolo successivo la pieve fu sede della confraternita del Rosario.\nVerso la fine del XVIII secolo la chiesa fu oggetto di molti interventi, come la demolizione di una cappella, la ricostruzione di una sacrestia di maggiori dimensioni e la sistemazione di un portico davanti alla facciata per porvi le tombe dei religiosi e dei nobili sino a quel momento sepolti nella sala. Venne anche preparata una nuova pala per l'altar maggiore.\nCol XX secolo inizi\u00f2 un nuovo ciclo di restauri. Vennero portati alla luce gli affreschi in precedenza coperti da precedenti lavori realizzando un rifacimento degli intonaci e la tinteggiatura della sala.\nLa facciata venne modificata sia nel portico sia nel rosone, che venne sistemato. Venne rifatto il tetto alla torre campanaria, danneggiato da un fulmine.\nNella seconda met\u00e0 del secolo l'edificio venne adeguato alle norme impiantistiche, fu rifatto il pavimento della sala usando granito rosa, si seguirono le indicazioni per l'adeguamento liturgico, si rivide il campanile, sostituendovi il castello delle campane, e si intervenne sulla stabilit\u00e0 statica con opere di consolidamento sulle fondazioni."}
{"id": "8227356", "revid": "767487", "url": "https://it.wikipedia.org/wiki?curid=8227356", "title": "\u00d3liver Fula", "text": "Carriera.\nClub.\nHa giocato nella massima serie dei campionati colombiano, panamense e moldavo."}
{"id": "8227357", "revid": "439868", "url": "https://it.wikipedia.org/wiki?curid=8227357", "title": "Chiesa della Nativit\u00e0 di San Giovanni Battista (S\u00e8n Jan di Fassa)", "text": ""}
{"id": "8227365", "revid": "767487", "url": "https://it.wikipedia.org/wiki?curid=8227365", "title": "La lotta per un tesoro", "text": "La lotta per un tesoro (\"The Best of Luck\") \u00e8 un film muto del 1920 diretto da Ray C. Smallwood. La sceneggiatura di Albert S. Le Vino si basa sull'omonimo testo teatrale di Cecil Raleigh, Henry Hamilton e Arthur Collins andato in scena in prima a Londra al Drury Lane il 27 settembre 1916. Prodotto dalla Screen Classics Inc. sotto la supervisione di Maxwell Karger, il film aveva come interpreti Kathryn Adams, Jack Holt, Lila Leslie, Fred Malatesta.\nTrama.\nLeslie MacLeod, una giovane americana venuta in Scozia dopo avere acquistato il castello dei suoi avi, ha al suo seguito due corteggiatori. Lei, tra i due, ama Kenneth, lord Glenayr, mentre non sopporta il secondo, Lanzana, uno spagnolo senza scrupoli al quale il governo spagnolo ha affidato il compito di recuperare una cassa di gioielli che si trovava su una nave affondata con la flotta dell'Invincibile armada al largo della costa. In cambio, Lanzana potr\u00e0 ottenere un titolo nobiliare. Irritato dal rifiuto di Leslie che ha respinto la sua proposta di matrimonio, Lanzana tenta di drogare il suo vino, ma lei cambia bicchiere e Lanzana prende il vino drogato al posto suo. Quando l'uomo si addormenta, Leslie gli ruba la mappa del tesoro, portandola a Glenayr. Con l'aiuto del sottomarino di un amico, i due trovano il relitto e Glenayr si tuffa per recuperare il tesoro. Viene attaccato per\u00f2 da Lanzana: i due lottano ferocemente e Lanzana resta ucciso, annegato. Glenayr recupera i gioielli e, alla fine, sposa Leslie.\nProduzione.\nIl film fu prodotto dalla Screen Classics Inc. Alcune scene vennero girate nelle acque nei pressi di San Pedro, in California, usando un sottomarino della marina statunitense. Per la scena dell'auto che cade dal ponte, girata sul Devil's Gate, un ponte destinato alla demolizione sull'Arroyo Seco vicino a Pasadena, furono usati sei cameraman.\nNel film, appaiono Carl Sawyer e Irish Meusel, due giocatori professionisti di baseball.\nDistribuzione.\nIl copyright del film, richiesto dalla Metro, fu registrato il 14 giugno 1920 con il numero LP15246.\nDistribuito dalla Metro Pictures Corporation, il film usc\u00ec nelle sale statunitensi nel luglio 1920.\nIn Italia, distribuito dalla Metro, ottenne nel maggio 1923 il visto di censura numero 18163.\nNon si conoscono copie ancora esistenti della pellicola che viene considerata presumibilmente perduta."}
{"id": "8227366", "revid": "92723", "url": "https://it.wikipedia.org/wiki?curid=8227366", "title": "Cattedrale di San Giovanni Battista (Caratinga)", "text": "La cattedrale di San Giovanni Battista (\"Catedral de S\u00e3o Jo\u00e3o Batista\" in lingua portoghese) \u00e8 una chiesa cattolica di Caratinga, nello stato brasiliano di Minas Gerais, ed \u00e8 cattedrale della diocesi di Caratinga.\nSi trova nella piazza Ces\u00e1rio Alvim, ove aveva sede una parrocchia che aveva due cappelle a essa subordinate: la cappella di San Sebastiano e la cappella dell'Apparizione di Nostra Signora di Aparecida.\nStoria.\nLa parrocchia di San Giovanni Battista fu creata il 1\u00ba dicembre 1873 e istituita il 20 ottobre 1877. Quando fu creata, la parrocchia era subordinata all'arcidiocesi di Mariana. Nel 1880 ebbe inizio la costruzione la nuova chiesa matrice di San Giovanni Battista.\nIl 10 dicembre 1915, con la creazione della diocesi di Caratinga, la chiesa matrice fu elevata al rango di cattedrale. A causa della limitazione del numero massimo di fedeli che la chiesa madre poteva accogliere, fu dato inizio nel 1930 alla costruzione dell'attuale chiesa."}
{"id": "8227370", "revid": "2166030", "url": "https://it.wikipedia.org/wiki?curid=8227370", "title": "Maria Dalle Carceri", "text": "Biografia.\nFu marchesa sovrana di Bodonitsa dal 1311 al 1323. Succedette al suo defunto coniuge Alberto Pallavicini alla sua morte nel 1311. \nMaria discendeva da una famiglia lombarda di Verona, che era venuta in Grecia durante la Quarta Crociata. Era figlia di Gaetano Dalle Carceri ed erede di un sesto di Eubea. Spos\u00f2 Alberto e la loro figlia Guglielma divise l'eredit\u00e0 con lei. Considerando la recente vittoria catalana nella battaglia di Halmyros sul fiume Cefisso, Maria desiderava sposarsi di nuovo rapidamente con un uomo che avrebbe protetto i suoi beni e quelli di sua figlia. Spos\u00f2 Andrea Cornaro e Guglielma eredit\u00f2 l'intero marchesato alla sua morte."}
{"id": "8227377", "revid": "26630", "url": "https://it.wikipedia.org/wiki?curid=8227377", "title": "Stuart Carrington", "text": "Carriera.\nDopo essere uscito per molte volte nei primissimi turni dei tornei, Stuart Carrington ha raggiunto i quarti di finale al Welsh Open 2017 nella stagione 2016-2017.\nNella prima parte della stagione 2018-2019 ha ottenuto alcuni buoni risultati come le semifinali al Riga Masters e i quarti allo Scottish Open."}
{"id": "8227388", "revid": "481666", "url": "https://it.wikipedia.org/wiki?curid=8227388", "title": "The Best of Luck", "text": ""}
{"id": "8227389", "revid": "121408229", "url": "https://it.wikipedia.org/wiki?curid=8227389", "title": "Ruben Roosken", "text": "Caratteristiche tecniche.\n\u00c8 un terzino destro.\nCarriera.\nCresciuto nel settore giovanile dell', ha esordito in prima squadra il 14 settembre 2019 disputando l'incontro di Eredivisie perso 3-1 contro l'. Nella stagione 2020/2021 si mette in mostra con la maglia dell\u2019 e nel giugno del 2021 firma un contratto triennale con l\u2019 nella massima serie olandese.\nStatistiche.\n\"Statistiche aggiornate al 25 novembre 2019\"."}
{"id": "8227392", "revid": "26630", "url": "https://it.wikipedia.org/wiki?curid=8227392", "title": "Yuan Sijun", "text": "Carriera.\nDopo aver esordito nei tornei cinesi come non professionista, Yuan Sijun riesce ad ottenere un posto nel Main Tour nel 2017. \nNella stagione 2018-2019 si mette in luce arrivando ai quarti al China Championship e al World Grand Prix e in semifinale al Gibraltar Open, figurando gi\u00e0 53\u00b0 nel Ranking di fine stagione.\nVita privata.\nAll'inizio della stagione 2018-2019 si stabilisce a Darlington nel nord-est dell'Inghilterra, dove si allena nella Q House Academy."}
{"id": "8227393", "revid": "16784", "url": "https://it.wikipedia.org/wiki?curid=8227393", "title": "Dobrotvir", "text": "Dobrotvir () o Dobrotvor (; in polacco: \"Dobrotw\u00f3r\") \u00e8 un comune urbano ucraino nell'oblast' di Leopoli. La sua popolazione era di abitanti nel 2013.\nGeografia fisica.\nDobrotvir \u00e8 bagnata dal Bug Occidentale, che si allarga formando la riserva di Dobrotvir. Si trova 50 km a nord-est di Leopoli e 13 km a nord di Kam\"janka-Buz'ka, il centro amministrativo della regione di cui fa parte.\nStoria.\nLa costruzione di Dobrotvir inizi\u00f2 nel 1951 come parte del progetto della centrale termoelettrica di Dobrotvir. Un lago artificiale fu costruito sul Bug Occidentale. La prima turbina venne attivata nel 1956. La centrale termoelettrica di Dobrotvir era allora la pi\u00f9 potente dell'Ucraina occidentale. In epoca sovietica, era conosciuta con il nome di \"Stroidetal\" (). Con 1.690 dipendenti, l'impianto produce carbone e gas naturale ed esporta met\u00e0 della sua produzione in Polonia.\nInfrastrutture e trasporti.\nIn treno, Dobrotvir si trova a 48 km da Leopoli attraverso la linea ferroviaria Leopoli-Kovel'. Su strada, si trova a 13 km da Kam\"janka-Buz'ka e 51 km da Leopoli."}
{"id": "8227395", "revid": "47767", "url": "https://it.wikipedia.org/wiki?curid=8227395", "title": "Chiesa di Santa Giuliana (San Giovanni di Fassa)", "text": "La chiesa di Santa Giuliana \u00e8 una chiesa sussidiaria a Vigo di Fassa, frazione di San Giovanni di Fassa, in Trentino. Potrebbe risalire all'VIII secolo.\nStoria.\nLa chiesa potrebbe risalire al VIII secolo, al tempo del patriarcato di Aquileia.\nNel 967 venne aggregata alla diocesi di Bressanone.\nUna sua prima menzione documentaria \u00e8 del 1237.\nDurante il XV secolo tutto l'edificio venne ricostruito per adeguarlo alle sopravvenute esigenze dei fedeli, e in quel momento molte parti della chiesa assunsero le forme che ci sono pervenute.\nLa consacrazione di altar maggiore e presbiterio avvenne nel 1452 e subito dopo la volta venne affrescata da un pittore della scuola di Leonardo da Bressanone.\nNel secolo successivo venne affrescato sul fianco destro una grande immagine di San Cristoforo, venne ampliata la sala e fu sopraelevata la torre campanaria.\nLa solenne riconsacrazione fu celebrata nel 1603.\nAttorno alla met\u00e0 del XVIII secolo la sala venne affrescata con storie tratte dalla vita di Santa Giuliana.\nCol XX secolo venne ridipinta la torre campanaria, furono sistemate le coperture degradate, venne ripristinata la guglia della torre e fu consolidata la parte esterna in prossimit\u00e0 della chiesa.\nNel 1966 l'alluvione e la frana che ne fu conseguenza misero a rischio la sua stabilit\u00e0, e fu necessario intervenire con altre opere di consolidamento strutturale.\nDurante l'esecuzione di ulteriori opere di restauro conservativo vennero ritrovate le fondamenta della prima struttura romanica e del suo campanile."}
{"id": "8227396", "revid": "539155", "url": "https://it.wikipedia.org/wiki?curid=8227396", "title": "Greeting Prelude", "text": "Il Greeting Prelude for the eightieenth birthday of Pierre Montex \u00e8 una composizione di Igor' F\u00ebdorovi\u010d Stravinskij scritta nel 1955 sulla melodia di \"Happy birthday to you\".\nStoria.\nPierre Monteux, fra i direttori d'orchestra, \u00e8 stato quello che pi\u00f9 ha seguito da vicino la storia musicale di Stravinskij e, insieme a Ernest Ansermet, quello che il compositore ha pi\u00f9 apprezzato. Nell'aprile del 1955 Monteux comp\u00ec 80 anni e, per rendergli omaggio, il musicista decise di scrivere una breve composizione augurale in suo onore. Gi\u00e0 nel 1950 Stravinskij aveva pensato a questo progetto e aveva gi\u00e0 abbozzato il brano, ma la cosa non ebbe un seguito. Il pezzo \u00e8 basato sulla melodia di \"Happy birthday to you\"; Stravinskij riteneva all'epoca che questo motivo appartenesse alla vecchia musica folclorica americana senza una precisa origine. Il brano invece, scritto nel 1893 dalle sorelle Patty e Mildred Jane Hill, era protetto da diritto d'autore, ma, per fortuna del musicista, gli aventi diritto non pretesero alcuna indennit\u00e0. Stravinskij scrisse questa partitura solo per orchestra nel febbraio 1955 a Hollywood. La prima esecuzione avvenne il 4 aprile 1955, giorno del compleanno di Monteux, alla Symphony Hall di Boston con la Boston Symphony Orchestra diretta da Charles M\u00fcnch.\nAnalisi.\nIl \"Greeting Prelude\" \u00e8 una brevissima composizione, consta infatti solo di 32 battute e dura 49 secondi. Il procedimento seriale viene applicato a un motivo diatonico, la nota melodia di Happy birthday, utilizzando una specifica differenziazione timbrica secondo un procedimento gi\u00e0 utilizzato da Webern. Gli strumenti e i timbri degli stessi vengono usati da Stravinskij come interventi augurali in successione, quali fossero diverse persone che giungono una dopo l'altra a rendere omaggio al festeggiato, alcuni con pi\u00f9 incisivit\u00e0, altri pi\u00f9 sommessamente, interferendo a volte gli uni con gli altri.\nOrganico.\nOttavino, due flauti, due oboi, due clarinetti in Do, due fagotti, controfagotto, quattro corni in Fa, due trombe, tre tromboni, basso tuba, timpani, grancassa, pianoforte, archi."}
{"id": "8227399", "revid": "1354930", "url": "https://it.wikipedia.org/wiki?curid=8227399", "title": "Omloop van het Houtland 2019", "text": "La Omloop van het Houtland 2019, settantatreesima edizione della corsa, valevole come prova dell'UCI Europe Tour 2019 categoria 1.1, si svolse il 25 settembre 2019 su un percorso di 186,3\u00a0km, con partenza da Middelkerke ed arrivo a Lichtervelde, in Belgio. La vittoria fu appannaggio del tedesco Max Walscheid, il quale complet\u00f2 il percorso in 4h07'02\", alla media di 45,249\u00a0km/h, precedendo il belga Dries De Bondt e l'olandese Taco van der Hoorn.\nSul traguardo di Lichtervelde 62 ciclisti, su 141 partiti da Middelkerke, portarono a termine la competizione."}
{"id": "8227405", "revid": "666668", "url": "https://it.wikipedia.org/wiki?curid=8227405", "title": "Mauricinho (giocatore di beach soccer)", "text": "Carriera.\nAl mondiale del 2019 segna tre reti contro l' durante la prima giornata."}
{"id": "8227407", "revid": "1480390", "url": "https://it.wikipedia.org/wiki?curid=8227407", "title": "Basilica cattedrale di San Michele (Sherbrooke)", "text": "La basilica cattedrale di San Michele di Sherbrooke \u00e8 la cattedrale dell'arcidiocesi di Sherbrooke nel Qu\u00e9bec in Canada. La chiesa \u00e8 stata nominata basilica il 31 luglio 1959."}
{"id": "8227410", "revid": "599013", "url": "https://it.wikipedia.org/wiki?curid=8227410", "title": "Kaori Nagamine", "text": "Carriera.\nClub.\nNagamine \u00e8 nata nel 1968. Dal 1981 al 1990 ha giocato con la Shinko Seiko FC Clair. Nel 1990 \u00e8 selezionata nel migliori undici. Nel 1991, si trasferisce alla Reggiana diventando la prima asiatica a giocare nella Serie A italiana. Dopo due anni in Italia, torna in patria dove giocher\u00e0 nel Suzuyo Shimizu FC Lovely Ladies. Nel 1999, quando il suo club fallir\u00e0 decider\u00e0 di ritirarsi.\nNazionale.\nIl 22 ottobre 1984, Nagamine \u00e8 convocata nella Nazionale maggiore in occasione di una partita contro l'Australia in occasione del Torneo di Cina 1984.\nHa disputato la Coppa delle nazioni asiatiche femminile 1986 (secondo posto), 1989 (terzo posto), 1991 (secondo posto), 1993 (terzo posto) e 1995 (secondo posto).\nPrender\u00e0 parte agli XI e ai XII Giochi asiatici dove il Giappone vincer\u00e0 la medaglia d'argento. Nagamine ha disputato anche il Mondiale 1991 e il Mondiale 1995. In tutto, ha giocato 64 partite con la Nazionale nipponica riuscendo a segnare 48 gol."}
{"id": "8227424", "revid": "298229", "url": "https://it.wikipedia.org/wiki?curid=8227424", "title": "The Masters 2020 (snooker)", "text": "Il The Masters 2020 \u00e8 il sedicesimo evento della stagione 2019-2020, il sesto Non-Ranking ed \u00e8 la 46\u00aa edizione di questo torneo che si \u00e8 disputato dal 12 al 19 gennaio 2020 a Londra in Inghilterra.\n\u00c8 il secondo torneo stagionale della Tripla Corona.\n1\u00b0 Masters, 2\u00ba torneo della Tripla Corona e 8\u00ba Titolo Non-Ranking per Stuart Bingham.\nFinale 2019: Judd Trump \u00e8 il campione in carica dopo aver battuto per 10-4 Ronnie O'Sullivan nella finale dello scorso anno nella quale ha ottenuto il suo 1\u00b0 successo in questo torneo e il 2\u00b0 tra tutti i tre titoli della Tripla Corona.\nPartecipanti.\nAl torneo vengono invitati i primi 16 giocatori del Ranking dopo lo UK Championship. Judd Trump \u00e8 automaticamente incluso nel torneo dopo la vittoria del Masters e del Campionato mondiale nel 2019.\nIl 7 dicembre 2019 Ronnie O'Sullivan comunica di non voler partecipare al torneo per motivi personali. Di conseguenza il numero 17 del mondo Ali Carter prende il suo posto.\nAvvenimenti.\nSedicesimi di Finale.\n12 gennaio.\nNella prima giornata del torneo ci sono subito due sorprese: il vincitore di questo torneo nel 2011 e campione in carica dello UK Championship Ding Junhui si fa eliminare da Joe Perry, finalista qui nel 2017. Alla sera il tre volte trionfatore Mark Selby perde contro Ali Carter.\n13 gennaio.\nLa seconda inizia con un match avvincente tra Stephen Maguire e Neil Robertson. Quest'ultimo dopo essere stato avanti 4-0 e 5-1 perde al decisivo 5-6. Nella seconda sfida David Gilbert domina la sua prima partita al Masters nella sua carriera e batte 6-1 Mark Allen.\n14 gennaio.\nIl campione in carica Judd Trump viene eliminato da Shaun Murphy, vincitore qui nel 2015, per 6-3 dopo essere stato avanti 3-2. Successivamente John Higgins domina il match contro Barry Hawkins e vince 6-1.\n15 gennaio.\nNella quarta giornata entrambe le sfide finiscono 6-2, a favore di Kyren Wilson e Stuart Bingham che si impongono rispettivamente su Jack Lisowski e Mark Williams.\nQuarti di Finale.\n16 gennaio.\nMurphy e Carter battono rispettivamente Perry e Higgins per 6-3.\n17 gennaio.\nNegli altri due quarti di finale Gilbert conferma il suo ottimo stato di forma battendo Maguire per 6-2 al pomeriggio. Nel match serale Bingham recupera dal 1-4 in favore di Wilson al 6-4 in suo favore raggiungendo la sua seconda semifinale in questo torneo dopo quella del 2016.\nSemifinali.\n18 gennaio.\nLe due semifinali perdono i giocatori con il miglior Ranking: Murphy viene sconfitto da Carter 3-6 e Gilbert si fa battere da Bingham 2-6. Si tratta per entrambi la prima finale al Masters, per Carter la terza in un torneo della Tripla Corona dopo le finali al Campionato mondiale perse contro Ronnie O'Sullivan nel 2008 e nel 2012, mentre per Bingham \u00e8 la seconda dopo la vittoria contro Murphy al Campionato mondiale 2015.\nFinale.\n19 gennaio.\nNella prima sessione della finale Bingham conduce 5-3 su Carter. Nella seconda sessione Carter vince quattro frames di fila non riuscendo per\u00f2 a continuare dopo la pausa di met\u00e0 sessione, in cui Bingham si porta sul 9-7. Carter vince il 17\u00b0 frames ma ci\u00f2 non contribuisce ad un ritorno di fiamma: Bingham vince infatti l'ultimo frame realizzando il primo centone del suo torneo e alzando il Paul Hunter Trophy per la prima volta in carriera."}
{"id": "8227429", "revid": "124405656", "url": "https://it.wikipedia.org/wiki?curid=8227429", "title": "Ferdinando Montuschi", "text": "Biografia.\nPsicologo e psicoterapeuta, professore emerito dell'Universit\u00e0 degli Studi Roma Tre, dove ha insegnato pedagogia generale, \u00e8 uno dei principali protagonisti della pedagogia speciale, a cui ha dato importanti contributi. Si \u00e8 prevalentemente occupato di problemi riguardanti l'apprendimento, le dinamiche di gruppo, le relazioni interpersonali e, soprattutto, il rapporto fra intelligenza e affettivit\u00e0, anticipando di molti anni le basi concettuali dei moderni costrutti dell'intelligenza emotiva.\nHa fatto parte dell'Osservatorio permanente per le problematiche degli alunni in situazione di handicap e della Commissione nazionale per la lotta contro la droga, entrambi d'istituzione ministeriale. Recentemente, si \u00e8 occupato anche di counseling e delle possibili applicazioni dell'analisi transazionale alla psicopedagogia, insegnando in alcune scuole di specializzazione."}
{"id": "8227431", "revid": "26630", "url": "https://it.wikipedia.org/wiki?curid=8227431", "title": "Viki Gabor", "text": "Ha rappresentato la Polonia al Junior Eurovision Song Contest 2019 svoltosi a Gliwice, dove ha vinto con la canzone \"Superhero\". Prima del contest, ha partecipato alla seconda edizione della versione polacca di \"The Voice Kids\", dove \u00e8 entrata a far parte del team capitanato da Tomson &amp; Baron.\nBiografia.\nNata in Germania e trasferitasi prima in Polonia e poi nel Regno Unito, Viki Gabor \u00e8 tornata in Polonia e si \u00e8 stabilita a Cracovia con la famiglia all'et\u00e0 di 7 anni.\n\u00c8 salita alla ribalta alla fine del 2018, quando ha preso parte alla seconda edizione di \"The Voice Kids\" su TVP2. La sua interpretazione di \"Roar\" di Katy Perry, presentata come audizione, le ha fruttato l'approvazione di tutti e quattro i giudici ed \u00e8 entrata nel team di Tomson &amp; Baron. Ha raggiunto la finale del programma, dove ha presentato il suo singolo di debutto \"Time\", classificandosi seconda dietro ad Anna D\u0105browska.\nA settembre 2019 ha partecipato a \"Szansa na sukces\", il processo di selezione del rappresentante polacco al Junior Eurovision Song Contest 2019, che ha vinto dopo avere ottenuto il massimo dei voti dal pubblico e dalla giuria. Al contest, che si \u00e8 tenuto il successivo 24 novembre a Gliwice, ha cantato \"Superhero\", una canzone bilingue in polacco e inglese, e ha conquistato il primo posto con 278 punti totalizzati, regalando alla Polonia la sua seconda vittoria consecutiva. \"Superhero\" ha raggiunto la prima posizione in classifica in Polonia ed \u00e8 stato certificato doppio disco di platino con oltre copie vendute a livello nazionale.\nNel 2020 sono stati pubblicati i singoli \"Rami\u0119 w rami\u0119\", \"Getaway\", \"Forever and a Night\" e \"Not Gonna Get It\", che hanno anticipato l'uscita dell'album di debutto della cantante, \"Getaway (Into My Imagination)\", avvenuta il 4 settembre. Con oltre unit\u00e0 equivalenti, il disco si \u00e8 guadagnato la certificazione d'oro dalla ZPAV."}
{"id": "8227433", "revid": "322321", "url": "https://it.wikipedia.org/wiki?curid=8227433", "title": "Chiesa di Sant'Antonio da Padova (Segonzano)", "text": "La chiesa di Sant'Antonio da Padova \u00e8 una chiesa sussidiaria a Gaggio, frazione del comune sparso di Segonzano in Trentino. Il luogo di culto rientra nella zona pastorale di Mezzolombardo dell'arcidiocesi di Trento e risale al XIX secolo.\nStoria.\nLa piccola chiesa dedicata al santo di Padova nella localit\u00e0 di Gaggio risale al 1800. La sagrestia venne edificata all'inizio del XX secolo e subito dopo l'edificio fu sottoposto ad un restauro, ricordato da una incisione sul portale dell'ingresso.\nNel primo dopoguerra le volte della piccola sala e del presbiterio sono state decorate, ed anche in questo caso l'evento viene ricordato con una scritta sull'arco di accesso al presbiterio. Attorno al 1967 il presbiterio ha subito alcuni aggiornamenti per l'adeguamento liturgico realizzato solo parzialmente, con la sistemazione della mensa al popolo che riutilizza il paliotto prima appartenente all'altare maggiore storico.\nIl dipinto della pala d'altare, opera di P.N. Barcatta e raffigurante \"Sant'Antonio da Padova\" \u00e8 stato rubato nel 1979 ed a suo posto \u00e8 stata messa una riproduzione fotografica.\nA partire dal 1973 e sino al 2003 il piccolo edificio sacro \u00e8 stato oggetto di alcuni interventi di restauro conservativo che hanno portato ad una ristrutturazione per consolidare la chiesa e proteggerla dalle infiltrazioni di acqua, alla sistemazione di sottofondazioni di rinforzo, alla riparazione dei danni nelle murature, alla sistemazione della copertura e alla ritinteggiatura.\nGli ultimi interventi realizzati hanno riguardato la messa a norma dell'impianto elettrico e il rifacimento delle pavimentazioni.\nDescrizione.\nEsterni.\nIl piccolo luogo di culto, che ha orientamento verso nord-est, \u00e8 posto nella parte settentrionale dell'abitato di Gaggio. La facciata a capanna \u00e8 molto semplice, con due spioventi. Il portale di accesso \u00e8 affiancato sulla destra da una piccola finestrella ed \u00e8 sormontato, in asse, dal grande oculo che porta luce alla sala.\nInterni.\nLa navata interna \u00e8 unica con volta a botte e divisa in due campate. Il presbiterio \u00e8 leggermente rialzato."}
{"id": "8227435", "revid": "465169", "url": "https://it.wikipedia.org/wiki?curid=8227435", "title": "Wiktoria Gabor", "text": ""}
{"id": "8227480", "revid": "109073407", "url": "https://it.wikipedia.org/wiki?curid=8227480", "title": "Battle Chopper", "text": ""}
{"id": "8227481", "revid": "83531", "url": "https://it.wikipedia.org/wiki?curid=8227481", "title": "Giro del Delfinato 1981", "text": "Il Giro del Delfinato 1981, trentatreesima edizione della corsa, si svolse dal 26 maggio al 2 giugno su un percorso di 1287\u00a0km ripartiti in 7 tappe (la terza suddivisa in due semitappe) pi\u00f9 un cronoprologo, con partenza a Grenoble e arrivo ad Avignone. Fu vinto dal francese Bernard Hinault della Renault-Elf davanti al portoghese Joaquim Agostinho e allo statunitense Greg LeMond."}
{"id": "8227483", "revid": "83531", "url": "https://it.wikipedia.org/wiki?curid=8227483", "title": "Giro del Delfinato 1982", "text": "Il Giro del Delfinato 1982, trentaquattresima edizione della corsa, si svolse dal 31 maggio al 7 giugno su un percorso di 1301\u00a0km ripartiti in 7 tappe (la quarta e la settima suddivise in due semitappe) pi\u00f9 un cronoprologo, con partenza ad Avignone e arrivo ad Annecy. Fu vinto dal francese Michel Laurent della Peugeot-Shell-Michelin davanti ai suoi connazionali Jean-Ren\u00e9 Bernaudeau e Pascal Simon."}
{"id": "8227484", "revid": "118501853", "url": "https://it.wikipedia.org/wiki?curid=8227484", "title": "Gabinetto dei Paesi Bassi", "text": "Il Gabinetto dei Paesi Bassi (in olandese: \"Nederlands kabinet\") \u00e8 il nome collettivo dei ministri e dei segretari di stato dei Paesi Bassi non incluso nella Costituzione olandese (che prevede che il Consiglio dei ministri olandese includa solo i ministri e formi il governo dei Paesi Bassi con il re).\nFormazione.\nLa composizione del Consiglio dei ministri, la personalit\u00e0 del Primo Ministro e anche la composizione dei segretari di Stato, vale a dire il Gabinetto nel suo insieme, sono determinati dai risultati delle elezioni degli Stati generali. Inoltre, un'importante differenza tra il sistema olandese e, ad esempio, il sistema britannico \u00e8 che ministri e segretari di stato non possono essere deputati contemporaneamente.\nDal 1900, nessun singolo partito negli Stati generali ha ricevuto la maggioranza sufficiente per formare un governo a partito unico. Per pi\u00f9 di un secolo, il Gabinetto \u00e8 sempre stato formato da coalizioni e negoziati tra diversi partiti. Il monarca svolge sempre un ruolo importante nella formazione del gabinetto. Il re di solito incontra a porte chiuse i presidenti delle due camere e il vicepresidente del Consiglio di Stato, quindi gli \"informatori\" di ciascun partito politico (di solito un politico di lungo corso, un senatore o membro del Consiglio di Stato, con il sostegno di entrambi i partiti nella seconda camera, nel 2006 uno degli informatori era l'ex primo ministro, \"ministro di stato\" Ruud Lubbers). Il re assegna agli informatori compiti specifici per raggiungere il consenso e funge da incontro (anche in incontri faccia a faccia) con i leader dei gruppi. In caso di fallimento dei negoziati, il re pu\u00f2 nominare un nuovo \"informatore\". Dopo aver concluso accordi preliminari, il re determina il \"formatore\" (\"Formateur\") - il presunto candidato per l'incarico di primo ministro, che discute con i capigruppo i dettagli del Gabinetto. Il re nomina tutti i ministri e i segretari di stato con decreti separati (\"Koninklijk Besluit\"). I ministri giurano fedelt\u00e0 alla Costituzione e scattano foto con il re per la fotografia di gruppo. Dopo di che il Consiglio dei Ministri propone il suo programma agli Stati generali.\nComposizione.\nIl gabinetto \u00e8 guidato dal Primo ministro (\"Minister-president\"). Vi sono tra i dodici e i sedici ministri, molti dei quali sono anche capi di specifici ministeri del governo, sebbene spesso vi siano alcuni ministri senza portafoglio che hanno aree di responsabilit\u00e0 all'interno di uno o pi\u00f9 ministeri.\nLa maggior parte dei segretari di stato lavora con un determinato ministro e sono responsabili di parte del loro lavoro. Due segretari di Stato - per gli affari europei e il commercio estero - all'estero hanno il diritto di essere chiamati ministri e di utilizzare l'intero protocollo ministeriale, ma nei Paesi Bassi non possono partecipare a una riunione del Consiglio dei ministri senza un invito speciale.\nLa politica di governo \u00e8 guidata dal Consiglio dei ministri, che ha il diritto di iniziativa legislativa e politica."}
{"id": "8227486", "revid": "83531", "url": "https://it.wikipedia.org/wiki?curid=8227486", "title": "Giro del Delfinato 1983", "text": "Il Giro del Delfinato 1983, trentacinquesima edizione della corsa, si svolse dal 30 maggio al 6 giugno su un percorso di 1262\u00a0km ripartiti in 7 tappe (la seconda e la settima suddivise in due semitappe) pi\u00f9 un cronoprologo, con partenza a Sallanches e arrivo a Pierrelatte. Fu vinto dallo statunitense Greg LeMond della Renault-Elf davanti al britannico Robert Millar e al francese Robert Alban."}
{"id": "8227488", "revid": "725642", "url": "https://it.wikipedia.org/wiki?curid=8227488", "title": "Bumbi", "text": "Bumbi \u00e8 un programma televisivo di divulgazione prescolare condotto da Oreste Castagna, nei panni del Cantastorie, e dal pupazzo Bumbi, interpretato dall'attrice Marilena Ravaioli. \nVa in onda dal 4 marzo 2018 su Rai Yoyo.\nTrama.\nIn un luogo immaginario Oreste il Cantastorie, Bumbi e le due bambine Alessia e Chiara accolgono bimbi tra i 18 e i 36 mesi, per raccontare storie e ballare insieme.\nCanzoni.\nLe canzoni del programma sono state create dal compositore Paolo Serazzi."}
{"id": "8227490", "revid": "110157", "url": "https://it.wikipedia.org/wiki?curid=8227490", "title": "American Music Awards 2019", "text": "La 47\u00aa edizione degli American Music Awards si \u00e8 tenuta il 24 novembre 2019 nel Microsoft Theater di Los Angeles. Post Malone \u00e8 stato l\u2019artista pi\u00f9 candidato della serata con 7 candidature, seguito da Ariana Grande e Billie Eilish con sei candidature a testa. A Taylor Swift \u00e8 stato assegnato il premio Artista del decennio.\nPresentatori.\nCarole King ha introdotto e presentato l'artista del decennio Taylor Swift.\nPaula Abdul ha introdotto Toni Braxton.\nCarrie Underwood ha introdotto Christina Aguilera e A Great Big World.\nTyra Banks ha introdotto Lizzo.\nChadwick Boseman ha presentato artista rock alternativo preferito.\nKane Brown ha introdotto Thomas Rhett.\nMisty Copeland e Ben Platt hanno annunciato la migliore canzone country.\nRivers Cuomo e Pete Wentz hanno introdotto Post Malone, Ozzy Osbourne, Watt, e Travis Scott.\nHeidi Klum e Dan Levy hanno presentato il miglior album Pop/Rock.\nDavid Dobrik e Maddie Hasson hanno introdotto Kesha e Big Freedia.\nCobie Smulders e Michael Ealy hanno presentato il miglior album country e la miglior cantante country femmina.\nJamie Lee Curtis e Katherine Langford hanno presentato la miglior collaborazione dell'anno.\nDan + Shay e Maya Hawke hanno presentato il miglior album Rap/Hip-Hop dell'anno.\nPatrick Schwarzenegger e Jenna Dewan hanno introdotto Halsey.\nTaran Killam e Jameela Jamil hanno presentato il nuovo artista dell'anno.\nJharrel Jerome e Megan Thee Stallion hanno presentato la miglior canzone Rap/Hip-Hop.\nRegina King ha presentato l'artista dell'anno.\nBilly Porter ha introdotto Camila Cabello.\nConstance Wu ha presentato la miglior canzone Pop/Rock.\nTyler, The Creator ha introdotto Billie Eilish.\nBillie Eilish ha introdotto i Green day.\nTaran Killam e Jameela Jamil hanno presentato il nuovo artista dell'anno.\nJharrel Jerome e Megan Thee Stallion hanno presentato la miglior canzone Rap/Hip-Hop.\nKelsea Ballerini ha introdotto Shania Twain.\nNomination.\nArtista del decennio.\nTaylor Swift"}
{"id": "8227492", "revid": "1793900", "url": "https://it.wikipedia.org/wiki?curid=8227492", "title": "Fairmont Hotel Vancouver", "text": "Il Fairmont Hotel Vancouver \u00e8 uno storico albergo di Vancouver in Canada. Situato lungo la West Georgia Street nel centro-citt\u00e0 di Vancouver, venne aperto nel maggio del 1939. Progettato dagli architetti John Smith Archibald e John Schofield sulle forme di un castello francese, l'edificio \u00e8 alto 110,6 metri e conta 17 piani, rimanendo l'edificio pi\u00f9 alto della citt\u00e0 fino al completamento della Torre TD nel 1972."}
{"id": "8227495", "revid": "287204", "url": "https://it.wikipedia.org/wiki?curid=8227495", "title": "Giro di Toscana 1956", "text": "Il Giro di Toscana 1956, trentesima edizione della corsa, si svolse il 24 giugno 1956 su un percorso di 266\u00a0km. La vittoria fu appannaggio dell'italiano Nello Fabbri, che complet\u00f2 il percorso in 7h32'00\", precedendo i connazionali Cleto Maule e Guido De Santi.\nI corridori che presero il via da Firenze furono 62, mentre coloro che tagliarono il medesimo traguardo furono 31."}
{"id": "8227497", "revid": "287204", "url": "https://it.wikipedia.org/wiki?curid=8227497", "title": "Giro di Toscana 1955", "text": "Il Giro di Toscana 1955, ventinovesima edizione della corsa, si svolse il 24 luglio 1955 su un percorso di 262\u00a0km. La vittoria fu appannaggio dell'italiano Arrigo Padovan, che complet\u00f2 il percorso in 7h28'45\", precedendo i connazionali Franco Aureggi e Tranquillo Scudellaro.\nI corridori che presero il via da Firenze furono 75, mentre coloro che tagliarono il medesimo traguardo furono 42."}
{"id": "8227505", "revid": "1573940", "url": "https://it.wikipedia.org/wiki?curid=8227505", "title": "Michea (profeta)", "text": ""}
{"id": "8227506", "revid": "47767", "url": "https://it.wikipedia.org/wiki?curid=8227506", "title": "Monasteri carolingi", "text": "Questo \u00e8 un elenco parziale dei monasteri dell'impero carolingio, nell'Europa occidentale intorno all'anno 800. "}
{"id": "8227509", "revid": "110881330", "url": "https://it.wikipedia.org/wiki?curid=8227509", "title": "Alex McDowell", "text": "Biografia.\n\u00c8 conosciuto principalmente per aver i suoi lavori in film famosi come \"Il corvo - The Crow\", \"Paura e delirio a Las Vegas\", \"Fight Club\", \"Minority Report\" e \"La fabbrica di cioccolato\". "}
{"id": "8227510", "revid": "109073914", "url": "https://it.wikipedia.org/wiki?curid=8227510", "title": "Sattat", "text": ""}
{"id": "8227512", "revid": "287204", "url": "https://it.wikipedia.org/wiki?curid=8227512", "title": "Omloop van het Houtland 2018", "text": "La Omloop van het Houtland 2018, settantaduesima edizione della corsa e valida come evento dell'UCI Europe Tour 2018 categoria 1.1, si svolse il 19 settembre 2018 su un percorso totale di 195,3\u00a0km, con partenza ed arrivo a Lichtervelde in Belgio. Fu vinta dal belga Jonas Van Genechten che termin\u00f2 la gara in 4h18'48\", alla media di 45,28\u00a0km/h, precedendo i connazionali Jasper De Buyst e Timothy Dupont.\nPartenza con 122 ciclisti, dei quali 55 portarono a termine la gara."}
{"id": "8227530", "revid": "182193", "url": "https://it.wikipedia.org/wiki?curid=8227530", "title": "Tennis Borussia", "text": ""}
{"id": "8227537", "revid": "439868", "url": "https://it.wikipedia.org/wiki?curid=8227537", "title": "Chiesa della Madonna di Loreto (Segonzano)", "text": "La chiesa della Madonna di Loreto \u00e8 una chiesa sussidiaria a Gresta, frazione del comune sparso di Segonzano in Trentino. Il luogo di culto rientra nella zona pastorale di Mezzolombardo dell'arcidiocesi di Trento e risale al XVII secolo.\nStoria.\nLa prima cappella costruita a Gresta intitolata alla Madonna di Loreto \u00e8 del 1666, quando i fedeli locali si dovevano recare per le funzioni religiose a Stedro, dove esisteva anche il cimitero pi\u00f9 vicino. Venne eretta primissaria ed ebbe un curato nel 1749 e poco dopo l'edificio venne ampliato con la costruzione di una navata in grado di accogliere chi voleva assistere alle funzioni.\nLa sagrestia venne costruita verso la fine del XVIII secolo e nel 1811 ebbe la concessione del fonte battesimale.\nAttorno alla met\u00e0 del XIX secolo fu elevata a dignit\u00e0 di cappellania e alla comunit\u00e0 venne concessa la possibilit\u00e0 di avere un proprio camposanto che fu benedetto nel 1751. Circa venti anni dopo venne eretta la torre campanaria e la sala venne arricchita di due cappelle laterali.\nNel XX secolo vennero decorati gli interni con dipinti che in seguito vennero perduti.\nA partire dal 1959 inizi\u00f2 un ciclo di interventi straordinari per proteggere la struttura dalle infiltrazioni di acqua, per rifare la copertura, per un nuovo accesso alla cantoria, per rifare il pavimento di tutto l'edificio e rimettere in ordine l'intonacatura.\nIn quegli anni venne sistemato anche un nuovo altare maggiore in marmo.\nAttorno al 1966 \u00e8 stato realizzato con forme provvisorie l'adeguamento liturgico con nuovi poli come la mensa verso il popolo posta al centro del presbiterio. L'altare maggiore storico \u00e8 stato mantenuto per la custodia eucaristica nel suo tabernacolo.\nDescrizione.\nEsterni.\nLa chiesa si trova nell'abitato di Gresta e mostra orientamento verso nord-est. La facciata a capanna a due spioventi \u00e8 compresa tra un edificio di abitazione civile e la sua torre campanaria, posta sulla destra e anteriormente il sagrato si appoggia su un terrazzamento. Il portale \u00e8 architravato, protetto da una piccola tettoia e affiancato da due basse finestre sopra alle quali vi sono due nicchie vuote. In asse sopra il portale si trova la finestra a lunetta e in alto la piccolo finestrella a forma di croce. La cella campanaria si apre con quattro finestre a monofora e la torre si conclude con un tamburo a base ottagonale con una copertura a piramide svasata pure ottagonale. \nInterni.\nLa navata interna \u00e8 unica con tre campane ed ampliata da due cappelle laterali simmetriche. Il presbiterio \u00e8 leggermente rialzato."}
{"id": "8227542", "revid": "643662", "url": "https://it.wikipedia.org/wiki?curid=8227542", "title": "Kurt Meissner", "text": ""}
{"id": "8227561", "revid": "124948157", "url": "https://it.wikipedia.org/wiki?curid=8227561", "title": "Siro II", "text": "Fu l'ultimo dei vescovi e il primo degli arcivescovi di Genova.\nBiografia.\nPoco o nulla si sa della vita di Siro prima della sua nomina a vescovo, ed anche la sua appartenenza all'antica famiglia viscontile dei Porcello, bench\u00e9 sostenuta da studiosi locali a partire dall'Ottocento, non trova riscontri storici, ed anzi \u00e8 possibile che non fosse neppure genovese, e addirittura che sia giunto a Genova al seguito del papa Innocenzo II.\nNel 1130, dopo un periodo di sede vacante alla morte di Sigifredo e dopo che, secondo la tradizione, l'incarico era stato offerto a Bernardo di Chiaravalle, che lo avrebbe rifiutato, Siro fu eletto vescovo alla presenza di papa Innocenzo II, appena elevato al soglio pontificio dopo una controversa elezione, ma costretto alla fuga da Roma per riparare in Francia a causa del conflitto tra i suoi seguaci, guidati da Bernardo di Chiaravalle, e quelli del rivale Anacleto II, che si era al momento insediato a Roma.\nIl pontefice nella sua fuga in Francia poss\u00f2 per Pisa e Genova, in perenne lotta fra loro ma che gli erano rimaste fedeli, adoperandosi per indurre a una tregua le due citt\u00e0 rivali, cosa che sarebbe avvenuta due anni pi\u00f9 tardi grazie all'abilit\u00e0 diplomatica di Bernardo, ed approv\u00f2 la nomina di Siro, che lo accompagn\u00f2 in Francia e venne consacrato vescovo dallo stesso pontefice a Saint-Gilles in Provenza, dove erano giunti con la scorta di alcune galee genovesi.\nNonostante la diocesi di Genova fosse all\u2019epoca suffraganea dell'arcidiocesi di Milano e quindi secondo la prassi canonica il compito di consacrare il nuovo vescovo sarebbe spettato all'arcivescovo di Milano Anselmo V Pusterla, ma poich\u00e9 questi si era schierato con il rivale Anacleto II, Innocenzo II decise di effettuarla personalmente, non a Genova ma a Saint-Gilles dove Siro lo aveva seguito.\nIn occasione della sua permanenza a Genova, durata pochi giorni nell'agosto del 1130, Innocenzo II promise anche ai genovesi di erigere la locale diocesi in arcivescovato sottraendola al controllo dell'episcopato milanese. Innocenzo II tenne fede alla sua promessa durante il viaggio di rientro a Roma; giunto nel mese di marzo del 1133 a Corneto, l'attuale Tarquinia, fu raggiunto dai soldati genovesi e pisani venuti in suo aiuto e sbarcati a Porto Clementino e venne formalizzata la pace tra Genova e Pisa. Il 19 marzo 1133 il pontefice eman\u00f2 la bolla \"Iustus Dominus\" con cui con cui le diocesi di Genova e Pisa venivano erette ad arcidiocesi: Siro divenne quindi il primo arcivescovo dell'arcidiocesi di Genova.\nInnocenzo II, come riportato nelle \"Cronache\" di Jacopo da Varazze lo avrebbe creato cardinale. Lo stesso Siro si qualifica come cardinale in un documento del 1132, ma il titolo cardinalizio non \u00e8 pi\u00f9 menzionato dopo la nomina arcivescovile, forse perch\u00e9 a quell'epoca il titolo di arcivescovo era considerato pi\u00f9 importante di quello di cardinale, o addirittura perch\u00e9 fosse decaduto dopo la nomina ad arcivescovo, cosa non infrequente a quei tempi.\nSiro II, che richiam\u00f2 nel nome un santo vescovo molto venerato dai genovesi e al quale era stata intitolata la prima cattedrale della citt\u00e0, nel 1132 sostenne economicamente il capitolo della cattedrale facendo dono ai canonici delle decime a lui spettanti per le propriet\u00e0 della chiesa in Bisagno, Sturla, Carignano e Ravecca\n\u00c8 noto per aver promosso la redazione del \"Registro della Curia arcivescovile\" una corposa raccolta di documenti grazie ai quali venne definita la struttura organizzativa e territoriale dell'arcidiocesi con l'elenco dettagliato di tutte le istituzioni religiose e delle decime da esse dovute all'arcidiocesi. Della redazione del documento fu incaricato a partire dal 1143 l'economo della curia Alessandro, ma l'opera venne completata dai suoi successori solo nel 1180. Per la redazione del registro, di cui \u00e8 giunta a noi una copia del XIII secolo, vennero eseguite accurate ricerche di documenti, risalendo fino a due secoli prima, con particolare attenzione ai beni fondiari e ai diritti di decima pertinenti alla diocesi. Questo documento rappresenta per molte chiese del genovesato la prima attestazione scritta della loro esistenza, anche se gran parte di esse erano state fondate molto tempo prima.\nL'arcivescovo, per la prima volta dopo molti decenni, venne a trovarsi ad operare in piena sintonia con le istituzioni laiche della citt\u00e0, con le quali collabor\u00f2 mantenendo sempre la sua autonomia, senza farsi condizionare nelle sue scelte dalle famiglie che detenevano il potere civile, fatto che sembrerebbe confermare la sua provenienza da fuori citt\u00e0. Nel 1158 in occasione della costruzione delle mura dette \"del Barbarossa\", perch\u00e9 realizzate in previsione di un possibile assedio da parte dell'imperatore germanico, l'arcivescovo, come tutti i notabili della citt\u00e0, diede il suo contributo, impegnando arredi sacri e oggetti personali e destinando il ricavato al finanziamento dell'opera di difesa.\nNel 1162 venne a Genova papa Alessandro III, anch'egli in fuga da Roma per un nuovo scisma suscitato dall'antipapa Vittore IV, fomentato dall'imperatore stesso. Il 25 marzo il pontefice, prima di lasciare la citt\u00e0, concesse nuovi privilegi alla chiesa locale e confer\u00ec all'arcivescovo il titolo di legato transmarino.\nSiro II, definito \"homo sanctissimus\" dallo storico cistercense del Seicento Ferdinando Ughelli, mor\u00ec a Genova il 30 settembre 1163."}
{"id": "8227567", "revid": "1829756", "url": "https://it.wikipedia.org/wiki?curid=8227567", "title": "RMC Sport Network", "text": ""}
{"id": "8227569", "revid": "1186766", "url": "https://it.wikipedia.org/wiki?curid=8227569", "title": "Taekwondoka", "text": ""}
{"id": "8227571", "revid": "254059", "url": "https://it.wikipedia.org/wiki?curid=8227571", "title": "Bodonitsa", "text": ""}
{"id": "8227587", "revid": "599013", "url": "https://it.wikipedia.org/wiki?curid=8227587", "title": "Lucas Perrin", "text": "Caratteristiche tecniche.\n\u00c8 un difensore centrale.\nCarriera.\nCresciuto nel settore giovanile dell', ha esordito in prima squadra il 24 settembre 2019 disputando l'incontro di Ligue 1 pareggiato 0-0 contro il .\nIl 14 luglio 2021 viene ceduto in prestito allo ."}
{"id": "8227588", "revid": "701660", "url": "https://it.wikipedia.org/wiki?curid=8227588", "title": "Rift del Rio Grande", "text": "Il rift del Rio Grande \u00e8 una zona di rift continentale situata nel sudovest degli Stati Uniti d'America, che si sviluppa con un andamento in direzione nord. Separa l'altopiano del Colorado a ovest dalla parte interna del cratone nord-americano a est. \nIl rift si estende dalla parte centrale dello stato del Colorado a nord, fino allo stato del Chihuahua in Messico, a sud. La zona di rift \u00e8 costituita da quattro bacini, che hanno un'ampiezza media di 50 chilometri. Il rift pu\u00f2 essere osservato da vicino nella Foresta nazionale del Rio grande, nel White Sands National Monument, nella Foresta nazionale di Santa Fe e nella Foresta nazionale Cibola.\nIl rift del Rio Grande \u00e8 da lungo tempo un importante sito di insediamenti umani, in quanto fornisce un percorso in direzione nord-sud lungo il grande fiume. Il fiume Rio Grande segue l'andamento del rift dalla parte meridionale dello stato del Colorado fino a El Paso, dove piega verso sudest per dirigersi verso il Golfo del Messico.\nAll'interno del rift si sono sviluppate importanti citt\u00e0 come Albuquerque, Santa Fe, Taos, Espa\u00f1ola, Las Cruces, El Paso e Ciudad Ju\u00e1rez.\nGeologia.\nIl rift del Rio Grande rappresenta l'espressione pi\u00f9 orientale del vasto fenomeno tettonico distensivo avvenuto nella parte occidentale degli U.S.A. negli ultimi 35 milioni di anni. Il rift consiste di tre bacini pi\u00f9 grandi e numerosi piccoli bacini che coprono una superficie inferiore a 100\u00a0km2. \nI tre bacini pi\u00f9 importanti, elencati da nord a sud, sono il bacino di San Luis, di Espa\u00f1ola e di Albuquerque. Scendendo ancora pi\u00f9 a sud, il rift \u00e8 definito da un intreccio di bacini e catene montuose pi\u00f9 piccoli e meno distinti topograficamente. La distinzione tra questi piccoli bacini e quelli della Provincia di Basin and Range, diviene piuttosto incerta nella parte settentrionale del Messico.\nLa dimensione dei bacini generalmente diminuisce andando verso la parte settentrionale del rift, anche se il bacino di Espa\u00f1ola si estende per 120\u00a0km in direzione nord-sud e 40\u00a0km in direzione est-ovest e il San Luis ha una lunghezza di 120\u00a0km e una larghezza di 80\u00a0km. I bacini pi\u00f9 vasti possono contenere al loro interno anche delle unit\u00e0 pi\u00f9 piccole, come il bacino di Alamosa che si trova all'interno del San Luis, che \u00e8 delimitato dai monti San Juan e Tusas a ovest e dai monti Sangre de Cristo a est. Il bacino di Albuquerque, che \u00e8 il vasto dei tre grandi bacini, si estende per 160\u00a0km in direzione nord-sud e 86\u00a0km in direzione est-ovest. \u00c8 il pi\u00f9 antico dei tre grandi bacini e ha uno spessore di 7.350\u00a0m di sedimenti clastici del Paleogene depositatisi sul basamento cristallino risalente al Precambriano. La parte pi\u00f9 meridionale del bacino contiene rocce vulcaniche depositatesi prima della formazione del rift, mentre le porzioni centrale e settentrionale contengono rocce eruttate durante la fase di formazione del rift.\nLa parte pi\u00f9 meridionale del rift del Rio Grande tende ad allargarsi, assumendo una struttura pi\u00f9 complessa e fisiograficamente indistinguibile dall'adiacente provincia di Basin and Range."}
{"id": "8227593", "revid": "161273", "url": "https://it.wikipedia.org/wiki?curid=8227593", "title": "PSR J1719-1438 b", "text": "PSR J1719\u22121438 b \u00e8 un pianeta extrasolare orbitante attorno alla pulsar PSR J1719-1438. Scoperto il 25 agosto 2011, orbita attorno ad una pulsar situata a 4000 anni luce dalla Terra nella costellazione del Serpente.\nCaratteristiche.\nIl pianeta \u00e8 un nettuniano con alte temperature superficiali orbitante attorno alla pulsar in meno di 2 ore e con un semiasse maggiore di appena 600.000 km. Grazie a queste temperature si pu\u00f2 dedurre che il corpo abbia una temperatura superiore a 2200 \u00b0C escludendo l'eventuale pressione atmosferica.\nIl pianeta ha una composizione chimica composta prevalentemente da ossigeno e carbonio che grazie alle alte temperature pu\u00f2 portare alla formazione di diamanti.\nLa massa del corpo \u00e8 di circa 1,2 masse gioviane e il suo diametro \u00e8 di circa km."}
{"id": "8227594", "revid": "254059", "url": "https://it.wikipedia.org/wiki?curid=8227594", "title": "Niccol\u00f2 I Zorzi", "text": "Biografia.\nFu marchese di Bodonitsa e il primo membro della famiglia Zorzi di Venezia a ricoprire l'incarico, dal 1335 alla sua morte. Nel 1335, spos\u00f2 Guglielma Pallavicini, erede di Bodonitsa e vedova di Bartolomeo Zaccaria.\nSebbene Niccol\u00f2 fosse in buoni rapporti con la Compagnia Catalana, che allora governava il Ducato di Atene, si oppose all'omaggio annuale di quattro destrieri. Sebbene abbia tenuto il margraviato fino alla sua morte e i suoi discendenti abbiano continuato a governarlo fino alla conquista ottomana, sua moglie era \"stanca di lui\", secondo Kenneth Setton.\nLasci\u00f2 tre figli:\nognuno dei quali govern\u00f2 il margraviato."}
{"id": "8227598", "revid": "1005847", "url": "https://it.wikipedia.org/wiki?curid=8227598", "title": "Giorgio di Cipro", "text": ""}
{"id": "8227601", "revid": "12109", "url": "https://it.wikipedia.org/wiki?curid=8227601", "title": "Radiotelefoni", "text": ""}
{"id": "8227606", "revid": "83531", "url": "https://it.wikipedia.org/wiki?curid=8227606", "title": "Giro del Delfinato 1984", "text": "Il Giro del Delfinato 1984, trentaseiesima edizione della corsa, si svolse dal 28 maggio al 4 giugno su un percorso di 1266\u00a0km ripartiti in 7 tappe (la prima e la settima suddivise in due semitappe) pi\u00f9 un cronoprologo, con partenza a Villeurbanne e arrivo a Vals-les-Bains. Fu vinto dal colombiano Mart\u00edn Ram\u00edrez della La Gran Via Leche davanti al francese Bernard Hinault e allo statunitense Greg LeMond."}
{"id": "8227618", "revid": "83531", "url": "https://it.wikipedia.org/wiki?curid=8227618", "title": "Giro del Delfinato 1985", "text": "Il Giro del Delfinato 1985, trentasettesima edizione della corsa, si svolse dal 27 maggio al 3 giugno su un percorso di 1218\u00a0km ripartiti in 9 tappe pi\u00f9 un cronoprologo, con partenza da Annemasse e arrivo ad Avignone. Fu vinto dall'australiano Phil Anderson della Panasonic davanti all'olandese Steven Rooks e al francese Pierre Bazzo."}
{"id": "8227623", "revid": "1543377", "url": "https://it.wikipedia.org/wiki?curid=8227623", "title": "Nam Ph\u01b0\u01a1ng", "text": "Fu anche la seconda e ultima imperatrice consorte (\"ho\u00e0ng h\u1eadu\") della dinastia Nguy\u1ec5n.\nBiografia.\nMarie-Th\u00e9r\u00e8se Nguy\u1ec5n H\u1eefu Th\u1ecb Lan nacque a G\u00f2 C\u00f4ng, una citt\u00e0 del Delta del Mekong in quella che all'epoca era la colonia francese della Cochinchina, una delle tre aree (le altre erano i protettorati di Annam e Tonchino) che componevano l'Unione indocinese francese.\nSuo padre, Pierre Nguy\u1ec5n H\u1eefu-H\u00e0o, descritto come un ricco mercante, era nato in una povera famiglia cattolica a G\u00f2 C\u00f4ng. Grazie alla presentazione dall'arcivescovo di Saigon, divenne segretario del miliardario L\u00ea Ph\u00e1t \u0110\u1ea1t, duca di Long-My, e alla fine spos\u00f2 la figlia del suo datore di lavoro, Marie L\u00ea Th\u1ecb Binh, ed eredit\u00f2 il suo titolo.\nCittadina francese naturalizzata, Nguy\u1ec5n H\u1eefu Th\u1ecb Lan, conosciuta come Mariette, studi\u00f2 al \"Couvent des Oiseaux\", una scuola cattolica aristocratica situata a Neuilly-sur-Seine, in Francia, dove fu mandata all'et\u00e0 di 12 anni. Era una lontana cugina del suo futuro marito, l'imperatore.\nMatrimonio.\nIl 9 marzo 1934 fu dato pubblico annuncio del fidanzamento di Nguy\u1ec5n H\u1eefu Th\u1ecb Lan e B\u1ea3o \u0110\u1ea1i, il cui titolo era re di Annam. Nel XIX secolo infatti le forze francesi occupanti avevano ridotto il grado di imperatore del Paese a re, una situazione che non fu ripristinata fino al 1945. In quella circostanza B\u1ea3o \u0110\u1ea1i dichiar\u00f2: \"La futura regina, cresciuta come noi in Francia, unisce nella sua persona le grazie dell'Occidente e il fascino dell'Oriente. Noi che abbiamo avuto l'occasione di incontrarla, crediamo che sia degna di essere nostra compagna e nostra pari. Siamo certi dalla sua condotta e dal suo esempio che ella merita pienamente il titolo di Prima Donna dell'Impero\". Dopo una formale cerimonia di fidanzamento nel palazzo estivo imperiale di Da Lat, il re e Nguy\u1ec5n H\u1eefu Th\u1ecb Lan si sposarono il 20 marzo 1934, a Hu\u1ebf. La cerimonia fu buddista, sebbene la fidanzata cattolica del sovrano suscit\u00f2 alcune controversie; la popolazione locale non era del tutto a favore dell'affiliazione religiosa della sposa. Altri sospettavano che il matrimonio \"avesse un forte odore di cavillosit\u00e0 francese\". Il New York Times rifer\u00ec che \"il malcontento era generale\" nel Paese, dato che Nguy\u1ec5n H\u1eefu Th\u1ecb Lan aveva rifiutato di rinunciare al cattolicesimo e faceva appello a papa Pio XI per una dispensa. Un altro articolo osservava che si era discusso molto su un rapporto secondo cui il papa avrebbe potuto consentire alla sposa di \"rimanere cattolica se avesse dato alla Chiesa le sue figlie\". A complicare ulteriormente i piani del matrimonio c'era l'apparente disapprovazione della madre del giovane monarca, Doan Huy, e delle mogli secondarie del suo defunto padre, che avevano tutte altri candidati nuziali che apparentemente B\u1ea3o \u0110\u1ea1i non aveva preso in considerazione.\nAlla cerimonia di Stato che ha segnato la fine dei quattro giorni delle celebrazioni nuziali, Nguy\u1ec5n H\u1eefu Th\u1ecb Lan ha ricevuto il titolo di \"Principessa imperiale\" e il nome Nam Ph\u01b0\u01a1ng, che pu\u00f2 essere approssimativamente tradotto come \"Fragranza del Sud\", in riconoscimento di il suo luogo di nascita.\nFamiglia.\nNam Ph\u01b0\u01a1ng e B\u1ea3o \u0110\u1ea1i ebbero cinque figli, la maggior parte dei quali fu educata al collegio francese frequentato dalla madre:\nImperatrice.\nIl 18 giugno 1945, il titolo di \"Sua Maest\u00e0\" Nam Ph\u01b0\u01a1ng fu elevato a \"Sua Maest\u00e0 Imperiale\". Le fu anche concesso il titolo di imperatrice, poich\u00e9 suo marito era divenuto imperatore dopo aver proclamato l'indipendenza del Paese dalla Francia, come era stato invitato a fare come membro della giapponese Sfera di co-prosperit\u00e0 della Grande Asia orientale. In quel momento, Tonchino, la Cocincina e Annam, che passarono sotto il controllo del Giappone imperiale dopo la seconda guerra mondiale, furono riuniti per diventare l'Impero del Vietnam, uno Stato fantoccio. Tuttavia il nuovo imperatore fu presto convinto a rinunciare al trono dal leader rivoluzionario H\u1ed3 Ch\u00ed Minh, capo del Vi\u1ec7t Minh. L'ex imperatore torn\u00f2 in Vietnam nel 1949 su invito del governo civile e fu nominato capo di Stato, ma and\u00f2 di nuovo in esilio nel 1954.\nL'influenza sulla moda.\nLa prima visita ufficiale di Nam Ph\u01b0\u01a1ng in Europa, nell'estate del 1939, lanci\u00f2 una mania per quello che un giornalista descrisse come \"pantaloni e tuniche ricamate per la sera; silhouettes [e] risvolti o maniche a forma di pagoda\". Con sorpresa degli osservatori di moda, quando incontr\u00f2 papa Pio XII durante lo stesso viaggio, \"la visitatrice dell'Indocina non indossava il tradizionale abito e velo neri a maniche lunghe. Invece, appariva in una tunica dorata ricamata di draghi, sciarpa rossa e cappello d'oro, indossando pantaloni argentati.\nAnni successivi.\nNam Ph\u01b0\u01a1ng fece parte del Comitato di ricostruzione per il Vietnam dopo la fine della seconda guerra mondiale e fu ambasciatrice della Croce Rossa vietnamita.\nNel 1947, dopo la conquista comunista del Paese, l'imperatrice e i suoi figli si trasferirono al Castello Thorenc, vicino a Cannes, in Francia, appartenuto alla famiglia dal suo acquisto da parte del nonno materno B\u1ea3o \u0110\u1ea1i all'inizio del XX secolo. Si separ\u00f2 dal marito nel 1955. Due anni dopo, quando il governo vietnamita annunci\u00f2 la confisca dei beni personali della famiglia imperiale, il disegno di legge escludeva specificamente qualsiasi propriet\u00e0 immobiliare dell'imperatrice prima del 1949. \nMorte.\nL'imperatrice Nam Ph\u01b0\u01a1ng mor\u00ec improvvisamente il 16 settembre 1963 per un attacco di cuore, nel \"Domaine de La Perche\", la sua casa vicino al piccolo villaggio rurale di Chabrignac, in Francia, ed \u00e8 sepolta nel cimitero locale. "}
{"id": "8227624", "revid": "879070", "url": "https://it.wikipedia.org/wiki?curid=8227624", "title": "Colline Ngong", "text": "Le colline Ngong (\"Ngong Hills\") sono le cime di una cresta situata a sud-ovest di Nairobi lungo la Rift Valley, nel Kenya meridionale. La parola \"Ngong\" \u00e8 un'anglicizzazione della frase masai \u00abenkong'u emuny\u00bb, che significa \u00absorgente del rinoceronte\u00bb e deriva dal nome con cui viene indicata una sorgente situata vicino alla citt\u00e0 che porta lo stesso nome.\nLe colline Ngong si affacciano ad est sul parco nazionale di Nairobi, a nord sulla citt\u00e0 di Nairobi e ad ovest sulla Rift Valley, che scende a valle per pi\u00f9 di metri, in una zona dove si sono sviluppati alcuni villaggi masai. La loro cima pi\u00f9 alta raggiunge i metri sul livello del mare.\nDurante gli anni del dominio coloniale britannico, l'area intorno alle colline Ngong era un'importante regione agricola e molte case coloniali tradizionali sono ancora visibili nella zona. Nel film \"La mia Africa\", del 1985, le quattro cime delle colline Ngong compaiono sulle sfondo di alcune scene vicino alla casa di Karen Blixen. I locali riferiscono ancora di aver avvistato dei leoni sulle colline durante gli anni '90. La tomba solitaria di Denys Finch Hatton, contrassegnata da un obelisco e da un giardino, si trova sulle pendici orientali delle colline, che sovrastano il parco nazionale di Nairobi.\nIl Servizio Forestale del Kenya (\"Kenya Forestry Service\", KFS) ha una piccola postazione ai piedi delle colline, nel settore nord-orientale del parco. A ridosso delle colline \u00e8 situata la citt\u00e0 di Ngong. Ora sulle colline settentrionali si trova un parco eolico attivo, il primo del paese.\nNel cielo sopra le colline Ngong esplose l'aereo che trasportava Bruce MacKenzie, Ministro dell'Agricoltura del Kenya, fatto esplodere con una bomba ad orologeria durante un volo proveniente da Entebbe, in Uganda, il 24 maggio 1978, dopo che il presidente ugandese Idi Amin aveva ordinato ad agenti ugandesi di assassinarlo."}
{"id": "8227626", "revid": "1005847", "url": "https://it.wikipedia.org/wiki?curid=8227626", "title": "Elezioni comunali a Livorno", "text": ""}
{"id": "8227630", "revid": "726373", "url": "https://it.wikipedia.org/wiki?curid=8227630", "title": "Il boia insospettabile", "text": " Il boia insospettabile (\"The Devil Next Door)\" \u00e8 una serie documentaristica del 2019 incentrata sulla figura di John Demjanjuk, accusato di aver commesso crimini di guerra nei campi di sterminio nazisti durante la seconda guerra mondiale. La serie \u00e8 stata pubblicata su Netflix il 4 novembre 2019.\nTrama.\nJohn Demjanjuk, un meccanico in pensione residente a Cleveland, nell'Ohio, viene accusato di essere \"Ivan il Terribile\", una guardia ucraina che ha commesso crimini di guerra nei campi di sterminio nazisti durante la seconda guerra mondiale. Arrestato e privato della cittadinanza statunitense, viene estradato in Israele nel 1981 e processato come criminale di guerra. Nel 1988 viene condannato a morte, ma la pena viene annullata poich\u00e9 alcuni documenti risalenti al dopoguerra identificano Ivan il Terribile con un'altra persona, e dunque non si \u00e8 sicuri della colpevolezza di Demjanjuk.\nNonostante le prove per identificare Demjanjuk come Ivan il Terribile siano insufficienti, l'uomo viene comunque riconosciuto come una guardia nazista operante nel campo di sterminio di Sobib\u00f3r e in molti altri lager. Anni dopo, nel 2009, viene deportato dagli Stati Uniti in Germania e accusato di aver contribuito all'uccisione sistematica di oltre 27.900 persone; viene dichiarato nuovamente colpevole nel maggio 2011 e condannato a cinque anni di prigione. Demjanjuk muore per\u00f2 in prigione mentre il suo caso \u00e8 ancora in appello, dunque il sistema legale tedesco non pu\u00f2 pi\u00f9 determinare la sua eventuale colpevolezza.\nNel documentario vengono intervistate diverse persone legate al processo, tra cui i legali e i familiari di Demjanjuk, i pubblici ministeri israeliani e statunitensi, i giornalisti e gli accademici. Sono presenti anche i filmati del suo primo processo e le testimonianze dei sopravvissuti all'Olocausto, nonch\u00e9 filmati storici dei campi di concentramento.\nControversie.\nIl primo ministro della Polonia Mateusz Morawiecki ha criticato il documentario per aver incluso una mappa moderna della Polonia con sopra indicata la posizione dei campi di sterminio nazisti, affermando che si vuole attribuire alla Polonia la responsabilit\u00e0 dei crimini commessi nei campi di sterminio nazisti. Tale mappa \u00e8 stata mostrata ripetutamente in varie versioni della serie, senza per\u00f2 specificare che i campi erano gestiti dai nazisti. Morawiecki ha inviato una lettera di protesta a Netflix, la quale in risposta ha accettato di modificare alcune parti della serie per sottolineare che i campi erano stati istituiti dalla Germania nazista."}
{"id": "8227631", "revid": "1356188", "url": "https://it.wikipedia.org/wiki?curid=8227631", "title": "The Devil Next Door", "text": ""}
{"id": "8227632", "revid": "1305772", "url": "https://it.wikipedia.org/wiki?curid=8227632", "title": "Light of Mine", "text": "Light of Mine \u00e8 il primo album in studio del rapper statunitense Kyle, pubblicato il 18 maggio 2018 dalla Atlantic Records.\nCopertina.\nLa copertina \u00e8 stata disegnata da SuperDuperBrick e James McCloud, che in precedenza avevano collaborato alla realizzazione dell'album di debutto di Kehlani \"SweetSexySavage\".\nTracce.\nTracce bonus (deluxe edition)"}
{"id": "8227633", "revid": "767487", "url": "https://it.wikipedia.org/wiki?curid=8227633", "title": "Miss Nobody from Nowhere", "text": "Miss Nobody from Nowhere \u00e8 un cortometraggio muto del 1914 diretto da Ray Smallwood. Prodotto da Carl Laemmle per l'Independent Moving Pictures, aveva come interpreti Hobart Henley e Ethel Grandin. L'attrice era la moglie del regista.\nTrama.\nEthel, una ragazza dei bassifondi maltrattata dal fratello Bob, un mascalzone violento e ubriacone che le prende tutti i pochi soldi che la ragazza guadagna, fugge da casa andando a cercare Michael Delane, un maestro di ballo che una volta, dopo averla vista danzare in strada, le aveva lasciato il suo biglietto da visita. Lui, in procinto di mettere in scena un nuovo spettacolo, \"Miss Nobody from Nowhere\", ingaggia Ethel che gli racconta della sua triste vita con il fratello. Delane, allora, scrive una lettera a Bob per rassicurarlo su Ethel, accludendo anche del denaro ma senza scrivere il suo indirizzo. Bob usa il denaro per andare in giro in citt\u00e0 e, la sera della prima dello spettacolo di Delane, capita davanti al teatro dove vede la foto di sua sorella. Pensando che quella \u00e8 un'ottima occasione da sfruttare per ricavarne dell'altro denaro, ricorre nuovamente a Ethel che cede alle sue richieste. Ma poi, dopo un suo rifiuto, Bob dice a Delane che Ethel non \u00e8 sua sorella, ma la sua amante. Lasciata dall'uomo che ama, Ethel torna nel suo quartiere dove si prende cura di Blind John, un cieco che era stato il suo unico amico e che in seguito recuperer\u00e0 la vista. Bob, un giorno, rivede Delane e vuole imbrogliarlo ancora. Ma, questa volta, le cose si mettono male e scoppia una rissa. Ethel, vedendo che il fratello sta per accoltellare Delane, si frappone tra i due, prendendosi una coltellata al braccio. La verit\u00e0 viene a galla quando Bob, vista cadere Ethel, esclama: \"Dio, ho ucciso mia sorella!\". Delane e Blind John portano la ragazza in ospedale dove viene curata mentre Bob, inseguito da un poliziotto che vuole arrestarlo, mette un piede in fallo e cade, sfracellandosi.\nProduzione.\nIl film fu prodotto dall'Independent Moving Pictures Co. of America (IMP).\nDistribuzione.\nDistribuito dalla Universal Film Manufacturing Company, il film - un cortometraggio in due bobine - usc\u00ec nelle sale statunitensi il 20 aprile 1914."}
{"id": "8227637", "revid": "481666", "url": "https://it.wikipedia.org/wiki?curid=8227637", "title": "Ray Smallwood", "text": ""}
{"id": "8227664", "revid": "15756", "url": "https://it.wikipedia.org/wiki?curid=8227664", "title": "Monoteismo etico", "text": "Il monoteismo etico \u00e8 una forma di monoteismo esclusivo, nel quale un unico Dio \u00e8 la prima e ultima fonte dei principi e delle regole comportamentali dell'intero genere umano. Esso rappresenta una standard morale universale di riferimento. Gli altri d\u00e8i sono variamente considerati falsi e/o demoniaci, e, come \u00e8 del monoteismo, si ritiene che qualsiasi altra entit\u00e0 corporea o spirituale non possa essere paragonata all'unico vero Dio della propria fede.\nIl monoteismo etico non riguarda soltanto Dio in quanto fonte della Verit\u00e0 e della via di salvezza eterna, ma anche in quanto garante dell'effettivit\u00e0 di tali norme e della conoscenza universale, Signore della storia e Giudice Supremo.\nLe religioni abramitiche, lo sikhismo (Essere Supremo o vahiguru), la fede bah\u00e1'\u00ed, lo zoroastrismo (mediante lo spirito increato Ahura Mazd\u0101) condividono la fede in un Dio onnipotente e onnisciente, che controlla tutto ci\u00f2 che accade nel mondo, non perdendo mai la propria signoria sulla natura creata. Essa pu\u00f2 essere intesa come partecipazione e intervento continuo di Dio nella storia umana, ovvero come la facolt\u00e0 di un Dio trascendente che in qualsiasi momento \u00e8 capace di riassumere il controllo e ripristinare l'ordine divino all'interno dell'ordine naturale, riadeguandolo al progetto del suo Creatore.\nEgli detta le regole che governano e ispirano la condotta e le scelte di vita del genere umano, che a seconda del credo religioso, corrispondono a norme universali e immutabili, a norme declinate e rese note per una collettivit\u00e0 umana in un determinato periodo storico, a norme individuali relative al progetto di vita unico e irripetibile della divinit\u00e0 nei confronti dei propri singoli figli e fedeli.\nNell'Ebraismo, il Tanakh presenta un sistema di norme pratiche anzich\u00e9 teoriche. La relazione Dio-Io-mondo emerge nella Torah e nei Nevi'im, che descrivono le norme applicate dalla giustizia divina e gli imperitivi etico-morali del Popolo di Dio.\nDiversamente da altre confessioni religiose, per il Cristianesimo la Legge \u00e8 parte di Dio stesso, della Sua sostanza, quindi non soltanto un comando di Dio rivolto agli uomini creati liberi o al resto della materia creata non libera di non adeguarsi a Lui. Il Verbo, al quale appartiene la Legge, \u00e8 identificato con Seconda Divina Persona della Sacrosantissima Trinit\u00e0, che \u00e8 Ges\u00f9 Cristo."}
{"id": "8227665", "revid": "109076264", "url": "https://it.wikipedia.org/wiki?curid=8227665", "title": "Augusto Pinto Boal", "text": ""}
{"id": "8227671", "revid": "47767", "url": "https://it.wikipedia.org/wiki?curid=8227671", "title": "Chiesa della Beata Maria Vergine (Sarnonico)", "text": "La chiesa della Beata Maria Vergine \u00e8 una chiesa sussidiaria di Sarnonico, in Trentino. Risale al XII secolo.\nStoria.\nNon ci sono fonti certe ma si pensa che una prima cappella dedicata a Maria Vergine nella localit\u00e0 di Sarnonico\nsia stata costruita nel XII secolo.\nTale piccolo edificio fu ampliato nella seconda met\u00e0 del XIV secolo, e questo viene dedotto anche dagli affreschi che si trovano sulla facciata dell'edificio, attribuiti a Giovanni da Volpino.\nCirca due secoli dopo la chiesa originaria fu ricostruita secondo i dettami dell'epoca, e la documentazione relativa ad una visita pastorale avvenuta nel 1537 attesta che a quella data la maggior parte dell'opera era stata compiuta. La solenne consacrazione venne celebrata per\u00f2 solo a lavori ultimati, nel 1558.\nNel secolo successivo il fonte battesimale venne cambiato di posizione e nell'ultimo periodo vennero costruiti in muratura gli altari delle cappelle laterali.\nDopo la met\u00e0 del XIX secolo lentamente la chiesa perse di importanza, non essendo pi\u00f9 adeguata al gran numero di fedeli e si prefer\u00ec utilizzare la vicina e pi\u00f9 grande chiesa di San Lorenzo, e verso la fine del secolo anche il cimitero venne dismesso e si inizi\u00f2 ad utilizzare quello accanto a San Lorenzo.\nCirca un secolo dopo, tra il 1974 e il 1979, si decise di realizzare un restauro al fine di conservare lo storico edificio, e i lavori vennero finanziati anche dalla provincia autonoma di Trento.\nUn nuovo ciclo di restauri inizi\u00f2 col nuovo secolo e si concluse nel 2011. Tali interventi riguardarono le pareti esterne, la torre campanaria, la cura della parti in marmo all'esterno, la protezione contro le infiltrazioni di acqua e la presenza di umidit\u00e0. Inoltre si intervenne anche restaurando gli affreschi, rivedendo la copertura e sostituendo il pavimento della sala."}
{"id": "8227672", "revid": "109076393", "url": "https://it.wikipedia.org/wiki?curid=8227672", "title": "Domani (Annie)", "text": ""}
{"id": "8227680", "revid": "6923", "url": "https://it.wikipedia.org/wiki?curid=8227680", "title": "La clinica della pelle", "text": "La clinica della pelle \u00e8 un reality show in onda, dal 16 ottobre 2019, su Real Time.\nIl programma.\nLa serie \u00e8 interpretata dalla dermatologa Dott.ssa Emma Craythorne che cura persone con casi molto particolari di disturbi della pelle, nella studio medico Saint John's, Istituto di Dermatologia dell'Ospedale Saint Thomas di Londra."}
{"id": "8227682", "revid": "1005847", "url": "https://it.wikipedia.org/wiki?curid=8227682", "title": "Elezioni comunali a Pesaro", "text": ""}
{"id": "8227687", "revid": "287204", "url": "https://it.wikipedia.org/wiki?curid=8227687", "title": "Palude salmastra", "text": "Una palude salmastra, nota anche come palude salata costiera o palude di marea, \u00e8 un ecosistema costiero nella zona intercotidale costiera superiore tra terra e acqua salata aperta o acqua salmastra che viene regolarmente inondata dalle maree. \u00c8 dominata da densi insediamenti di flora alofita come erbe, Poaceae o arbusti bassi. Queste piante sono di origine terrestre e sono essenziali per la stabilit\u00e0 della palude d'acqua salmastra in quanto intrappolano e consolidano i sedimenti. Le saline svolgono un ruolo importante nella catena alimentare acquatica e nel trasferimento di sostanze nutritive alle acque costiere. Supportano anche la vita degli animali terrestri e forniscono protezione contro l'erosione delle coste.\nInformazioni di base.\nLe paludi d'acqua salata si formano lungo le coste poco esposte alle mareggiate in zone temperate e nelle regioni polari che possono essere stabili, emergenti o sommerse a seconda che la sedimentazione sia maggiore, uguale o inferiore al relativo aumento del livello del mare (tasso di subsidenza pi\u00f9 variazione del livello del mare), rispettivamente. Comunemente, queste coste sono costituite da aree pianeggianti di fango o sabbia (note anche come piana di marea) che sono alimentate da sedimenti rilasciati da fiumi e torrenti. Queste zone includono in genere ambienti riparati come argini, estuari e il lato sottovento delle isole e dei cordoni litorali . Nei tropici e nei sub-tropici sono sostituite da mangrovie; un'area che differisce da una palude salmastra in quanto, invece di piante erbacee, le specie dominanti sono alberi tolleranti al sale.\nLa maggior parte delle paludi salmastre ha una topografia bassa con ridotte elevazioni, ma una vasta area ampia, che le rende estremamente interessanti per l'insediamento umano. Le paludi salmastre possono trovarsi tra formazioni di tipo diverso, in base alle loro caratteristiche fisiche e geomorfologiche. Tali formazioni palustri comprendono paludi deltizie, estuarine, back-barrier, costa aperta, argini e paludi sommerse (r\u00eda, come quella di Aveiro). Paludi deltizie sono associate con i grandi fiumi e sono ricorrenti nel Sud Europa, come la Camargue, in Francia o il delta del Po o dell'Ebro in Spagna. In Nuova Zelanda, la maggior parte delle paludi salmastre si trova alla foce degli estuari nelle aree in cui vi \u00e8 poca azione ondulatoria e alta sedimentazione. Tali paludi si trovano nel Parco Regionale di Awhitu ad Auckland, nell'estuario del Manawatu e nell'estuario dell'Avon-Heathcote a Christchurch . Le paludi a barriera posteriore sono sensibili al rimodellamento delle barriere nella parte verso terra, da cui sono state formate. Sono comuni lungo gran parte della costa orientale degli Stati Uniti e delle Isole Frisone . Grandi insenature costiere poco profonde possono contenere paludi salmastre, come ad esempio le baie di Morecambe e quella di Portsmouth in Gran Bretagna e la baia di Fundy in Canada.\nLe paludi salmastre sono talvolta incluse nelle lagune e la differenza non \u00e8 molto marcata; la laguna veneta, ad esempio, \u00e8 popolata da animali e/o organismi viventi appartenenti a questo stesso ecosistema e questi hanno un grande impatto sulla biodiversit\u00e0 dell'area. L'ecologia delle paludi salmastre coinvolge complesse reti trofiche, che includono produttori primari (piante vascolari, macroalghe, diatomee, epifite e fitoplancton), consumatori primari (zooplancton, macrozoa, molluschi, insetti) e consumatori secondari.\nLa limitata energia che interessa l'ambiente e le erbe alte forniscono un rifugio ottimale per gli animali. Molti pesci marini usano le paludi salmastre come vivaio per i loro avannotti prima di trasferirsi in acque libere. Gli uccelli possono allevare i loro piccoli tra le erbe alte, perch\u00e9 la palude fornisce sia un rifugio dai predatori che abbondanti fonti di cibo quali pesci intrappolati nelle pozze, insetti, crostacei e vari vermi.\nDistribuzione mondiale.\nLe paludi salmastre di 99 paesi (essenzialmente in tutto il mondo) sono state mappate da Mcowen et al. 2017. per un totale di 5.495.089 ettari di zone salmastre mappate. La stima \u00e8 nella regione inferiore delle stime precedenti (2,2\u201340 Mha). Le paludi salmastre pi\u00f9 estese al mondo si trovano al di fuori dei tropici, in particolare lungo le coste basse, prive di ghiaccio, le baie e gli estuari del Nord Atlantico.\nFormazione.\nLa formazione inizia quando una piana di marea raggiunge un livello pi\u00f9 elevato rispetto al livello del mare in seguito all'accrescimento dei sedimenti, e successivamente la velocit\u00e0 e la durata dell'inondazione delle maree diminuisce in modo che la vegetazione possa colonizzare sulla superficie esposta. L'arrivo di propaguli di specie pioniere, come semi o porzioni di rizoma, si combina con lo sviluppo di condizioni idonee per la loro germinazione e l'inizio del processo di colonizzazione. Quando fiumi e torrenti arrivano al basso gradiente delle piane di marea, la velocit\u00e0 di deflusso si riduce e i sedimenti in sospensione si depositano sulla superficie della piana, aiutati dall'effetto di riflusso causato dalla marea quando si alza. Le fronde delle alghe blu-verdi filamentose possono fissare particelle di sedimenti delle dimensioni di limo e argilla sulle loro guaine che appiccicose al contatto e che possono anche aumentare la resistenza all'erosione dei sedimenti. Ci\u00f2 aiuta il processo di accrescimento dei sedimenti e facilita la colonizzazione di specie (ad es. Salicornia spp.) Per crescere, queste specie trattengono i sedimenti che provengono dall'innalzamento della marea attorno ai loro steli e foglie e formano bassi tumuli fangosi, che progressivamente si uniscono per formare terrazze di deposito, la cui crescita verso l'alto \u00e8 aiutata da una rete di radici sotterranea che lega il sedimento. Una volta stabilita la vegetazione sulle terrazze, ulteriori intrappolamenti e accrescimenti di sedimenti possono consentire una rapida crescita verso l'alto della superficie palustre in modo tale che vi sia una rapida riduzione della profondit\u00e0 e un prolungamento della durata dell'inondazione di marea. Di conseguenza, le specie competitive che preferiscono elevazioni pi\u00f9 alte rispetto al livello del mare possono abitare nell'area e spesso si sviluppa una successione di comunit\u00e0 vegetali.\nInondazioni di marea e zonizzazione della vegetazione.\nLe saline costiere possono essere distinte dagli habitat terrestri dal flusso di marea giornaliero che si verifica e inonda sistematicamente la zona. \u00c8 un processo importante nel fornire alla palude i sedimenti e le sostanze nutritive e, ai vegetali, l'approvvigionamento idrico. A quote pi\u00f9 elevate nella zona palustre superiore, c'\u00e8 un afflusso di marea molto inferiore, con conseguenti livelli di salinit\u00e0 pi\u00f9 bassi. La salinit\u00e0 del suolo nella zona paludosa inferiore \u00e8 abbastanza costante a causa del flusso di marea giornaliero. Tuttavia, nella palude superiore, la variabilit\u00e0 della salinit\u00e0 \u00e8 indicata come conseguenza di inondazioni e variazioni climatiche meno frequenti. Le precipitazioni possono ridurre la salinit\u00e0 e l'evapotraspirazione pu\u00f2 aumentarne i livelli durante i periodi di siccit\u00e0. Di conseguenza, ci sono microhabitat popolati da diverse specie di flora e fauna che finiscono per dipendere dalle loro capacit\u00e0 fisiologiche. La flora di una palude d'acqua salmastra \u00e8 differenziata in livelli in base alla tolleranza individuale delle piante nei riguardi della salinit\u00e0 e dei livelli della falda freatica. La vegetazione trovata nell'acqua deve essere in grado di sopravvivere ad alte concentrazioni di sale, ad immersione periodica e ad una certa quantit\u00e0 di movimento dell'acqua, mentre le piante pi\u00f9 interne della palude a volte possono essere sottoposte a condizioni di siccit\u00e0, a basso contenuto di nutrienti. \u00c8 stato scoperto che le zone paludose superiori limitano le specie attraverso la competizione e la mancanza di protezione dell'habitat, mentre le zone paludose inferiori sono determinate dalla capacit\u00e0 delle piante di tollerare stress fisiologici come salinit\u00e0, immersione in acqua e bassi livelli di ossigeno. \nLa palude d'acqua salmastra del New England \u00e8 soggetta a forti influenze di marea e mostra distinti schemi di zonizzazione. Nelle zone basse della palude, con inondazioni da parte dell'alta marea, domina una monocoltura di Spartina liscia, \"Spartina alterniflora\", quindi, dirigendosi verso terra, subentrano zone di fieno alofilo, \"Spartina patens\", \"Juncus roemerianus\", \"Juncus gerardii\" e l'arbusto \"Iva frutescens\" . Tutte queste specie hanno tolleranze diverse, che rendono le diverse zone lungo la palude pi\u00f9 adatte a ciascuna di esse.\nLa diversit\u00e0 delle specie vegetali \u00e8 relativamente bassa, poich\u00e9 la flora deve essere tollerante al sale, all'immersione totale o parziale e al substrato di fango anossico. Le piante di palude d'acqua salmastra pi\u00f9 comuni sono la \"Salicornia\" spp. e la Spartina, che hanno una distribuzione mondiale. Spesso sono le prime piante a colonizzare una piana di marea e danno inizio alla catena trofica. I loro germogli innalzano il flusso principale della marea al di sopra della superficie del fango, mentre le loro radici si diffondono nel substrato e stabilizzano il fango appiccicoso e lo arricchiscono di ossigeno in modo che anche altre piante possano stabilirsi. Piante come la lavanda di mare (\"Limonium\" spp.), la piantaggine (\"Plantago\" spp.) e varie Cyperaceae e giunchi crescono solo una volta che il fango sia stato vegetato dalle specie pioniere.\nLe paludi salmastre sono abbastanza attive dal punto di vista fotosintetico e costituiscono un habitat estremamente produttivo. Fungono da depositi per una grande quantit\u00e0 di materia organica e sono pieni di materiali di decomposizione, che alimentano un'ampia catena alimentare di organismi dai batteri ai mammiferi. Molte piante alofite come la spartina non sono affatto pascolate dagli animali superiori, ma muoiono e si decompongono per diventare cibo per i microrganismi, che a loro volta diventano cibo per pesci e uccelli.\nCattura dei sedimenti, accrescimento e ruolo delle insenature di marea.\nI fattori e i processi che influenzano la velocit\u00e0 e la distribuzione spaziale del deposito dei sedimenti all'interno della palude d'acqua salmastra sono numerosi. La deposizione dei sedimenti pu\u00f2 verificarsi quando le specie palustri forniscono una superficie sulla quale i sedimenti possono aderire, seguita dalla deposizione sulla superficie palustre quando i vegetali si afflosciano durante il deflusso della marea. La quantit\u00e0 di sedimenti che aderisce alla vegetazione delle paludi salmastre dipende dal tipo di specie ospitate nella palude, dalla vicinanza della specie alla origine dei sedimenti, dalla quantit\u00e0 di biomassa vegetale e dall'altezza della specie.\nLe specie delle paludi salmastre facilitano anche l'accrescimento dei sedimenti diminuendo le velocit\u00e0 di scorrimento e incoraggiando i sedimenti a stabilizzarsi precipitando dalla sospensione. Le velocit\u00e0 possono essere ridotte poich\u00e9 gli steli delle specie di palude aumentano la resistenza idraulica, con l'effetto di ridurre al minimo la risospensione dei sedimenti e incoraggiarne la deposizione. \u00c8 stato dimostrato che le concentrazioni di sedimenti sospesi nella colonna d'acqua diminuiscono dalle acque libere o dai ruscelli di marea adiacenti al bordo della palude, man mano che ci si muove verso l'interno della palude\nAnche l'inondazione e la deposizione di sedimenti sulla superficie palustre sono assistite dal ruscellamento delle maree che sono una caratteristica comune delle paludi salmastre. Le loro forme tipicamente dendritiche e tortuose costituiscono delle vie preferenziali per l'alta marea e l'inondazione dell'area di palude, nonch\u00e9 per drenare l'acqua, e possono facilitare una maggiore sedimentazione rispetto alla palude salmastra che confina con il mare aperto. La deposizione dei sedimenti \u00e8 correlata alla loro dimensione: i sedimenti pi\u00f9 grossolani si depositeranno a quote pi\u00f9 elevate (pi\u00f9 vicine al torrente) rispetto ai sedimenti pi\u00f9 fini (che sono trasportati pi\u00f9 lontano dal torrente). Anche la dimensione dei sedimenti \u00e8 spesso correlata a particolari metalli in traccia e pertanto le insenature di marea possono influenzare le distribuzioni e le concentrazioni di metalli nelle saline, a loro volta influenzando la biocenosi. Le paludi salmastre non richiedono tuttavia i ruscelli di marea per facilitare il flusso di sedimenti sulla loro superficie sebbene le paludi salmastre con questa morfologia sembrano essere state studiate raramente.\nL'altezza di impianto delle specie palustri \u00e8 importante; le specie a quote pi\u00f9 basse subiscono inondazioni di marea pi\u00f9 prolungate e pi\u00f9 frequenti e quindi rendono possibile una maggiore deposizione di sedimenti. Le specie ad altitudini pi\u00f9 elevate si beneficiano di inondazione in occasione delle maree pi\u00f9 alte quando profondit\u00e0 d'acqua e flussi di superficie delle paludi possono penetrare all'interno della palude.\nImpatto dell'uomo.\nLa costa \u00e8 una posizione naturale molto attraente per l'uomo per la sua bellezza, le risorse e l'accessibilit\u00e0. A partire dal 2002, si stima che oltre la met\u00e0 della popolazione mondiale viva entro 60\u00a0km dal litorale costiero, rendendo le coste altamente vulnerabili agli impatti derivanti dalle attivit\u00e0 quotidiane dell'uomo, che esercitano pressioni su questi ambienti naturali circostanti. In passato, le paludi salmastre erano percepite come \"terre desolate\" costiere, che causavano una notevole perdita e spingevano al cambiamento di questi ecosistemi attraverso la bonifica dei terreni per l'agricoltura, lo sviluppo urbano, la produzione di sale e la ricreazione . Gli effetti indiretti delle attivit\u00e0 umane, come il carico di azoto, svolgono anch'essi un ruolo importante nell'area della palude salmastra.\nBonifica.\nLa bonifica delle terre per l'agricoltura mediante la conversione delle paludi in terre emerse era storicamente una pratica comune. Le dighe venivano spesso costruite per consentire questo cambiamento nelle condizioni della terra e per fornire protezione dalle inondazioni nell'entroterra. Negli ultimi tempi, sono stati bonificati anche degli spazi intercotidali. Per secoli, il bestiame, come pecore e bovini, ha pascolato sulla fertile terra palustre. La bonifica dei terreni per l'agricoltura ha comportato numerosi cambiamenti nella struttura della vegetazione, la sedimentazione, la salinit\u00e0, il flusso d'acqua, la perdita di biodiversit\u00e0 e alti quantitativi di nutrienti. Ci sono stati molti tentativi di correggere questi problemi, ad esempio, in Nuova Zelanda, la \"Spartina anglica\" fu introdotta dall'Inghilterra alla foce del fiume Manawatu nel 1913 per cercare di bonificare la terra dell'estuario e destinarla all'agricoltura. Si \u00e8 prodorro un cambio della struttura da piano di marea esposto a pascolo, derivato da una maggiore sedimentazione e la Spartina veniva introdotta in altri estuari della Nuova Zelanda. Le piante e gli animali nativi hanno lottato per sopravvivere mentre i non nativi sono entrati in competizione. Si stanno compiendo sforzi per rimuovere queste specie di Spartina poich\u00e9 i danni vengono lentamente riconosciuti.\nNell'estuario di Blyth, nel Suffolk, nell'Inghilterra orientale, le bonifiche del medi-estuario (le paludi di Angel e Bulcamp), che furono abbandonate negli anni '40, sono state sostituite da piane di marea con suoli compatti di uso agricolo ricoperti da una sottile impiallacciatura di fango. Negli ultimi 60-75 anni, si \u00e8 verificata una ridotta colonizzazione della vegetazione ed \u00e8 stata attribuita a una combinazione di limitata elevazione per lo sviluppo di specie pioniere e allo scarso drenaggio dai suoli agricoli compattati che fungono da falda freatica . I suoli terrestri di questa natura devono adattarsi dall'acqua interstiziale fresca a un estremo, fino a quella salina mediante un cambiamento progressivo nella chimica e nella struttura del suolo, accompagnato da una fresca deposizione di sedimenti estuari, prima che la vegetazione delle paludi salmastre possa stabilire. La struttura della vegetazione, la ricchezza delle specie e la composizione della comunit\u00e0 vegetale delle paludi salmastre rigenerate naturalmente a partire da terreni agricoli bonificati possono essere confrontate con le paludi salmastre di riferimento adiacenti per valutare l'esito della rigenerazione delle paludi.\nAgricoltura a monte.\nLa coltivazione di terra a monte della palude d'acqua salmastra pu\u00f2 aumentare l'apporto di limo e aumentare il tasso di deposito dei sedimenti primari nelle piane di marea, in modo che le specie pioniere possano diffondersi ulteriormente sulle pianure e crescere rapidamente verso la parte alta del livello di inondazione delle maree. Di conseguenza, le superfici palustri in questo regime possono avere un'ampia scogliera sul loro bordo verso il mare. All'estuario di Plum island, nel Massachusetts (USA), i nuclei stratigrafici hanno rivelato che durante il XVIII e XIX secolo la palude ha progredito su ambienti subtidali e fangosi per aumentare nell'area da 6\u00a0km 2 a 9\u00a0km 2 dopo che i coloni europei disboscarono la terra a monte e aumentarono il tasso di approvvigionamento di sedimenti.\nSviluppo urbano e carico di azoto.\nLa conversione della regione paludosa in zona emersa per l'uso agricolo \u00e8 stata messa in secondo piano dalla riconversione per lo sviluppo urbano. Le citt\u00e0 costiere di tutto il mondo hanno invaso le ex zone umide e, negli Stati Uniti, la crescita delle citt\u00e0 ha guardato alle paludi salmastre come ai siti di smaltimento dei rifiuti. L'inquinamento degli estuari dovuto alle sostanze organiche, inorganiche e tossiche derivanti dallo sviluppo urbano o dall'industrializzazione \u00e8 un problema mondiale e il sedimento nelle paludi salmastre pu\u00f2 trascinare l'effetto di questo inquinamento tossico fino a colpire le specie floreali e faunistiche. Lo sviluppo urbano delle zone salmastre \u00e8 stato rallentato a partire dal 1970 circa a causa della diffusione da parte di diversi gruppi ambientalisti della consapevolezza che questi ecosistemi erano particolarmente benefici. Sono ecosistemi altamente produttivi e quando la produttivit\u00e0 netta viene misurata in gm\u22122 anni\u22121 sono eguagliati solo dalle foreste pluviali tropicali. Inoltre, possono aiutare a ridurre l'erosione delle onde sulle barriere marine progettate per proteggere le aree di terra bassa dall'erosione delle onde.\nLa de-naturalizzazione dei confini terrestri delle paludi salmastre come conseguenza dell'invasione urbana o industriale pu\u00f2 avere effetti negativi. Nell'estuario di Avon-Heathcote / Ihutai, in Nuova Zelanda, l'abbondanza di specie e le propriet\u00e0 fisiche delle rive circostanti erano fortemente collegate e la maggior parte della palude salmastra si sviluppava lungo aree con margini naturali negli sbocchi del fiume Avon e Heathcote; al contrario, i margini artificiali contenevano poca vegetazione palustre e un limitato sviluppo verso terra. Le restanti paludi che circondano queste aree urbane sono anch'esse sottoposte a un'enorme pressione da parte della popolazione umana quando l'arricchimento di azoto indotto dall'uomo entra nel ciclo di questi habitat. Il carico di azoto originato dall'uso umano influenza indirettamente le paludi salmastre causando cambiamenti nella struttura della vegetazione e l'invasione di specie aliene.\nImpatti umani come liquami, scarichi urbani, rifiuti agricoli e industriali stanno colando nelle paludi da fonti circostanti. Le paludi salmastre sono povere di azoto e, con un livello crescente di sostanze nutritive che entrano nel sistema da effetti antropogenici, le specie vegetali associate a queste paludi vengono alterate a seguito dei cambiamenti nella competizione. Ad esempio, la palude del New England sta vivendo uno sostituzione nella struttura della vegetazione in virt\u00f9 della quale \"S. alterniflora si\" sta diffondendo dalla palude inferiore, dove risiede prevalentemente, verso la zona palustre superiore. Inoltre, nelle stesse paludi, la canna \"Phragmites australis\" ha invaso l'area espandendosi verso le paludi inferiori e diventando una specie dominante. \"P. australis\" \u00e8 un'alofila aggressiva che pu\u00f2 invadere aree disturbate in grande numero. superando le piante autoctone. Questa perdita di biodiversit\u00e0 non si riscontra solo negli assetti della flora, ma anche in molti animali come insetti e uccelli, poich\u00e9 il loro habitat e le loro risorse alimentari vengono alterati.\nInnalzamento del livello del mare.\nIn seguito allo scioglimento dei ghiacci dei poli, all'espansione termica degli oceani che sono conseguenze del riscaldamento globale, il livello dei mari sta innalzando. Come per tutte le coste, questo innalzamento probabilmente influir\u00e0 negativamente anche sulle paludi salmastre, di cui provocher\u00e0 l'inondazione e l'erosione. L'innalzamento del livello del mare infatti aumenter\u00e0 le acque libere all'interno della palude, e queste determineranno un aumento dell'erosione dei bordi e progressivamente la palude si trasformer\u00e0 in una linea di costa normale.\nSe da un lato le paludi salmastre sono sensibili alle minacce relative all'innalzamento del livello del mare, sono anche un ecosistema costiero estremamente dinamico. Le paludi possono infatti avere la capacit\u00e0 di tenere il passo con l'innalzamento del livello del mare, entro il 2100, il livello medio del mare potrebbe presentare un aumento tra 0,6 e 1,1 m. Le paludi sono sensibili sia all'erosione che al deposito dei sedimenti, che svolgono un ruolo in un cosiddetto \"feedback bio-geomorfologico\". La vegetazione delle paludi d'acqua salmastra cattura i sedimenti per trattenerli nel sistema, che a sua volta consente alle piante di crescere meglio e quindi le piante aumentano la capacit\u00e0 di intrappolare i sedimenti e accumulare pi\u00f9 materia organica. Questo circuito di \"feedback\" positivo consente potenzialmente ai livello di fondo della palude di mantenere il passo con l'aumento del livello del mare. Tuttavia, questo \"feedback\" dipende anche da altri fattori come la produttivit\u00e0 della vegetazione, l'approvvigionamento di sedimenti, la subsidenza del terreno, l'accumulo di biomassa, l'entit\u00e0 e la frequenza delle tempeste. In uno studio pubblicato da USN Best nel 2018, \u00e8 stato scoperto che il bio-accumulo era il fattore principale nel determinare la capacit\u00e0 di una palude d'acqua salmastra di tenere il passo con i tassi di aumento del livello del mare. La resilienza della palude salmastra dipende dal fatto che l'aumento della velocit\u00e0 del livello del letto sia maggiore di quello della velocit\u00e0 di aumento del livello del mare, altrimenti la palude verr\u00e0 superata e affogata.\nL'accumulo di biomassa pu\u00f2 essere misurato sotto forma di accumulo di biomassa organica fuori terra e di accumulo inorganico sotterraneo mediante intrappolamento di sedimenti e deposito dei sedimenti dalla sospensione. La vegetazione delle paludi d'acqua salmastra aiuta ad accelerare il deposito dei sedimenti perch\u00e9 rallenta le velocit\u00e0 delle correnti interne, interrompe i vortici turbolenti e aiuta a dissipare l'energia delle onde. Le specie vegetali palustri (alofite) sono note per la tolleranza a una maggiore esposizione al sale causata dal continuo inondarsi delle paludi. Le specie alofite svolgono un ruolo cruciale nella biodiversit\u00e0 delle paludi d'acqua salmastra e il loro potenziale di adattarsi a livelli del mare elevati. Con elevati livelli del mare, la vegetazione delle paludi salmastre sarebbe probabilmente pi\u00f9 esposta a inondazione pi\u00f9 frequenti e dovr\u00e0 essere adattabile o tollerante dei conseguenti aumenti nei livelli di salinit\u00e0 e delle condizioni anaerobiche. Esiste un limite comune di elevazione (al di sopra del livello del mare) per la sopravvivenza di queste piante: laddove un punto qualsiasi al di sotto della linea ottimale porterebbe a terreni anossici a causa della costante immersione, un livello troppo elevato al di sopra di questa linea significherebbe livelli di salinit\u00e0 del suolo dannosi a causa dell'alta velocit\u00e0 di evapotraspirazione a causa della diminuzione del tempo di sommersione. Insieme all'accrescimento verticale di sedimenti e biomasse, deve essere considerato anche lo spazio di sistemazione per la crescita delle terre palustri. Lo spazio di sistemazione \u00e8 la terra disponibile per ulteriori depositi di sedimenti e la possibilit\u00e0 per vegetazione palustre di colonizzare espandendosi lateralmente. Questo spazio di sistemazione laterale \u00e8 spesso limitato da strutture antropogeniche come strade costiere, barriere di protezione, frangiflutti e altre forme di insediamenti nelle terre costiere. Uno studio di Lisa M. Schile, pubblicato nel 2014 riporta che per una serie di diversi tassi di innalzamento del livello del mare, le paludi con elevata produttivit\u00e0 delle piante erano resistenti a questo innalzamento, ma tutte hanno raggiunto un punto massimo dove lo spazio per la colonizzazione laterale diventata indispensabile per continuare la sopravvivenza. La presenza di spazi laterali consente la formazione di un nuovo habitat medio / alto e scongiura la completa inondazione delle paludi.\nControllo delle zanzare.\nAll'inizio del XX secolo, si credeva che drenare le paludi avrebbe contribuito a ridurre le popolazioni di zanzare, come \"Aedes taeniorhynchus\", la zanzara nera delle paludi d'acqua salmastra. In molte localit\u00e0, in particolare negli Stati Uniti nord-orientali, i residenti e le agenzie locali e statali hanno scavato fossati rettilinei profondi nelle paludi. Il risultato finale, tuttavia, fu un esaurimento dell'habitat dei killifish. Il killifish \u00e8 un predatore di zanzare, quindi la perdita di habitat ha effettivamente portato a popolazioni di zanzare pi\u00f9 alte e ha influenzato negativamente gli uccelli trampolieri che predavano il killifish. Questi fossati possono ancora essere visti, nonostante alcuni sforzi per riempire i fossati.\nGranchio erbivoro e bioturbazione.\nUn maggiore assorbimento di azoto nelle foglie delle specie palustri pu\u00f2 determinare maggiori tassi di crescita fogliare specifici per lunghezza e aumentare i tassi erbivori dei granchi. I granchi scavatori \"Neohelice granulata\" frequentano la paludi salmastre del sud-ovest degli USA e si possono trovare popolazioni ad alta densit\u00e0 proprio tra le specie di palude \"Spartina densiflora\" e \"Sarcocornia perennis.\" Nella laguna della mar Chiquita, a nord di Mar del Plata, in Argentina, l'alimentazione con base erbivora di \"Neohelice granulata\" \u00e8 aumentata, probabilmente in risposta all'aumento del valore nutritivo delle foglie di \"Spartina densiflora\" in zone fertilizzate, rispetto alle zone non fertilizzate. Indipendentemente dal fatto che i lotti siano stati fertilizzati o meno, il pascolo da parte di \"Neohelice granulata\" ha anche ridotto i tassi di crescita specifici delle foglie in estate, aumentando i loro tassi di senescenza specifici per lunghezza. Ci\u00f2 potrebbe essere stato aiutato dall'aumentata efficacia delle infezioni fungine attraverso le ferite causate dai granchi.\nNelle paludi di capo Cod, nel Massachusetts (USA), si assiste alla \"scomparsa\" delle popolazioni di \"Spartina spp\", sulla \"sponde\" del torrente, che \u00e8 stata attribuita al foraggiamento del granchio \"Sesarma reticulatum\" . Nei 12 siti palustri esaminati a capo Cod, il 10% - 90% delle rive del torrente ha avuto una moria di \"cordgrass\" in associazione con un grande denudamento del substrato e ad una alta densit\u00e0 di tane di granchio. Le popolazioni di \"Sesarma reticulatum\" sono in aumento, probabilmente a causa del degrado della rete alimentare costiera nella regione. Le aree spoglie lasciate dall'intenso pascolo di \"cordgrass\" da parte del \"Sesarma reticulatum\" a capo Cod sono pronte per essere occupate da un altro granchio \"scavatore\", \"Uca pugnax\", che non \u00e8 noto per consumare macrofite vive. L'intensa bioturbazione dei sedimenti della palude d'acqua salmastra a causa dell'attivit\u00e0 scavatrice di questo granchio ha ridotto drasticamente la germinabilit\u00e0 dei semi di \"Spartina alterniflora\" e \"Suaeda maritima\" e la sopravvivenza delle piantine, sia per la sepoltura o invece l'esposizione dei semi, sia con lo sradicamento o la sepoltura di piantine stabilite. Tuttavia, anche la bioturbazione dei granchi pu\u00f2 avere un effetto positivo: in Nuova Zelanda, il granchio di fango \"Helice crassa\" \u00e8 stato ribattezzato maestosamente \"ingegnere dell'ecosistema\" per la sua capacit\u00e0 di costruire nuovi habitat e alterare la disponibilit\u00e0 di nutrienti ad altre specie. Le loro tane forniscono una via per il trasporto dell'ossigeno disciolto nell'acqua attraverso il sedimento ossigenato delle pareti della tana e nel sedimento anossico circostante, che crea l'habitat perfetto per i particolari batteri del ciclo dell'azoto. Questi batteri che riducono i nitrati (denitrificanti) consumano rapidamente l'ossigeno disciolto che penetra nelle pareti della tana per creare uno strato di fango tossico pi\u00f9 sottile di quello sulla superficie del fango. Ci\u00f2 consente un percorso di diffusione pi\u00f9 diretto per l'esportazione di azoto (sotto forma di azoto gassoso (N 2)) nell'acqua di marea di lavaggio.\nRigenerazione e gestione.\nDa quando le paludi d'acqua salmastra venivano percepite come \"terra desolata\" i tempi sono cambiati, e ora sono riconosciuti come uno degli habitat pi\u00f9 biologicamente produttivi sulla terra, rivaleggiando con le foreste pluviali tropicali. Le paludi d'acqua salmastra sono importanti dal punto di vista ecologico e forniscono un habitat per i pesci migratori autoctoni e fungono da zona protetta di nutrimento e vivaio. Ora sono protetti dalla legislazione in molti paesi, negli Stati Uniti e in Europa, sono ora garantiti un elevato livello di protezione rispettivamente dal Clean Water Act e dalla Direttiva Habitat. Ora che l'impatto di questo habitat e la sua importanza sono compresi, si \u00e8 creato un crescente interesse per il ripristino delle paludi salmastre, attraverso il ritiro gestito o la bonifica della terra. Tuttavia, molti paesi asiatici come la Cina devono invece ancora riconoscere il valore delle paludi: con le loro popolazioni in costante crescita e l'intenso sviluppo lungo la costa, il valore delle paludi salmastre tende a essere ignorato e la terra continua a essere bonificata.\nBakker et al. (1997) suggeriscono due opzioni disponibili per la rigenerazione delle paludi salmastre. La prima \u00e8 quella di abbandonare ogni interferenza umana e lasciare che la palude completi il suo sviluppo naturale. Questi tipi di progetti di restauro hanno spesso esito negativo poich\u00e9 la vegetazione tende a lottare per ritornare alla sua struttura originale e i cicli di marea naturali vengono modificati a causa dei cambiamenti del terreno. La seconda opzione suggerita da Bakker et al. (1997) \u00e8 quella di ripristinare l'habitat distrutto al suo stato naturale o nel sito originale o in sito sostitutivo diverso. In condizioni naturali, il recupero pu\u00f2 richiedere da 2 a 10 anni o anche pi\u00f9 a seconda della natura e del grado di disturbo e della relativa maturit\u00e0 della palude coinvolta. Le paludi nelle loro fasi pionieristiche di sviluppo si riprenderanno pi\u00f9 rapidamente delle paludi mature in quanto sono spesso le prime a colonizzare la terra. \u00c8 importante notare che il restauro pu\u00f2 spesso essere accelerato attraverso il reimpianto della vegetazione autoctona. \nQuest'ultimo approccio \u00e8 spesso il pi\u00f9 praticato e generalmente ha pi\u00f9 successo rispetto al consentire semplicemente all'area di riprendersi naturalmente da sola. Le paludi salmastre nello stato del Connecticut, negli Stati Uniti, sono state a lungo un'area perduta destinata a essere riempita e dragata. A partire dal 1969, fu introdotto il \"Tidal Wetland Act\" che termin\u00f2 questa pratica ma nonostante l'introduzione di questa misura, il sistema si stava ancora degradando a causa delle alterazioni del flusso di marea. Un'area emblematica del Connecticut \u00e8 la palude di Barn Island; queste paludi furono arginate durante il periodo 1946-66 e la palude pass\u00f2 a uno stato d'acqua dolce e divenne dominata dalle specie invasive \"P. australis\", \"Typha angustifolia\" e \"T. latifolia\" che hanno una scarsa connessione ecologica con l'area.\nNel 1980, fu messo in atto un programma di restauro che \u00e8 in corso da oltre 20 anni. Questo programma ha mirato a ricollegare le paludi restituendo il flusso di marea, le funzioni e le caratteristiche ecologiche delle paludi al loro stato originale. Nel caso di Barn Island, sono iniziate a diminuire le specie invasive, ripristinando la vegetazione palustre e le specie animali come pesci e insetti. Questo esempio evidenzia che sono necessari considerevoli tempi e sforzi per ripristinare efficacemente i sistemi di questo tipo. I tempi di recupero della palude possono dipendere anche dalla fase di sviluppo della palude; dal tipo e dall'entit\u00e0 del disturbo; dalla posizione geografica e dai fattori di stress ambientale e fisiologico cui sono sottoposte la flora e la fauna associate alla palude.\nSebbene siano stati fatti molti sforzi per ripristinare le paludi salmastre in tutto il mondo, sono necessarie ulteriori ricerche. Ci sono state molte battute d'arresto e problemi associati al ripristino delle paludi che richiedono un attento monitoraggio a lungo termine. Le informazioni riguardanti tutti i componenti dell'ecosistema della palude d'acqua salmastra devono essere comprese e monitorate, dalla sedimentazione, i nutrienti e le influenze sulle maree, ai modelli di comportamento e alle tolleranze delle specie di flora e fauna. Una volta acquisita una migliore comprensione di questi processi, non solo a livello locale, ma su scala globale, sar\u00e0 possibile attuare pi\u00f9 solidi e pratici sforzi di gestione e ripristino per preservare queste preziose paludi e riportarle al loro stato originale.\nFintanto che gli uomini sono insediati lungo le coste, ci sar\u00e0 sempre la possibilit\u00e0 di disturbi indotti dall'uomo, nonostante il numero di sforzi di ripristino che si intendano attuare. Dragaggio, condutture per risorse petrolifere \"off-shore\", costruzione di autostrade, sversamenti di sostanze tossiche accidentali o semplice negligenza sono esempi determineranno ora e in futuro le principali influenze del degrado delle saline. \nOltre a ripristinare e gestire i sistemi di paludi d'acqua salmastra sulla base di principi scientifici, dovrebbe essere colta l'occasione per educare il pubblico sulla loro importanza biologica e il loro ruolo di fungere da cuscinetto naturale per la protezione dalle inondazioni. Poich\u00e9 le paludi salmastre si trovano spesso vicino alle aree urbane, \u00e8 probabile che ricevano pi\u00f9 visitatori rispetto alle zone umide remote. Vedendo fisicamente la palude, \u00e8 pi\u00f9 probabile che le persone se ne accorgano e siano pi\u00f9 consapevoli dell'ambiente che le circonda.\nMetodi di ricerca.\nEsiste una gamma diversificata e una variet\u00e0 di metodologie impiegate per comprendere le dinamiche idrologiche nelle paludi salmastre e la loro capacit\u00e0 di intrappolare e accrescere i sedimenti. Le trappole per sedimenti vengono spesso utilizzate per misurare i tassi di accrescimento della superficie palustre quando sono necessarie installazioni a breve termine (ad es. meno di un mese). Queste trappole circolari sono costituite da filtri pre-tarati che sono ancorati alla superficie della palude, quindi essiccati in un laboratorio e ripesati per determinare il sedimento depositato totale. Per studi a pi\u00f9 lungo termine (ad es. oltre un anno), i ricercatori possono preferire misurare l'accrescimento dei sedimenti con rilevamenti grafici di strati facilmente identificabili. Gli orizzonti di questo tipo sono costituiti da un minerale come il feldspato, che viene sepolto a una profondit\u00e0 nota all'interno dei substrati delle zone umide per registrare l'aumento del substrato sovrastante durante lunghi periodi di tempo.\nPer misurare la quantit\u00e0 di sedimenti sospesi nella colonna d'acqua, \u00e8 possibile versare campioni manuali o automatizzati di acqua di marea attraverso filtri pre-pesati in un laboratorio, quindi essiccarli per determinare la quantit\u00e0 di sedimento per volume di acqua. Un altro metodo per stimare le concentrazioni di sedimenti sospesi \u00e8 misurare la torbidit\u00e0 dell'acqua usando sonde ottiche di retrodiffusione, che possono essere calibrate rispetto a campioni d'acqua contenenti una concentrazione di sedimenti sospesi nota per stabilire una relazione di regressione tra i due.\nLe elevazioni della superficie palustre possono essere misurate con una stadia, un teodolite elettronico, un sistema di posizionamento globale cinematico in tempo reale, una livella laser o misuratore di distanza elettronico (tacheometro). Le dinamiche idrologiche comprendono la profondit\u00e0 dell'acqua, misurata automaticamente con un trasduttore di pressione, o con un picchetto di legno marcato, e la velocit\u00e0 dell'acqua, spesso si misura utilizzando misuratori a corrente elettromagnetica."}
{"id": "8227688", "revid": "125019", "url": "https://it.wikipedia.org/wiki?curid=8227688", "title": "Dinastia Salomonide", "text": ""}
{"id": "8227689", "revid": "125019", "url": "https://it.wikipedia.org/wiki?curid=8227689", "title": "Dinastia Sa'diana", "text": ""}
{"id": "8227692", "revid": "125019", "url": "https://it.wikipedia.org/wiki?curid=8227692", "title": "Tombe Sa'diane", "text": ""}
{"id": "8227694", "revid": "125019", "url": "https://it.wikipedia.org/wiki?curid=8227694", "title": "Tombe Malatestiane", "text": ""}
{"id": "8227696", "revid": "339392", "url": "https://it.wikipedia.org/wiki?curid=8227696", "title": "Commotion", "text": ""}
{"id": "8227697", "revid": "125019", "url": "https://it.wikipedia.org/wiki?curid=8227697", "title": "Tempio Malatestiano", "text": ""}
{"id": "8227699", "revid": "799504", "url": "https://it.wikipedia.org/wiki?curid=8227699", "title": "Contessa di Challant", "text": ""}
{"id": "8227700", "revid": "125019", "url": "https://it.wikipedia.org/wiki?curid=8227700", "title": "Tempio Voltiano", "text": ""}
{"id": "8227702", "revid": "110157", "url": "https://it.wikipedia.org/wiki?curid=8227702", "title": "Coppa Intertoto 1973", "text": "La Coppa Intertoto 1973, detta anche Coppa d'Estate 1973, \u00e8 stata la settima edizione di questa competizione (la tredicesima, contando anche quelle della Coppa Rappan) gestita dalla \"SFP\", la societ\u00e0 di scommesse svizzera.\nNon era prevista la fase finale fra le vincitrici della fase a gironi della fase estiva. Le squadre che si imponevano nei singoli raggruppamenti venivano considerate tutte vincenti a pari merito e ricevevano, oltre ad un piccolo trofeo, un cospicuo premio in denaro.\nSquadre partecipanti.\nLa fase a gironi del torneo era composta da dieci gruppi di quattro squadre ciascuno, le squadre che si imponevano nei singoli raggruppamenti venivano considerate tutte vincenti a pari merito.\nRispetto alla Coppa dell' edizione precedente, rientrano le squadre dei Paesi Bassi, del Belgio e del Portogallo\nRisultati.\nDate: 30 giugno (1\u00aa giornata), 7 luglio (2\u00aa giornata), 14 luglio (3\u00aa giornata), 21 luglio (4\u00aa giornata), 28 luglio (5\u00aa giornata) e 4 agosto 1973 (6\u00aa giornata)."}
{"id": "8227730", "revid": "37401", "url": "https://it.wikipedia.org/wiki?curid=8227730", "title": "Meronimo", "text": ""}
{"id": "8227734", "revid": "767487", "url": "https://it.wikipedia.org/wiki?curid=8227734", "title": "Temper vs. Temper", "text": "Temper vs. Temper \u00e8 un cortometraggio muto del 1914 diretto da Hobart Henley e da Ray C. Smallwood. Prodotto da Carl Laemmle, aveva come interpreti Hobart Henley, Ethel Grandin e Herbert Brenon.\nTrama.\nEthel \u00e8 una ragazza viziata e di temperamento focoso. Corteggiata da Horace Gray, un giovane medico benestante, lo sposa. Ma, anche dopo il matrimonio, lei continua a comportarsi da farfallina e lui non riesce a frenarne la personalit\u00e0 irruente. Dapprima ci prova usando metodi garbati, ma senza ottenere alcun successo. L'uomo, allora, consulta uno specialista che gli consiglia di trattare la giovane moglie usando le stesse tattiche che usa lei. Davanti a un marito che all'improvviso cambia completamente, Ethel si allarma e, a sua volta, ricorre allo specialista. Questi le consiglia di non contrastare Horace in nessun modo ma, invece, di compiacerlo e soddisfarlo per quanto sar\u00e0 capace di fare. La giovane diventa immediatamente una moglie devota, sforzandosi di esaudire ogni capriccio del marito, trasformandosi totalmente in una nuova Ethel, pi\u00f9 consapevole e responsabile. Horace, da parte sua, curato in questa maniera, guarisce pure lui e la coppia, adesso, pu\u00f2 iniziare insieme una vita serena mettendo al bando stranezze e comportamenti stravaganti.\nProduzione.\nIl film fu prodotto da Carl Laemmle per la Independent Moving Pictures Co. of America (IMP).\nDistribuzione.\nDistribuito dalla Universal Film Manufacturing Company, il film - un cortometraggio in una bobina - usc\u00ec nelle sale statunitensi il 27 aprile 1914."}
{"id": "8227737", "revid": "827744", "url": "https://it.wikipedia.org/wiki?curid=8227737", "title": "Sapore italiano", "text": "Sapore italiano \u00e8 un reality show culinario italiano, in onda dal 22 ottobre 2019 su Food Network.\nIl programma.\nNel programma i conduttori Maddalena Fossati ed Emanuele Pollini viaggiano fuori dall'Italia alla ricerca dei migliori ristoranti con cucina all'italiana. I ristoranti presi in considerazione vengono sottoposti ad una valutazione al termine della quale vengono assegnati da 1 a 4 distintivi di eccellenza. I distintivi che possono essere assegnati sono: l'autenticit\u00e0, lo stile, la tradizione e l'innovazione."}
{"id": "8227742", "revid": "125019", "url": "https://it.wikipedia.org/wiki?curid=8227742", "title": "Guerre marocchine-portoghesi", "text": ""}
{"id": "8227747", "revid": "1305772", "url": "https://it.wikipedia.org/wiki?curid=8227747", "title": "Resentment", "text": "Resentment \u00e8 un singolo del gruppo musicale statunitense A Day to Remember, il secondo estratto dal loro settimo album in studio \"You're Welcome\", pubblicato il 22 novembre 2019.\nDescrizione.\nIl cantante Jeremy McKinnon descrive il brano come \u00abun mix di quello che siamo stati e di quello verso cui siamo indirizzati\u00bb. Uno dei primi brani scritti per \"You're Welcome\", \"Resentment\" \u00e8, sempre secondo McKinnon, quello che pi\u00f9 di tutti si avvicina all'ispirazione iniziale che ha dato forma al disco.\nVideo musicale.\nIl video ufficiale del brano, diretto da Jeb Hardwick, mostra il gruppo suonare il brano in mezzo a un incendio."}
{"id": "8227750", "revid": "62004", "url": "https://it.wikipedia.org/wiki?curid=8227750", "title": "Ciclismo ai Giochi della XX Olimpiade - Inseguimento a squadre", "text": "La prova dell'Inseguimento a squadre di ciclismo su pista dei Giochi della XX Olimpiade si \u00e8 svolta dal 31 agosto al 1\u00ba settembre 1972 al velodromo \"Olympia-Radstadion\" di Monaco di Baviera.\nRisultati.\nQualificazioni.\nI migliori 8 tempi ai quarti di finale."}
{"id": "8227756", "revid": "6923", "url": "https://it.wikipedia.org/wiki?curid=8227756", "title": "Charles Eldridge", "text": "Biografia.\nCharles Eldridge fu un attore teatrale e cinematografico attivo a fine Ottocento e primo Novecento. Nella sua carriera gir\u00f2 oltre cento e cinquanta film, molti dei quali cortometraggi. Inizi\u00f2 a recitare in teatro negli anni settanta dell'Ottocento, apparendo anche a Broadway almeno una volta, nel 1899, in una produzione di Charles Frohman. Nel 1910, cominci\u00f2 a lavorare anche per il cinema. Fu essenzialmente un attore caratterista, a parte qualche ruolo principale come quello in \"Polly of the Circus\" dove recit\u00f2 a fianco di Mae Marsh e Vernon Steele e \"Ashamed of Parents\" del 1922, che lo vide protagonista insieme a Edith Stockton.\nIl suo ultimo film fu, nel 1922, \"No Trespassing\" dove ebbe un ruolo secondario accanto alla coppia Vernon e Irene Castle. Il film fu distribuito l'11 giugno 1922 ed Eldridge sarebbe morto poco dopo, il 29 ottobre 1922 a New York."}
{"id": "8227774", "revid": "2156314", "url": "https://it.wikipedia.org/wiki?curid=8227774", "title": "Aziza Amir", "text": " Consideratata \"la madre del cinema arabo\".\nBiografia.\nAziza Amir nacque il 17 dicembre del 1901 ad Alessandria da una famiglia modesta, giovanissima fece parte della compagnia Ramsis di Youssef Wahbi (1898-1982). Molto presto, inizi\u00f2 a scrivere e produrre opere prima per il teatro poi per il cinema. Era molto apprezzata per suo percorso pionierismo e per la sua capacit\u00e0 di raccontare l'Egitto della rivoluzione del 1919 fatto di patriottismo, innovazione ed emancipazione della donna.\nNel 1926, fu la produttrice del primo lungometraggio muto della storia del cinema arabo \"Leila\", diretto dal regista turco-egiziano Wadad Orfi. Famosa la frase che l'economista Tal'at Harb le dedic\u00f2 dopo la prima del film: \"Tu (Aziza) hai fatto ci\u00f2 che non hanno saputo fare gli uomini\".\nAziza Amir ebbe una vita sentimentale intensa, da menzionare il matrimonio con il pasci\u00e0 Ahmed Sharei, figlio di latifondisti del sud Egitto, diseredato per aver sposato un'attrice; ed il sodalizio, amoroso e lavorativo, con l'attore e regista Mahmoud Zulfikar (1914\u20131970) con il quale fond\u00f2 Studio Amir, attivo dal 1944 al 1952, anno in cui l'attrice mor\u00ec.\nAziza Amir, Assia Dagher, Mary Queeny, Behidja Hafez (1908\u20131983), Fatma Rouchdi (1908\u20131996) ed Amina Mohamed (1908\u20131985) sono considerate le sei pioniere donne del cinema arabo.\nFilmografia.\nI film di Aziza Amir sono considerati un pilastro sia del cinema mediorientale che di quello africano."}
{"id": "8227775", "revid": "228587", "url": "https://it.wikipedia.org/wiki?curid=8227775", "title": "5\u00ba Congresso degli Stati Uniti d'America", "text": "Il 5\u00ba Congresso degli Stati Uniti d'America, formato dal Senato e dalla Camera dei Rappresentanti, si \u00e8 riunito presso la Congress Hall di Filadelfia. dal 4 marzo 1797 al 4 marzo 1799 durante i primi due anni della presidenza di John Adams. In questo Congresso il Partito Federalista ha riottenuto il controllo della Camera dei Rappresentanti, avendo gi\u00e0 il controllo del Senato.\nContesto ed eventi importanti.\nDopo la conclusione del trattato di Jay con l'impero britannico, gli Stati Uniti si videro coinvolti in un conflitto diplomatico (quasi sfociato in una guerra vera e propria) con la Francia, con la quale si interruppero addirittura le relazioni diplomatiche. Il Congresso fu assoluto protagonista di questo frangente: nota \u00e8 una vera e propria rissa scoppiata alla Camera tra il deputato del Connecticut Roger Griswold e quello del Vermont Matthew Lyon nel momento in cui il presidente Adams chiese l'appoggio del Congresso per rinnovare gli sforzi diplomatici al fine di evitare il conflitto con la Francia. Nell'ambito di questa fase, il Congresso ha istituito il corpo dei Marines e approvato i durissimi \"Alien and Seditions Acts\", promossi e fatti approvare dalla maggioranza federalista.\nMembri.\nSenato.\nI senatori sono stati eletti ogni due anni, dove ad ogni Congresso soltanto un terzo di esso viene rinnovato. Prima del nome di ogni senatore viene indicata la \"classe\", ovvero il ciclo di elezioni in cui \u00e8 stato eletto. In questo 5\u00ba Congresso i senatori di classe 2 erano in scadenza.\nCamera dei Rappresentanti.\nNell'elenco, prima del nome del membro, viene indicato il distretto elettorale di provenienza o se quel membro \u00e8 stato eletto in un collegio unico (\"at large\").\nComitati.\nQui di seguito si elencano i singoli comitati e i presidenti di ognuno (se disponibili)."}
{"id": "8227777", "revid": "1149807", "url": "https://it.wikipedia.org/wiki?curid=8227777", "title": "Spawn (serie animata)", "text": "Spawn (\"Todd McFarlane's Spawn\") \u00e8 una serie televisiva animata statunitense del 1997, creata da Todd McFarlane.\nBasata sull'omonimo personaggio dei fumetti, la serie \u00e8 stata trasmessa per la prima volta negli Stati Uniti su HBO dal 16 maggio 1997 al 28 maggio 1999, per un totale di 18 episodi ripartiti su tre stagioni. In Italia la serie \u00e8 stata trasmessa su TELE+ dal 1997.\nTrama.\nOgni 400 anni un guerriero emerge dall'oscurit\u00e0 per fare da ago della bilancia nello scontro eterno tra le forze del bene e del male. Il misterioso guerriero mascherato in questione \u00e8 l'Hellspawn Al Simmons, alias Spawn. Tornato in vita dopo cinque anni dalla sua morte trova molte cose cambiate e non poco faticher\u00e0 per fare chiarezza dentro ed attorno di s\u00e9, una volta che ha fatto un patto con il malvagio demone Malebolgia, oltre di affrontare i suoi nemici di sempre: Jason Wynn e il clown Violator."}
{"id": "8227792", "revid": "74173", "url": "https://it.wikipedia.org/wiki?curid=8227792", "title": "Verchnenazarovskoe", "text": "Verchnenazarovskoe (in lingua russa \u0412\u0435\u0440\u0445\u043d\u0435\u043d\u0430\u0437\u0430\u0440\u043e\u0432\u0441\u043a\u043e\u0435) \u00e8 un centro abitato dell'Adighezia, situato nel Krasnogvardejskij rajon. La popolazione era di 589 abitanti al dicembre 2018. Ci sono 7 strade."}
{"id": "8227799", "revid": "74173", "url": "https://it.wikipedia.org/wiki?curid=8227799", "title": "Elenovskoe", "text": "Elenovskoe (in lingua russa \u0415\u043b\u0435\u043d\u043e\u0432\u0441\u043a\u043e\u0435) \u00e8 un centro abitato dell'Adighezia, situato nel Krasnogvardejskij rajon. La popolazione era di 2.709 abitanti al dicembre 2018. Ci sono 48 strade."}
{"id": "8227832", "revid": "198277", "url": "https://it.wikipedia.org/wiki?curid=8227832", "title": "Marley Ak\u00e9", "text": "Biografia.\nNato in Francia, ha la cittadinanza ivoriana per via delle origini della madre.\nCaratteristiche tecniche.\n\u00c8 un esterno sinistro, di piede destro, dotato di buona tecnica individuale e velocit\u00e0 che utilizza per accentrarsi e calciare in porta. \u00c8 stato talvolta schierato come ala e come terzino destro.\nCarriera.\nCresciuto nel settore giovanile dell', debutta in prima squadra il 29 settembre 2019 disputando l'incontro di Ligue 1 pareggiato 1-1 contro il .\nIl 28 gennaio 2021 viene acquistato dalla , nell'ambito di uno scambio che porta in Francia lo juventino Franco Tongya, e inserito nella rosa della , la seconda squadra bianconera allenata da Lamberto Zauli. Tre giorni dopo fa il suo esordio nel campionato di Serie C, subentrando ad Andrea Brighenti nei minuti finali della sfida contro la . Il 3 marzo mette a segno la prima rete, siglando nei minuti di recupero il decisivo 2-1 al . \nConfermato nei ranghi della Juventus U23 per la stagione seguente, nella stessa comincia ad essere occasionalmente aggregato alla prima squadra guidata da Massimiliano Allegri. Il 18 gennaio 2022 esordisce con quest'ultima, nel successo casalingo in Coppa Italia contro la , procurandosi il calcio di rigore con cui i torinesi realizzano il definitivo 4-1; pochi giorni dopo viene promosso in pianta stabile nei ranghi della prima squadra. Debutta in Serie A il successivo 13 febbraio, subentrando ad \u00c1lvaro Morata nella gara pareggiata 1-1 sul terreno dell'.\nStatistiche.\nPresenze e reti nei club.\n\"Statistiche aggiornate al 13 febbraio 2022.\""}
{"id": "8227835", "revid": "767487", "url": "https://it.wikipedia.org/wiki?curid=8227835", "title": "Supercoppa di Malta 2017", "text": "La Supercoppa di Malta 2017 \u00e8 stata la 33\u00aa edizione della Supercoppa maltese.\nLa partita si \u00e8 disputata a Ta' Qali allo stadio nazionale tra , vincitore del campionato, e , vincitore della coppa.\nA conquistare il trofeo \u00e8 stato il per 2-1, vincendo cos\u00ec il suo secondo titolo."}
{"id": "8227836", "revid": "117834680", "url": "https://it.wikipedia.org/wiki?curid=8227836", "title": "Fattore neurotrofico delle cellulle derivate della linea gliale", "text": "Il fattore neurotrofico delle cellule derivate della linea gliale \u00e8 un ormone prodotto dalle cellule del Sertoli e determina l'entrata in meiosi degli spermatogoni, che si trasformano, dopo una breve fase di accrescimento detta auxocitosi, in spermatociti primari."}
{"id": "8227842", "revid": "74173", "url": "https://it.wikipedia.org/wiki?curid=8227842", "title": "Krasnogvardejskoe", "text": "Krasnogvardejskoe (in lingua russa \u041a\u0440\u0430\u0441\u043d\u043e\u0433\u0432\u0430\u0440\u0434\u0435\u0439\u0441\u043a\u043e\u0435) \u00e8 un centro abitato dell'Adighezia, situato nel Krasnogvardejskij rajon. La popolazione era di 9.629 abitanti al dicembre 2018. Ci sono 88 strade."}
{"id": "8227848", "revid": "74173", "url": "https://it.wikipedia.org/wiki?curid=8227848", "title": "Novosevastopol'skoe", "text": "Novosevastopol'skoe (in lingua russa \u041d\u043e\u0432\u043e\u0441\u0435\u0432\u0430\u0441\u0442\u043e\u043f\u043e\u043b\u044c\u0441\u043a\u043e\u0435) \u00e8 un centro abitato dell'Adighezia, situato nel Krasnogvardejskij rajon. La popolazione era di 794 abitanti al dicembre 2018. Ci sono 15 strade."}
{"id": "8227850", "revid": "74173", "url": "https://it.wikipedia.org/wiki?curid=8227850", "title": "Preobra\u017eenskoe (Adighezia)", "text": "Preobra\u017eenskoe (in lingua russa \u041f\u0440\u0435\u043e\u0431\u0440\u0430\u0436\u0435\u043d\u0441\u043a\u043e\u0435) \u00e8 un centro abitato dell'Adighezia, situato nel Krasnogvardejskij rajon. La popolazione era di 1.504 abitanti al dicembre 2018. Ci sono 29 strade."}
{"id": "8227852", "revid": "74173", "url": "https://it.wikipedia.org/wiki?curid=8227852", "title": "Sadovoe (Adighezia)", "text": "Sadovoe (in lingua russa \u0421\u0430\u0434\u043e\u0432\u043e\u0435) \u00e8 un centro abitato dell'Adighezia, situato nel Krasnogvardejskij rajon. La popolazione era di 1.407 abitanti al dicembre 2018. Ci sono 15 strade."}
{"id": "8227877", "revid": "2091899", "url": "https://it.wikipedia.org/wiki?curid=8227877", "title": "Chiesa di San Prospero (Carpineti)", "text": "La chiesa di San Prospero \u00e8 la parrocchiale di Carpineti, in provincia di Reggio Emilia e diocesi di Reggio Emilia-Guastalla; fa parte del vicariato della Montagna.\nStoria.\nLa prima citazione di una chiesetta dedicata a San Prospero nella zona di Carpineti \u00e8 da ricercarsi in un documento del 957. Nel 1092 detta cappella fu donata da Matilde di Canossa all'abbazia di San Benedetto in Polirone. L'edificio fu completamente distrutto da un rovinoso incendio nel XIII secolo e riedificato in una localit\u00e0 allora nota come \"Geugel\". \nDalla relazione della visita pastorale del 1594 del vescovo Claudio Rangoni s'apprende che la chiesa era mal ridotta e che si consigliava di riedificarla \"ex novo\". La nuova e parrocchiale, costruita sfruttando pure i materiali provenienti dalla demolita chiesa di San Gregorio, venne iniziata alla fine del XVI secolo e portata a termine nel 1605; la consacrazione venne impartita nel 1609. \nAll'inizio del Settecento fu realizzata per volere del nobiluomo Carlo Antonio Giannini, la cappella laterale sulla destra. Dagli scritti della visita pastorale del 1724, compiuta dal vescovo \"Lodovico Forni\", si evince che il campanile era dotato di due campane. La torre campanaria venne ristrutturata nel 1777 e sopraelevata nel 1833. Da un documento del 1858 redatto da Prospero Fantuzzi si conosce che da poco erano stati collocati due altari nella navata laterale destra e che si pensava di realizzare una navatella anche una sinistra, poi non edificata. Nel 1976 venne rifatto il tetto e la parrocchiale ridipinta e, nel 2009, quest'ultima sub\u00ec un'ulteriore ristrutturazione.\nDescrizione.\nLa chiesa presenta una facciata a capanna rivolta ad occidente sulla quale s'aprono il portale ed una finestra, sopra la quale s'apriva una seconda finestrella, oggi murata. \nL'interno \u00e8 composto da una navata principale e una laterale presenta. Il soffitto della parte centrale, terminante con il presbiterio chiuso da un'abside quadrangolare, \u00e8 a botte e quello della navatella laterale a crociera. &lt;br&gt;\nLa torre presenta una cella campanaria sulla quale s'aprono quattro monofore caratterizzate da archi a tutto sesto."}
{"id": "8227884", "revid": "709565", "url": "https://it.wikipedia.org/wiki?curid=8227884", "title": "Pierre Lallement", "text": "Biografia.\nNel 1862, mentre Lallement era impiegato a costruire carrozzine a Nancy, quando vide qualcuno alla guida di una draisina. Lallement allora modific\u00f2 la draisina aggiungendo una trasmissione comprendente un meccanismo a manovella rotante e dei pedali fissati al mozzo della ruota anteriore, creando cos\u00ec la prima vera bicicletta. \nLasci\u00f2 la Francia nel luglio 1865 per gli Stati Uniti, stabilendosi ad Ansonia nel Connecticut, dove costru\u00ec una versione migliorata della sua bicicletta. Nell'aprile 1866 con James Carroll present\u00f2 la prima e unica domanda di brevetto negli USA per la bicicletta a pedali e ottenne il brevetto il 20 novembre 1866.\nRiconoscimenti postumi.\nLo storico David V. Herlihy ha presentato delle prove alla Conferenza internazionale sulla storia del ciclismo svoltasi a Boston dall'11 al 16 ottobre 1993, secondo cui Lallement ha avuto il merito di aver messo i pedali sulla draisina. \nUna sezione di tre miglia e mezzo della rete ciclabile di Boston che si snoda attraverso il Southwest Corridor Park da Forest Hills a Back Bay \u00e8 stata intitolata \"pista ciclabile Pierre Lallement\".\nNel 1998 nella citt\u00e0 di New Haven fu eretto un monumento in sua memoria. \nLallement \u00e8 stato inserito nella United States Bicycling Hall of Fame degli Stati Uniti nel 2005."}
{"id": "8227888", "revid": "26630", "url": "https://it.wikipedia.org/wiki?curid=8227888", "title": "STP (azienda)", "text": "La STP \u00e8 un'azienda statunitense che produce additivi chimici per autotrazione, in particolare modo lubrificanti come olio e additivi motore. Il nome inizialmente era l'acronimo di \"Scientifically Treated Petroleum\". Il marchio \u00e8 di propriet\u00e0 di Energizer, che ha acquisito la STP a novembre 2018.\nStoria.\n\"Chemical Compounds\" \u00e8 stata fondata nel 1953 da tre uomini d'affari, Charles Dwight, Liggett, Jim Hill e Robert De Hart con 3 000 dollari di capitale iniziale a Saint Joseph nel Missouri. Il loro unico prodotto era \"STP Oil Treatment.\" Nel 1961 la societ\u00e0 fu acquisita dalla Studebaker-Packard Corporation.\nLa Studebaker modific\u00f2 l'acronimo con \"Studebaker Tested Products\". Nel 1969 la STP grazie all'aumento delle vendite, divenne una societ\u00e0 quotata in borsa. Nel 1976 la STP fu acquisita da Esmark che fu a sua volta acquistata nel 1984 dalla Beatrice Foods. La Beatrice Foods vendette STP alla Union Carbide l'anno successivo. Nel 1986 i prodotti automobilistici della Union Carbide, tra cui la Prestone e la Simoniz, furono scorporate e agglomerate sotto un'unica societ\u00e0. La societ\u00e0 risultante, la First Brands, fu acquistata dalla Clorox nel 1998.\nNel 2010 la Clorox ha venduto la ArmorAll e STP al fondo d'investimenti Avista Capital Partners. Nell'aprile 2015 l'Armored AutoGroup (di cui faceva parte STP) fu venduto alla Spectrum Brands. Successivamente nel 2018 la Energizer ha acquistato dalla Spectrum i marchi del gruppo Armor All per 1,25 miliardi."}
{"id": "8227890", "revid": "439868", "url": "https://it.wikipedia.org/wiki?curid=8227890", "title": "Chiesa di San Lorenzo (Sarnonico)", "text": "La chiesa di San Lorenzo \u00e8 la parrocchiale di Sarnonico, in Trentino. Risale al XII secolo.\nStoria.\nFonti storiche stimano la fondazione di una prima cappella intitolata a San Lorenzo nella localit\u00e0 di Sarnonico prima del 1184. La pieve viene citata nel 1228 in un documento che la pone nella posizione di controllo del territorio di Fondo.\nNel XIV secolo la chiesa viene ricostruita ed ingrandita, e l'affresco che decora la facciata a sud viene attribuito a Giovanni da Volpino, che in quel periodo aveva lavorato anche alla vicina chiesa della Beata Maria Vergine.\nUn secolo dopo la chiesa ha bisogno di interventi per lo stato nel quale versava e tra il 1590 e il 1597 l'edificio viene sottoposto ai necessari restauri.\nIl 1760 \u00e8 l'anno nel quale alla facciata viene sostituito il portale di accesso in marmo e alla fine del secolo la sala viene ampliata.\nAll'inizio del XIX secolo il vecchio campanile crolla, e nel 1808 si erige quello nuovo. A met\u00e0 del secolo e poi verso la fine dello stesso l'intera struttura viene sottoposta a lavori di restauro.\nOttiene dignit\u00e0 arcipretale nel 1906.\nDopo il secondo conflitto mondiale iniziano alcuni cicli di revisione delle strutture portanti e di adeguamento liturgico, alcuni di questi citati anche da Aldo Gorfer.\nLa chiesa subisce un grave furto nel 1977, quando vengono rubate quattro opere in legno attribuite a Giovanni Battista Ramus. L'ultimo intervento \u00e8 quello che si realizza nel 1984."}
{"id": "8227892", "revid": "322321", "url": "https://it.wikipedia.org/wiki?curid=8227892", "title": "Cattedrale di Nostra Signora della Vittoria (Vit\u00f3ria)", "text": ""}
{"id": "8227894", "revid": "298229", "url": "https://it.wikipedia.org/wiki?curid=8227894", "title": "Cattedrale di Nostra Signora della Gloria (Valen\u00e7a)", "text": "La cattedrale di Nostra Signora della Gloria (\"Catedral Nossa Senhora da Gl\u00f3ria\" in lingua portoghese) \u00e8 una chiesa cattolica di Valen\u00e7a, nello stato brasiliano di Rio de Janeiro, ed \u00e8 cattedrale della diocesi di Valen\u00e7a.\nSi trova nel centro della citt\u00e0.\nL'edificio attuale fu eretto nel 1820, ma tra il 1917 e il 1970 sub\u00ec numerosi interventi di restauro.\nOspita il museo di padre Manoel Gomes Leal ed \u00e8 una delle attrattive turistiche della citt\u00e0."}
{"id": "8227905", "revid": "124841008", "url": "https://it.wikipedia.org/wiki?curid=8227905", "title": "Qualificazioni al campionato europeo di calcio femminile 2009 - Fase a gironi, gruppo 2", "text": "Il gruppo 2 delle qualificazioni al campionato europeo di calcio femminile 2009 \u00e8 composto da cinque squadre: , , , e .\nClassifica.\nSvezia qualificata. Italia e Irlanda ai playoff."}
{"id": "8227913", "revid": "61051", "url": "https://it.wikipedia.org/wiki?curid=8227913", "title": "Laura Roxana Rus", "text": ""}
{"id": "8227920", "revid": "1444886", "url": "https://it.wikipedia.org/wiki?curid=8227920", "title": "Fiammifero elettrico", "text": "Un fiammifero elettrico \u00e8 un dispositivo che utilizza una corrente elettrica applicata esternamente per innescare un composto combustibile.\nI fiammiferi elettrici usano un ponte costituito da una resistenza per innescare un pirogeno, che \u00e8 una quantit\u00e0 di composto di accensore pirotecnico facilmente infiammabile.\nI fiammiferi elettrici possono essere utilizzati in qualsiasi applicazione in cui \u00e8 necessaria una fonte di calore in un momento preciso, in genere per accendere un propellente o un esplosivo. Alcuni utilizzi possono essere negli airbag, negli articoli pirotecnici e negli esplosivi militari o commerciali.\nProgetto.\nI fiammiferi elettrici sono composti da due parti, un ponte e un pirogeno. Il ponte \u00e8 un elemento riscaldante, tipicamente sotto forma di un anello o una bobina di filo sottile, che \u00e8 racchiuso nel pirogeno, che \u00e8 una quantit\u00e0 di composto di accenditore pirotecnico facilmente infiammabile. Se il pirogeno \u00e8 sufficientemente conduttivo, pu\u00f2 anche fungere da ponte. I fiammiferi elettrici includono anche accessori per il collegamento di una fonte di corrente elettrica e possono essere dotati di una copertura protettiva e/o un mezzo per collegarli al dispositivo da accendere.\nPer far funzionare un fiammifero elettrico \u00e8 necessaria una fonte di elettricit\u00e0 di tensione e corrente adeguati per fornire corrente al fiammifero. Quando una corrente elettrica sufficiente viene fatta passare attraverso il ponte, l'effetto Joule riscalda l'elemento al di sopra della temperatura di accensione del pirogeno e il pirogeno inizia a bruciare.\nI produttori commerciali di fiammiferi elettrici spesso specificano 3 parametri chiave di un fiammifero elettrico: la resistenza (spesso intorno a 2 Ohm), una corrente di accensione consigliata (spesso intorno a 1 A) e una corrente massima di non combustione. Il pulsante \"test\" su un sistema di accensione in genere verifica la configurazione inviando una corrente controllata ben al di sotto della corrente di non accensione (spesso 0,2 A), per rilevare problemi comuni (cortocircuiti e circuiti aperti disconnessi).\nApplicazioni.\nUn elenco parziale di applicazioni \u00e8 il seguente:\nI fiammiferi elettrici, o l'accensione elettronica, sono utilizzati nel gas naturale e nel propano che alimentano elettrodomestici e servizi commerciali e domestici. Alcuni esempi sono stufe e barbecue a gas, scaldabagni e caldaie per interni e per piscina, caminetti e caminetti da giardino, asciugatrici e sistemi di riscaldamento centralizzato.\nI fiammiferi elettrici possono essere regolati, in quanto possono essere utilizzati per innescare esplosivi; per l'uso pirotecnico amatoriale i fiammiferi elettrici possono essere costruiti da zero o con un kit. I kit includono il filo sottile necessario per il filo del ponte, come il filo di nichel-cromo, insieme ai componenti per la miscelazione del pirogeno. I fiammiferi fatti in casa utilizzano fili sottili che possono essere acquistati o recuperati da fonti quali filamenti di lampadine e cavi in rame.\nOltre al componente facilmente infiammabile del pirogeno elettrico per i fiammiferi, alcuni fiammiferi possono anche aggiungere componenti in pi\u00f9 per fornire una fiamma pi\u00f9 calda e pi\u00f9 duratura, o per accendere oggetti che sono difficili da accendere. Ad esempio, gli accenditori per i motori di certi razzi giocattolo a combustibile solido spesso includono metalli in polvere, che forniscono pi\u00f9 calore e durata alla fiamma del fiammifero e un'accensione pi\u00f9 affidabile del motore."}
{"id": "8227923", "revid": "604467", "url": "https://it.wikipedia.org/wiki?curid=8227923", "title": "Lisa Schulte", "text": "Ha un fratello, Bastian, anch'egli slittinista.\nBiografia.\nNel 2015 ha iniziato a gareggiare per la nazionale austriaca nelle varie categorie giovanili nella specialit\u00e0 del singolo ottenendo, quali migliori risultati, il sedicesimo posto nella classifica finale della Coppa del Mondo giovani nel 2015/16 e il secondo in quella juniores nel 2017/18. Ha vinto due medaglie ai campionati mondiali juniores: una d'oro ottenuta nella gara a squadre a Innsbruck 2019 e una d'argento colta nel singolo a Oberhof 2020.\nA livello assoluto ha esordito in Coppa del Mondo nella stagione 2019/20, il 23 novembre 2019 a Igls, concludendo la gara del singolo al sesto posto e conquistando il suo primo podio il giorno successivo nella competizione a squadre, piazzandosi al secondo posto con i compagni Jonas M\u00fcller, Thomas Steu e Lorenz Koller. In classifica generale come miglior risultato si \u00e8 piazzata al nono posto nella specialit\u00e0 del singolo nel 2021/22.\nHa preso parte a due edizioni dei campionati mondiali. Nel dettaglio i suoi risultati nelle prove iridate sono stati, nel singolo: sedicesima a So\u010di 2020 e undicesima a Sch\u00f6nau am K\u00f6nigssee 2021; nel singolo sprint: ottava a Sch\u00f6nau am K\u00f6nigssee 2021. Il piazzamento ottenuto nella rassegna del 2021 le valse inoltre la medaglia d'argento nella speciale classifica riservata alle atlete under 23."}
{"id": "8227926", "revid": "271907", "url": "https://it.wikipedia.org/wiki?curid=8227926", "title": "Bol\u0161esidorovskoe", "text": ""}
{"id": "8227939", "revid": "92723", "url": "https://it.wikipedia.org/wiki?curid=8227939", "title": "Storie di Decio Mure", "text": "Le Storie di Decio Mure sono il tema di un ciclo di arazzi ideato da Rubens. La fortuna critica dell'opera non \u00e8 per\u00f2 legata ai panni (tessuti in pi\u00f9 tirature) bens\u00ec ai progetti grafici da cui gli arazzi furono ricavati ed in particolare alle grandi tele (in rapporto 1 a 1 con gli arazzi) realizzate, a mo' di cartoni, sulla base di bozzetti preliminari dello stesso Rubens. \nUna tradizione critica risalente, gi\u00e0 registrata da Giovan Pietro Bellori, assegna ad Antoon van Dyck, il pi\u00f9 importante degli allievi di Rubens, la trasposizione in larga scala dei bozzetti del capo bottega. Gli studi successivi tendono per\u00f2 a rivedere questo assunto, ritenendo che, pur con il supporto di aiuti, necessario per un'impresa figurativa di cos\u00ec ampia portata, Rubens partecip\u00f2 attivamente anche alla stesura dei grandi cartoni su tela.\nStoria.\nNel novembre del 1616 il mercante genovese Franco Cattaneo, residente ad Anversa, e i tessitori brussellesi Jan Raes e Frans Sweerts stipulano un contratto per l'orditura di una serie di arazzi, da produrre in due tirature, aventi ad oggetto le storie del console romano Decio Mure. Nell'atto si attesta che Rubens attender\u00e0 alla realizzazione dei modelli grafici per la tessitura dei panni. \nIn due lettere del 1618 recapitate dal pittore ad un diplomatico inglese egli scrive che ha terminato il lavoro per la serie di Decio Mure, commissionatagli da \"alcuni gentiluomini genovesi\".\nQuesta documentazione, oltre a dare una precisa indicazione sulla datazione del ciclo (per l'appunto 1616-1618), lascia pensare che Franco Cattaneo abbia svolto un ruolo da intermediario: restano quindi sconosciuti i gentiluomini genovesi, destinatari finali degli arazzi, cui allude Rubens nello scambio epistolare. Appare comunque plausibile che la provenienza genovese della commissione sia da ricollegare ai rapporti allacciati da Rubens con il ceto aristocratico locale nel fecondo periodo che egli trascorse a Genova durante il suo giovanile soggiorno in Italia. Sempre da queste carte pare inoltre dedursi che fu proprio Rubens a decidere il tema degli arazzi. \nLa scelta delle storie del console Decio Mure potrebbe avere pi\u00f9 spiegazioni che peraltro non si escludono l'un l'altra. \nRubens era un cultore dell'antichit\u00e0 classica e l'ambientazione del ciclo nell'antica Roma gli offriva l'occasione, come nei modelli \u00e8 in effetti dato osservare, di inserire molteplici citazioni classiche, figurative e letterarie. \nInoltre, il colto pittore fiammingo era stato un allievo, nonch\u00e9 fraterno amico, del filosofo Giusto Lipsio, tra i fondatori del neostoicismo, scuola di pensiero che si proponeva il recupero dei valori della antica corrente filosofica dello stoicismo, conciliandoli con la morale cristiana. La figura di Decio Mure era stata annoverata tra gli \"exempla virtutis\" gi\u00e0 da Seneca, uno dei principali filosofi stoici. Le ragioni della scelta del tema di quest'impresa figurativa potrebbero quindi affondare anche nelle convinzioni filosofiche di Rubens. \nInfine, si pu\u00f2 considerare che Decio Mure fu un eroe della Repubblica romana ed era inoltre di origini plebee, circostanze probabilmente gradite ai suoi committenti. Genova era infatti una nazione fieramente repubblicana ed era retta da un'aristocrazia di \"homines novi\" che, se pur ormai ricchissima, non vantava, per lo pi\u00f9, antico ed alto lignaggio di sangue. \nLa realizzazione delle storie di Decio Mure fu la prima occasione in cui Rubens si ciment\u00f2 nell'ideazione di un grande ciclo figurativo, cui, nel corso della lunga e prolifica carriera dell'artista, tanti altri ne seguirono, vuoi ancora per la realizzazione di arazzi vuoi per opere pittoriche.\nCome accennato, Rubens realizz\u00f2 dapprima i bozzetti dei singoli episodi che oggi sono noti solo in due esemplari (uno conservato nella National Gallery of Art di Washington e l'altro al Prado). I grandi teloni, derivati con l'aiuto della bottega da questi modelli, confluirono nelle raccolte dei principi del Liechtenstein gi\u00e0 nel 1693 e ancor oggi fanno parte di questa collezione. \nL'uso di tele di grande formato dipinte ad olio con funzione di cartoni \u00e8 un'innovazione tipica di Rubens (replicata anche per altri cicli di arazzi progettati nella sua bottega). La pratica precedente infatti prevedeva la realizzazione di modelli su carta (per questo \"cartoni\") dipinti a tempera, essendo l'olio poco adatto a questo supporto. Si pensa che Rubens abbia modificato tale procedimento per non rinunciare, nemmeno in occasione della preparazione di parati tessili, all'intenso colorismo della sua pittura, esaltato proprio dall'uso di colori ad olio.\nIl ciclo.\nIl ciclo si articola in otto scene: sei di esse hanno ad oggetto episodi della vicenda di Decio e due sono a carattere allegorico-celebrativo.\nLa storia narrata riguarda l'eroico sacrifico del console romano che consapevolmente affront\u00f2 la morte nella Battaglia del Vesuvio, combattuta (nel 340 a. C.) tra Romani e Latini nell'ambito guerra latina. Il suo atto estremo di dedizione e amor patrio consent\u00ec la vittoria di Roma.\nLa fonte utilizzata da Rubens per raffigurare questa storia \u00e8 la \"Ab urbe condita\" di Tito Livio, testo che, sia pure con qualche licenza, \u00e8 seguito in modo sostanzialmente fedele dal pittore. \nPotrebbe non essere casuale il fatto che la figura di Tito Manlio, collega di Decio nel consolato e insieme a lui alla guida dell'esercito schierato contro i Latini, che pure nel racconto liviano ha ruolo importante, nel ciclo rubensiano ha scarsa rilevanza. Nella chiave di lettura neostoica dell'opera sono le virt\u00f9 di Decio l'\"exemplum\" da celebrare. \nDecio Mure racconta il suo sogno.\nRacconta Tito Livio che nella notte precedente alla battaglia entrambi i consoli romani ebbero una rivelazione in sogno. Avrebbe vinto lo scontro l'esercito il cui comandante si fosse offerto agli dei Mani, divinit\u00e0 dell'oltretomba, cercando la morte in combattimento. \nVediamo quindi Decio Mure raccontare questo sogno alle sue truppe.\nRubens raffigura l'episodio ricorrendo all'iconografia della \"adlocutio\" e riprende in modo quasi letterale un rilievo della Colonna Traiana.\nNella bellissima serie di dettagli antiquari - disseminati sulle armi, sulle corazze, sulle insegne - spicca la decorazione dell'elmo di Decio Mure poggiato davanti al podio su cui \u00e8 salito il console per arringare i soldati. Sull'elmo \u00e8 infatti raffigurato il gruppo della lupa che allatta Romolo e Remo.\nSi tratta probabilmente di una dotta citazione dell'undicesima satira di Giovenale ove l'autore narra che gli eroi romani dei tempi antichi, prima che gli usi si corrompessero, erano soliti usare i metalli preziosi presi come bottino di guerra proprio per istoriare in questo modo i loro elmi. \nDel primo episodio della serie si conserva anche il bozzetto preliminare (National Gallery of Art, Washington). Qui vediamo un elemento poi cassato nel cartone: l'apparizione di Giove, sotto forma d'aquila, che allegorizza il favore degli dei per le sorti di Roma.\nInterpretazione del sacrificio.\nProsegue Tito Livio narrando che i consoli romani, prima di dare battaglia ai nemici, offrirono dei tori in sacrificio per interrogare un aruspice. Questi, esaminando il fegato dell'animale, rileva che esso presenta un'anomalia nella \"pars familiaris\" (uno degli elementi in cui l'arte divinatoria suddivideva il fegato per trarne presagi). \u00c8 un segno infausto per Decio: il comandante che dovr\u00e0 immolarsi per garantire la vittoria romana \u00e8 lui e non Tito Manlio. Decio accetta con abnegazione questo responso. \nVi sono chiare assonanze tra il secondo episodio della serie rubensiana ed uno dei celeberrimi cartoni di Raffaello raffiguranti gli atti degli apostoli che Rubens vide e studi\u00f2 a Genova. Si tratta del \"Sacrificio di Listra\", episodio della vita di san Paolo, dal quale sono ripresi sia l'ara sacrificale sia l'astante a sinistra che in entrambi i casi trattiene un animale da offrire. \nParticolarmente efficace \u00e8 lo scorcio col quale \u00e8 raffigurato il toro che giace a terra gi\u00e0 immolato. Forse \u00e8 la traduzione figurativa di un passo della \"Naturalis historia\" in cui Plinio il vecchio elogia il pittore greco Pausia per la sua abilit\u00e0 nel dipingere i tori. \nSempre a proposito di questo animale \u00e8 dato osservare un ulteriore dettaglio indicativo delle profonde conoscenze antiquarie di Rubens. Egli ebbe cura di raffigurarlo senza \"infula\" cio\u00e8 la piccola benda di lana che veniva posta in capo alle bestie offerte in sacrificio. Ebbene questo ornamento era utilizzato per condurre l'animale offerto nel luogo di compimento del rito, ma gli veniva tolto prima di ammazzarlo. Mentre in Raffaello l'\"infula\" \u00e8 ancora tra le corna della bestia quando la scure sta per abbattersi sul suo collo - ed \u00e8 quindi un'imprecisione - Rubens ebbe l'accortezza di raffigurare il toro gi\u00e0 ucciso senza quest'attributo che invece vediamo in quello ancora vivo (sulla sinistra della tela). \nIntensissimo \u00e8 il dialogo di sguardi tra il sacerdote e il console in questo momento solenne. Gli altri personaggi presenti esprimono chi il proprio stupore chi la propria tristezza. \nNon \u00e8 senza significato infine la collocazione del raffinato catino in cui \u00e8 stato raccolto il sangue della bestia sgozzata, posto proprio sotto Decio Mure. \u00c8 un'allusione alla prossima morte dell'eroe decretata dal fato.\n\"Devotio\" di Decio Mure.\nTito Livio narra che Decio Mure prima di affrontare la morte in battaglia si sottopose al rito della \"devotio\", consacrando se stesso e le anime dei nemici che avrebbe ucciso prima di cadere agli dei Mani. La dettagliata descrizione fatta dallo storico del rituale celebrato dal console romano \u00e8 fedelmente riprodotta da Rubens. \nDecio al cospetto del pontefice Marco Valerio, indossando la toga pretesta, col capo incappucciato e toccandosi il mento con una mano, pronuncia la formula del rituale con la quale, in cambio della vittoria, offre votivamente la sua vita. Sempre seguendo il racconto di Tito Livio, il condottiero enuncia il voto sacramentale calpestando un giavellotto. \nNella narrazione liviana la consacrazione si svolge nel mezzo della battaglia. Rubens sposta invece l'evento in un'isolata radura per creare un clima di raccolta solennit\u00e0 che evidentemente ha ritenuto pi\u00f9 adeguato alla gravit\u00e0 dell'eroica scelta del comandante romano. \nTra coloro che assistono al rito della consacrazione v'\u00e8 anche il bellissimo cavallo di Decio. Il destriero reclina il capo in un gesto parallelo a quello del console, quasi a voler esprimere la consapevolezza della bestia dell'imminente destino che attende il suo amato padrone. Vero pezzo di bravura \u00e8 la resa della bava schiumosa che esce dalla bocca del cavallo. Anche qui \u00e8 possibile che Rubens si sia divertito a sfidare idealmente un pittore dell'antichit\u00e0. Ancora Plinio tramanda che Protogene avesse scoperto un metodo per raffigurare con particolare verosimiglianza la schiuma dei cavalli tirando sulla tela una spugna intrisa di colore. Altro elemento che merita particolare sottolineatura \u00e8 la sontuosa veste d'oro e broccato del pontefice. \nDi questo episodio esiste una versione in piccolo formato presso la Bayerische Staatsgem\u00e4ldesammlungen (Monaco di Baviera) di cui per\u00f2 si tende ad escludere l'autografia e che forse potrebbe essere una copia del bozzetto originale non individuato.\nCongedo dei littori.\nPreparatosi all'estremo sacrificio, Decio Mure congeda i suoi littori ordinandogli di raggiungere Tito Manlio per avvisarlo di quanto sta per compiere. I littori obbediscono - li vediamo dare le spalle al loro comandante - ma volgono il capo verso di lui con espressioni affrante.\nDecio, che si accinge a montare a cavallo per lanciarsi nella battaglia dove morir\u00e0, appare viceversa fermo e sereno, il gesto della sua mano sembra quasi voler rassicurare i soldati. \nL'imponente figura del console \u00e8 stata modellata da Rubens riprendendo la statua romana del Marte Ultore (frutto in realt\u00e0 di ampie integrazioni rinascimentali). Negli pterugi della sua corazza si osservano delle decorazioni con teste di gorgoni molto simili a quelle che si vedono nella statua colossale romana.\nLa virile accettazione del destino da parte di Decio Mure cui si assiste in questa tela \u00e8 forse quanto pi\u00f9 disvela, nell'intero ciclo, la personificazione da parte del condottiero delle virt\u00f9 stoiche.\nCome nell'episodio precedente, anche qui Rubens ha scelto un'ambientazione isolata e raccolta che peraltro si segnala per il notevole paesaggio di sfondo. \u00c8 probabile che le quiete atmosfere di queste raffigurazioni, pur nella drammaticit\u00e0 degli avvenimenti, siano state introdotte come una sorta di pausa ritmica per accrescere l'effetto clamoroso della successiva scena di battaglia.\nMorte di Decio Mure.\nDecio si lancia al galoppo nella mischia che infuria. Tito Livio narra che egli appar\u00ec ai nemici in un'aura sovrannaturale, terrorizzandoli. Vediamo infatti, sulla destra, alcuni Latini che si danno alla fuga. Il console ne fa strage e a terra giace un mucchio di cadaveri. Come vuole il fato ineluttabile tuttavia Decio Mure \u00e8 alla fine abbattuto per la vittoria di Roma. I legionari, riconoscibili dalle insegne, irrompono da sinistra verso destra e sbaragliano il nemico. \nNel racconto di Tito Livio Decio fu ucciso da un nugolo di frecce piovutegli addosso: su questo punto Rubens prende una licenza e fa morire l'eroe trafitto da una lancia. Nel gruppo centrale della battaglia vediamo Decio disarcionato dal suo destriero rampante (anche qui magistralmente raffigurato) dal colpo che gli infligge dall'alto, ferendolo mortalmente al collo, un cavaliere nemico. Un terzo cavaliere al galoppo (a destra di Decio) si appresta a calare la spada sul condottiero morente. \nLa bellissima scena equestre al centro della tela \u00e8 chiaramente un omaggio alla \"Battaglia di Anghiari\" di Leonardo da Vinci. Il capolavoro vinciano era ben noto a Rubens che, sia pure avvalendosi solo di copie in quanto il dipinto di Leonardo era gi\u00e0 scomparso quando il fiammingo visit\u00f2 Firenze, ne trasse un celebre disegno (Louvre). \nAlla ripresa del capolavoro rinascimentale si associa una citazione dall'antico: la posa della testa di Decio Mure e lo sguardo rivolto verso l'alto dall'eroe che si congeda dalla vita derivano da un busto ellenistico che ritrae Alessandro Magno morente (Uffizi). \nQuesto \u00e8 il secondo (ed ultimo) pezzo della serie per il quale si conosca il bozzetto preliminare (che si trova al Prado). Anche qui c'\u00e8, tra lo studio iniziale e il cartone, un cambiamento simile a quello osservato a proposito della \"adlocutio\" di Decio. Nel bozzetto una vittoria alata cala verso l'eroe mostrandogli una corona d'alloro e una palma, simboli di vittoria e di gloria. Nel passaggio al cartone, anche in questo caso, l'apparizione ultraterrena \u00e8 eliminata.\nFunerale di Decio Mure.\nFinita la battaglia, il corpo di Decio Mure venne recuperato dai suoi compagni e Tito Manlio gli dedic\u00f2 gli onori funebri che gli spettavano. Nel testo di Tito Livio non v'\u00e8 alcuna informazione sulle modalit\u00e0 con le quali si svolsero le esequie del console caduto in combattimento, quindi Rubens, per raffigurare l'ultima scena narrativa del ciclo, fece interamente ricorso alla sua inventiva. \nDecio, in toga purpurea e cinto d'alloro, giace su un catafalco dalle complesse decorazioni che comprendono anche un'aquila dorata recante nel becco una seconda corona d'alloro, a suggello della glorificazione del defunto. \nDietro il letto funebre sono stati alzati dei trofei con le armi del nemico, simbolo di vittoria: sulle lance sono state infisse le teste dei Latini uccisi in battaglia. I buccinatori intonano musiche marziali e i littori montano la guardia d'onore. \nSempre al centro della composizione un legionario \u00e8 assorto nell'osservazione dello scudo di Decio Mure, la cui decorazione \u00e8 composta da una testa di gorgone contornata da fulmini. \u00c8 un motivo decorativo ellenistico che Rubens probabilmente deriv\u00f2 da un disegno attribuito alla cerchia di Polidoro da Caravaggio (Louvre), raffigurante una scena di battaglia forse ripresa da un antico rilievo romano. Si ritiene che questo disegno sia appartenuto al pittore fiammingo e sia stato da egli stesso ritoccato. La medusa sullo scudo richiama anche la descrizione omerica dello scudo di Agamennone. \nSulla sinistra alcuni prigionieri portano, con visibile sforzo, del prezioso vasellame che poggiano ai piedi del letto di Decio, dove si accumula la ricca preda di guerra dei vincitori: in raffinati recipienti sono raccolte monete d'oro, d'argento e gioielli. \nMa il bottino di guerra non si limita a questo: nella parte bassa della tela, i vinti, uomini, donne e bambini, vengono tradotti come schiavi. Sullo sfondo, a sinistra, vediamo dei legionari che tagliano degli alberi: stanno raccogliendo la legna per comporre la pira su cui Decio sar\u00e0 incinerato. \nTito Manlio, ai piedi del catafalco, sembra far mostra, col gesto della mano, di tutti i segni di vittoria di cui Rubens ha riempito la tela, quasi a farne offerta al suo collega giacente. \nAnche l'ultimo episodio della storia di Decio consta di una notevole ripresa dall'antico. Il corteo di prigionieri raffigurato in basso \u00e8 una derivazione della \"Gemma augustea\", splendido cammeo d'onice del I secolo (Kunsthistorisches Museum). Anche questo prezioso reperto era ben conosciuto da Rubens che ne fece un disegno di cui a Lubecca (St. Annen Museum) si conserva una copia.\nSi segnala in ultimo che del funerale di Decio Mure esiste una versione in piccolo formato che, come quella della scena della \"devotio\", si trova nella Staatsgem\u00e4ldesammlungen di Monaco: anche riguardo a questa teletta si tende a rifiutarne l'autografia.\nVittoria e Virt\u00f9.\nLa tela \u00e8 stata tradizionalmente interpretata come l'incoronazione di Roma, personificata nella figura a destra, da parte della Vittoria. La scena quindi poteva essere intesa come suggello allegorico della vicenda narrativa, dove per l'appunto Roma trionfa grazie all'eroico sacrifico di Decio Mure. \nBench\u00e9 in effetti esistano arazzi, tra le varie serie tessili derivate dai modelli rubensiani, che hanno utilizzato questo quadrone come unico cartone - raffigurando anche nel panno le due figure insieme - vi \u00e8 motivo di pensare che l'idea originaria fosse quella di tessere le due figure femminili su due arazzi diversi, che solo per economia di mezzi sono state dipinte in un unico modello pittorico. \nIl contratto del 1616 tra Franco Cattaneo e gli arazzieri prevedeva, infatti, che, oltre alle scene principali sui fatti di Decio, sarebbero stati tessuti anche tre arazzi pi\u00f9 piccoli, verosimilmente finalizzati a coprire gli spazi parietali pi\u00f9 stretti (ai lati delle porte o delle finestre) degli ambienti in cui i parati sarebbero stati esposti. Il fatto che esistano anche panni in cui le due allegorie femminili compaiono isolatamente sembra dimostrare che i tre arazzi minori previsti dal contratto erano proprio queste due allegorie e il trofeo (per il quale nella sezione che segue). \nSeparando le due donne, l'idea che si stia assistendo alla glorificazione di Roma \u00e8 meno persuasiva. Ulteriori argomentazioni iconografiche mettono in dubbio che la figura di destra sia effettivamente una personificazione di Roma e conducono ad identificarla piuttosto come allegoria della virt\u00f9 marziale. \nInequivocabile invece \u00e8 l'identificazione della figura a sinistra con la Vittoria, dati i chiari attribuiti delle ali, della palma e della corona d'alloro.\nTrofeo.\nChiude il ciclo un altro pezzo \"minore\" raffigurante un trofeo all'uso antico-romano, ulteriore simbolo di vittoria e di gloria. \u00c8 una bellissima natura morta di armi, corazze, drappi e insegne di fattura accurata ed elegante: basti guardare la splendida ornamentazione dello scudo. Anteposti al trofeo vero e proprio vi sono dei vasi preziosi, con pregevoli decori in rilievo, ricolmi di gioie. \nVerosimilmente Rubens si \u00e8 avvalso per questa notevole composizione delle sue vaste conoscenze antiquarie. Anche in questo caso, come nelle esequie di Decio Mure, su una lancia \u00e8 infissa la testa mozzata di un nemico.\nAltri episodi.\nIn alcune delle molteplici (circa venti) serie tessili che nel corso dei decenni sono state realizzate sulle storie di Decio Mure ideate da Rubens compaiono anche altri due episodi, ulteriori a quelli precedentemente descritti. \nIl primo raffigura Marte e Rea Silvia e se ne conserva anche il \"cartone\" autografo (in realt\u00e0 anche in questo caso si tratta di una grande tela ad olio), anch'esso facente parte delle collezioni dei principi del Liechtenstein. La critica prevalente tuttavia tende ad escludere, con vari argomenti, che anche questa tela sia stata dipinta come elemento del ciclo di Decio. Essa \u00e8 piuttosto intesa come il pezzo iniziale di una serie su Romolo e Remo, cui in effetti \u00e8 molto pi\u00f9 attinente sul piano tematico. Per una qualche ragione non nota questo cartone fu talora utilizzato per alcune tirature delle storie di Decio Mure. \nIl secondo episodio invece si conosce solo attraverso il panno, non essendone noti preparativi grafici. Non \u00e8 ben chiaro che cosa vi sia raffigurato: per alcuni si tratterebbe dell'inizio del ciclo, dove Decio Mure e Tito Manlio sono inviati dal Senato Romano, che ha consegnato ai consoli il Palladio della Citt\u00e0 e i bastoni del comando militare, a combattere i Latini. Per altri saremmo invece alla fine della storia e il solo Tito Manlio (essendo ovviamente Decio gi\u00e0 morto), di ritorno dalla guerra, si starebbe recando presso il Senato ad annunciare la vittoria, simboleggiata dalla statuetta che il console superstite ha in mano.\nAnche in questo caso tuttavia si dubita che la rappresentazione facesse parte del progetto iniziale delle storie di Decio Mure e in aggiunta si esprimono perplessit\u00e0 sul fatto stesso che l'arazzo con i senatori derivi davvero da un modello grafico di Rubens.\nGli arazzi.\nLe prime due serie di arazzi tratte dalle tele di Rubens furono tessute a Bruxelles cos\u00ec come stabiliva il contratto del 1616. A queste prime edizioni molte altre ne seguirono ed oggi se ne censiscono una ventina di varia completezza e diverse dimensioni, dislocate in pi\u00f9 nazioni d'Europa. Anche in Italia ve ne \u00e8 una versione, parziale (consta di soli quattro episodi), conservata nel palazzo vescovile di Mondov\u00ec.\nUn numero cos\u00ec cospicuo di tirature, eseguite lungo il corso di pi\u00f9 decenni, \u00e8 segno evidente del grande e perdurante successo riscosso dall'impresa figurativa del maestro fiammingo. \nL'innovativa scelta di eseguire i cartoni mediante dei rifiniti dipinti ad olio, in luogo della consueta tecnica della tempera su carta, comport\u00f2 per gli arazzieri la necessit\u00e0 di ampliare le gamme cromatiche sino ad allora utilizzate per la tintura della lana e della seta. Infatti nella serie di Decio si vedendo per la prima volta alcuni colori mai usati nei precedenti parati tessuti nelle Fiandre. \nNella galleria di immagini che segue si osservano sei arazzi con gli episodi narrativi della vicenda di Decio Mure facenti parte di versioni differenti per manifattura di produzione e datazione. Si nota tra i panni e i cartoni il tipico effetto in \"controparte\", cio\u00e8 la specularit\u00e0 dell'arazzo rispetto al modello grafico, peculiare della tessitura a basso liccio. "}
{"id": "8227940", "revid": "298229", "url": "https://it.wikipedia.org/wiki?curid=8227940", "title": "Cattedrale di Sant'Antonio di Padova (Governador Valadares)", "text": "La cattedrale di Sant'Antonio di Padova (\"Catedral de Santo Ant\u00f4nio de P\u00e1dua\" in lingua portoghese) \u00e8 una chiesa cattolica di Governador Valadares, nello stato brasiliano di Minas Gerais, ed \u00e8 cattedrale della diocesi di Governador Valadares.\nSi trova nella piazza Dom Manuel Nunes Coelho, nel centro della citt\u00e0.\nStoria.\nLa cappella di Sant'Antonio, costruita tra il 1910 e il 1914, fu la base della comunit\u00e0 cattolica locale e divenne sede della parrocchia di Sant'Antonio di Figueira del Rio Doce nel 1915. In quest'occasione ebbe inizio l'attivit\u00e0 parrocchiale con tutti i suoi registri datati a partire dal 10 novembre del medesimo anno, assegnati al frate cappuccino Ang\u00e9lico de Campora. \nFino ad allora si trattava di una semplice cappella, gi\u00e0 dedicata a sant'Antonio di Padova, costruita nel 1886.\nLa costruzione della chiesa attuale ebbe luogo nel 1924 ad opera della Confraternita di Sant'Antonio. Con l'erezione della diocesi di Governador Valadares, avvenuta il 1\u00ba febbraio 1956, la chiesa fu elevata al rango di cattedrale."}
{"id": "8227945", "revid": "400694", "url": "https://it.wikipedia.org/wiki?curid=8227945", "title": "Giuseppina Ciocca", "text": ""}
{"id": "8227954", "revid": "547034", "url": "https://it.wikipedia.org/wiki?curid=8227954", "title": "Banjarese", "text": " \nI Banjarese o Banjar (in lingua banjarese:Urang Banjar; in jawi: \u0627\u0648\u0631\u06a0 \u0628\u0646\u062c\u0631) sono un gruppo etnolinguistico originario della regione della provincia del Kalimantan meridionale, in Indonesia. Diversi secoli fa, alcuni di loro erano emigrati in vari luoghi dell'arcipelago malese, colonizzando parte di esso."}
{"id": "8227955", "revid": "109081350", "url": "https://it.wikipedia.org/wiki?curid=8227955", "title": "Banjar (popolo)", "text": ""}
{"id": "8227960", "revid": "47767", "url": "https://it.wikipedia.org/wiki?curid=8227960", "title": "Chiesa di San Giorgio Martire (Sarnonico)", "text": "La chiesa di San Giorgio Martire \u00e8 una chiesa sussidiaria a Seio, frazione di Sarnonico, in Trentino. Risale al XIII secolo.\nStoria.\nLa chiesa venne eretta, nella sua prima forma, probabilmente nel XIV secolo o forse in quello precedente, poich\u00e9 attorno al 1390 venne quasi certamente ricostruita.\nNella seconda met\u00e0 del XVI secolo l'edificio fu nuovamente rifatto acquisendo l'aspetto generale che ci \u00e8 pervenuto. La sua consacrazione \u00e8 del 1558.\nNel 1773 fu edificato il campanile e circa un secolo dopo venne restaurato.\nNel XX secolo si susseguirono vari interventi restaurativi, il primo nel 1911. In tale occasione vennero rinforzate le opere murarie e fu rifatto il pavimento, poi furono sostituite le grandi vetrature.\nA partire dal 1985 inizi\u00f2 l'ultimo ciclo di interventi, conclusosi nel 2013. In tale fase si sono rifatte le coperture e si sono isolate le fondamenta dell'edificio contro le infiltrazioni di umidit\u00e0. Sono stati infine messi a norma i vari impianti."}
{"id": "8227965", "revid": "599013", "url": "https://it.wikipedia.org/wiki?curid=8227965", "title": "Japhet Kosgei", "text": ""}
{"id": "8227969", "revid": "298229", "url": "https://it.wikipedia.org/wiki?curid=8227969", "title": "Cattedrale di Nostra Signora del Rosario (Itabira)", "text": "La cattedrale di Nostra Signora del Rosario (\"Catedral Nossa Senhora do Ros\u00e1rio\" in lingua portoghese) \u00e8 una chiesa cattolica di Itabira, nello stato brasiliano di Minas Gerais, ed \u00e8 cattedrale della diocesi di Itabira-Fabriciano.\nStoria.\nLa parrocchia di Nostra Signora del Rosario di Itabira fu creata il 6 aprile 1826. La chiesa, nota come chiesa madre del Rosario, fu eretta nella prima met\u00e0 del secolo XIX. Nel 1965, con l'erezione della diocesi di Itabira, la chiesa madre del Rosario fu elevata al rango di cattedrale. Il 9 novembre 1970, dopo un lungo periodo di piogge, una delle pareti laterali della cattedrale croll\u00f2 e una delle torri risult\u00f2 piuttosto danneggiata. L'antica cattedrale fu cos\u00ec demolita e, nel medesimo luogo, fu costruita quella attuale. La sua costruzione ebbe inizio nel 1976 e fu conclusa nel 1985."}
{"id": "8227973", "revid": "709565", "url": "https://it.wikipedia.org/wiki?curid=8227973", "title": "Mr Punch", "text": ""}
{"id": "8227974", "revid": "709565", "url": "https://it.wikipedia.org/wiki?curid=8227974", "title": "Violent Cases", "text": ""}
{"id": "8227981", "revid": "121861377", "url": "https://it.wikipedia.org/wiki?curid=8227981", "title": "Andrea Quarisa", "text": "Carriera.\nLe giovanili e gli esordi.\nCresce nel settore giovanile di Treviso, con cui, all'ultimo anno, vince lo scudetto under 19. Con Riccardo Artoni come procuratore, diventa professionista e gioca la sua prima stagione in Serie B a Latina. Con i laziali si qualifica ai play-off da ottava testa di serie, ma esce ai quarti di finale. L'anno successivo passa ad Agrigento e arriva fino alle semifinali playoff di serie B.\nL'approdo in A2.\nNella stagione 2013-14 passa a Casalpusterlengo, in serie A2 silver, e va a un passo dalla promozione in A2 gold, perdendo 3 a 2 la serie finale contro Mantova, all'ultimo tiro. Si conclude con quella partita il suo terzo e ultimo anno da under. L'anno seguente torna in serie B, a Cento, dove vince da protagonista la regular season, ma viene eliminato al primo turno dei play-off.\nLe stagioni a San Severo e gli infortuni.\nNell'estate 2015 passa a San Severo, in serie B. Gioca una prima stagione di alto livello, sempre tra i top nella classifica rimbalzi. Perde in semifinale play-off con Pescara e in gara-2 si rompe il legamento crociato del ginocchio destro. L'anno successivo rientra a novembre dall'infortunio, si qualifica nuovamente per i play-off, ma viene eliminato ai quarti da Cassino. Nel 2017-18 arriva il salto in A2 gold a Jesi, ma dopo 11 partite giocate con la squadra marchigiana si rompe il legamento crociato, questa volta del ginocchio sinistro. Nel 2018-19 passa a Verona, in una squadra che ambisce alla promozione in serie A1, ma il cammino dei veneti si interrompe ai quarti di finale play-off, con la sconfitta per 3-2 contro Treviglio.\nL'esordio in A1 con Pistoia.\nNell'estate del 2019, viene ingaggiato da Pistoia, dove a 27 anni, esordisce in Serie A segnando i suoi primi punti nella massima categoria italiana alla seconda di campionato, contro la Virtus Bologna. Dopo soli sette mesi, tuttavia, lascia Pistoia e il 13 febbraio 2020, fa ritorno dopo nemmeno due anni a Jesi, militando in serie B. Il 15 febbraio successivo, all'esordio con la maglia arancio-blu, segna 16 punti nella gara vinta in casa contro Faenza, prima che il campionato venga bloccato a causa dell'emergenza Covid-19.\nNazionale.\nHa fatto parte delle varie nazionali giovanili dal 2008 al 2012."}
{"id": "8227995", "revid": "338238", "url": "https://it.wikipedia.org/wiki?curid=8227995", "title": "Davide Alviti", "text": "Carriera.\nInizi.\nInizia a giocare a Basket ad Alatri, sua citt\u00e0 natale di 30.000 abitanti, ed una clamorosa sconfitta contro l'Eurobasket Roma (14-101) \u00e8 un punto di svolta nella vita del giovane Davide. Si, perch\u00e9 quei 14 punti messi a referto dalla sua squadra portavano tutti il nome di Davide Alviti, che dopo quella partita venne contattato dai dirigenti dell'Eurobasket Roma che ebbero di lui un'ottima impressione. Non fu una scelta semplice, ma grazie all'appoggio e agli sforzi della propria famiglia, Alviti decide di accettare la proposta di Roma.\nSerie A2.\nL'esordio tra i senior avviene nel 2013, ovviamente con la canotta dell'Eurobasket Roma che nel 2011 aveva aggiunto Alviti al proprio settore giovanile. Per Davide anche la possibilit\u00e0 di sedersi in panchina con la Virtus Roma, in Serie A, con giocatori di altissimo livello come Gigi Datome. Alviti esordisce in Serie A proprio con la Virtus Roma il 16/03/2014 nella sconfitta 85-61 contro Milano, nella quale cattura 2 rimbalzi e recupera un pallone in poco pi\u00f9 di un minuto sul parquet.\nNel 2015 Alviti si separa dall'Eurobasket e iniziano 3 anni nei quali, ogni anno, veste una canotta diversa in A2 lontano da casa: Mantova, Tortona e Imola. Dopo la stagione a Imola, estremamente positiva con 12.3 punti di media ai quali si aggiunge il suo grande impatto a rimbalzo, Alviti approda a Treviso in un Club che puntava alla promozione in Serie A. Cos\u00ec avviene, Treviso vince il campionato di A2 nella stagione 2018-2019 e Davide viene confermato anche per l'anno successivo in Serie A. Nella sua carriera da cestista, Alviti \u00e8 sempre stato affiancato dall'agente italiano Enzo Garsia.\nSerie A.\nDopo l'esordio contro Milano nel 2014, nella stessa stagione Alviti mette piede in campo anche contro Varese. Poi, cinque lunghi anni di attesa e finalmente il ritorno in serie A con Treviso nel 2019, con un bagaglio di esperienze sicuramente pi\u00f9 significativo rispetto ad allora. La prima partita in Serie A, nel 2019, per coincidenza ancora contro l'EA7 Milano. Davide conclude la stagione 2019-2020 con 5.4 punti e 2.0 rimbalzi di media.\nNell'estate 2020, l'Allianz Trieste vede in Alviti qualcosa di speciale e si garantisce le sue prestazioni sportive. Davide nelle prime partite della stagione 2020-2021 non delude la fiducia di coach Dalmasson e dopo le prime 5 partite le sue statistiche dicono 13.6 punti e 8 rimbalzi di media con il 50% da 3 punti, tra i migliori tiratori della LBA. Grazie alle sue ottime prestazioni, Alviti si guadagna la convocazione in Nazionale con la quale prende parte alle partite nella \"bolla\" di Tallin per la qualificazione agli Europei del 2022.\nIl 19 giugno 2021 viene annunciato il suo passaggio all'Olimpia Milano, con cui sottoscrive un contratto triennale.\nStatistiche.\nNazionale.\nEsordio in Nazionale: Luned\u00ec 30 Novembre, Russia-Italia 66-70"}
{"id": "8228017", "revid": "458786", "url": "https://it.wikipedia.org/wiki?curid=8228017", "title": "Roland Kirchler", "text": ""}
{"id": "8228020", "revid": "400694", "url": "https://it.wikipedia.org/wiki?curid=8228020", "title": "Antonio Piazza (regista)", "text": ""}
{"id": "8228043", "revid": "1543377", "url": "https://it.wikipedia.org/wiki?curid=8228043", "title": "Metropolitan Railway", "text": "La Metropolitan Railway (a volte soprannominata \"Met\") era una ferrovia per passeggeri di Londra attiva dal 1863 al 1933. La linea principale della Metropolitan Railway partiva dalla Citt\u00e0 di Londra, che costituisce il nucleo finanziario della capitale, e si dirigeva a nord-ovest, in quella che sarebbe diventata l'area periferica del Middlesex.\nStoria.\nIl primo tratto della Metropolitan Railway collegava fra loro le stazioni di Paddington, Euston e King's Cross alla Citt\u00e0. La prima sezione fu costruita sotto la New Road di Londra, in un'area non troppo distante dalla \"City\" che era compresa tra Paddington, King's Cross, Farringdon Road e Smithfield. La Metropolitan Railway fu aperta al pubblico il 10 gennaio 1863 ed era percorsa da carrozze di legno illuminate a gas e trasportate da locomotive a vapore. Si trattava della prima ferrovia sotterranea al mondo destinata al trasporto di passeggeri.\nLa linea fu presto estesa in entrambe le estremit\u00e0: a nord attraverso una diramazione che parte da Baker Street, mentre l'area a sud raggiunse Hammersmith nel 1864 e Richmond nel 1877. Il tratto originale complet\u00f2 la Linea Circle nel 1884, ma le rotte pi\u00f9 importanti furono quelle nord-occidentali che giungono fino alla campagna del Middlesex, che contribuirono alla formazione di nuovi sobborghi londinesi. La stazione di Harrow fu raggiunta dalla Metrolpolitan Railway nel 1880. A partire dal 1897, grazie al patrocinio del duca di Buckingham e dei proprietari dei servizi di Waddesdon Manor, la linea raggiunse dopo molti anni la Verney Junction, che si trova oltre Aylesbury, nel Buckinghamshire, a 74 chilometri da Baker Street.\nLa Metropolitan Railway fu elettrificata nel 1905. A partire dal 1907, la Metropolitan Railway poteva contare sulla presenza di diversi treni elettrici (tuttavia, le aree ferroviarie periferiche verranno elettrificate decenni dopo). A differenza di altre compagnie ferroviarie nell'area di Londra, la Metropolitan Railway permise lo sviluppo di terreni destinati alla costruzione di case e, dopo la prima guerra mondiale, promosse dei complessi residenziali vicino alla ferrovia che prendevano il nome di Metro-land. Il 1\u00ba luglio 1933, la Metropolitan Railway fu unita alla Underground Electric Railways Company e agli operatori di tram e autobus della capitale che formarono cos\u00ec il London Passenger Transport Board.\nI binari e le stazioni un tempo occupati dalla Metropolitan Railway fanno oggi parte delle linee Metropolitan, Circle, District, Hammersmith &amp; City, Piccadilly, Jubilee e Victoria della metropolitana di Londra e sono anche di propriet\u00e0 della Chiltern Railways e della Great Northern Route."}
{"id": "8228044", "revid": "709565", "url": "https://it.wikipedia.org/wiki?curid=8228044", "title": "Viktorija Georgieva", "text": "Avrebbe dovuto rappresentare la Bulgaria all'Eurovision Song Contest 2020 con il brano \"Tears Getting Sober\", ma in seguito all'annullamento dell'evento a causa della pandemia di COVID-19, \u00e8 stata riconfermata come rappresentante nazionale per l'edizione del 2021, dove ha cantato \"Growing Up Is Getting Old\".\nBiografia.\nNata a Varna, ha iniziato a cantare all'et\u00e0 di 11 anni, seguendo lezioni di canto durante la sua infanzia. \u00c8 salita alla ribalta nel 2015, quando ha partecipato alla quarta edizione di \"The X Factor Bulgaria\" dopo essersi presentata, senza successo, alle audizioni delle tre edizioni precedenti. Dopo aver firmato un contratto con la Monte Records, ha pubblicato il suo singolo di debutto nel 2016.\nIl 25 novembre 2019 l'emittente televisiva bulgara BNT ha confermato di averla selezionata internamente come rappresentante nazionale all'Eurovision Song Contest 2020 a Rotterdam, nei Paesi Bassi. Il suo brano, \"Tears Getting Sober\", \u00e8 stato pubblicato il 7 marzo 2020. Nonostante l'annullamento dell'evento due mesi prima a causa della pandemia di COVID-19, Viktorija \u00e8 stata riconfermata come rappresentante bulgara per l'edizione del 2021. Il suo nuovo brano eurovisivo, \"Growing Up Is Getting Old\", \u00e8 stato selezionato internamente fra le cinque tracce del suo EP \"A Little Dramatic\" e il singolo \"Ugly Cry\" e presentato a un concerto tenuto dalla cantante il 10 marzo 2021. Nel maggio successivo, dopo essersi qualificata dalla seconda semifinale, Viktorija si \u00e8 esibita nella finale eurovisiva come Victoria, dove si \u00e8 piazzata all'11\u00ba posto su 26 partecipanti con 170 punti totalizzati."}
{"id": "8228051", "revid": "1318658", "url": "https://it.wikipedia.org/wiki?curid=8228051", "title": "Ciutat de la Just\u00edcia (metropolitana di Barcellona)", "text": "Ciutat de la Just\u00edcia \u00e8 una stazione della Linea 10 Sud della metropolitana di Barcellona, operata da TMB. La stazione \u00e8 situata nel comune di Hospitalet de Llobregat lungo l'Avinguda de la Gran Via, all'altezza di Pla\u00e7a Ildefons Cerd\u00e0 e consente un accesso diretto al complesso Ciutat de la Just\u00edcia che ospita gli edifici dei tribunali dell'area metropolitana di Barcellona.\nLa stazione \u00e8 stata inaugurata e aperta al servizio pubblico il 23 novembre 2019 ed \u00e8 situata a 42 metri di profondit\u00e0 e serve da interscambio con la vicina stazione Ildefons Cerd\u00e0, distante 200 metri e con cui non possiede un collegamento diretto, servita dalla linea L8 della metropolitana e dai treni regionali della linea Llobregat-Anoia, gestiti entrambi da FGC.\nCaratteristiche.\nLa struttura della stazione \u00e8 a pozzo, con un diametro di 29,6\u00a0m e le banchine sono accessibili tramite un sistema di sei ascensori ad alta capacit\u00e0 pi\u00f9 due ascensori adatti alle persone a mobilit\u00e0 ridotta. Sono presenti anche due scale di emergenza (pedonali) in caso di guasto o indisponibilit\u00e0 degli ascensori, per un totale di 298 gradini.\nLa stazione \u00e8 disposta su quattro livelli: il piano superiore ospita il vestibolo e le biglietterie, il secondo piano costituisce l'accesso alle banchine, il terzo livello consente l'accesso ai treni in direzione Collblanc, mentre l'ultimo livello, il pi\u00f9 profondo, serve per accedere ai treni in direzione Foc (i binari sono disposti su due piani sovrapposti a seconda del senso di marcia).\nLe banchine di accesso ai treni sono lunghe 100\u00a0m e sono dotate di barriere di protezione anti-caduta trasparenti con porte ad apertura automatica in corrispondenza delle porte del treno nel punto di arresto (gestito dal sistema di guida automatica).. Una cura particolare \u00e8 stata posta per l'illuminazione, realizzata con grandi anelli luminosi disposti in modo scenografico lungo tutto il percorso che va dal vestibolo ai marciapiedi di accesso."}
{"id": "8228052", "revid": "2197221", "url": "https://it.wikipedia.org/wiki?curid=8228052", "title": "Uno chef in fattoria", "text": "Uno chef in fattoria \u00e8 un reality show culinario italiano, in onda dal 18 novembre 2019 su Food Network con la conduzione dello chef Roberto Valbuzzi.\nIl programma.\nIl conduttore Roberto Valbuzzi, nelle vesti di contadino, assieme alle persone a lui care, presenta dalla sua fattoria i prodotti tipici del suo territorio di origine (la Valtellina) nonch\u00e9 le materie prime che utilizza per la preparazione dei suoi piatti. In ogni puntata, inoltre, prepara una ricetta con prodotti raccolti nel suo stesso orto."}
{"id": "8228054", "revid": "599013", "url": "https://it.wikipedia.org/wiki?curid=8228054", "title": "Carlos Miguel Coronel", "text": "Carriera.\nCresciuto nel settore giovanile del , nel 2015 si trasferisce nella societ\u00e0 austriaca collegata del . Ha debuttato con il il 27 maggio 2018, nella partita di campionato persa per 4-0 contro l'. Il 24 gennaio 2019 viene ceduto a titolo temporaneo al ; il prestito viene interrotto in anticipo il 19 luglio seguente.\nNel successivo mese di ottobre si ritrova titolare nel ruolo, a causa dei concomitanti infortuni di Cican Stankovi\u0107 e Alexander Walke, arrivando a esordire in Champions League.\nStatistiche.\nPresenze e reti nei club.\n\"Statistiche aggiornate al 2 maggio 2021.\""}
{"id": "8228055", "revid": "1543377", "url": "https://it.wikipedia.org/wiki?curid=8228055", "title": "Rabbi Isaac Nappaha", "text": "Il nome.\nIl nome di \"Nappaha\" si trova menzionato nel Talmud babilonese, ma non nel Talmud Yerushalmi. Nella successiva letteratura midrashica viene chiamato Yitzchak Nappaha, mentre le opere pi\u00f9 antiche lo citano semplicemente come Rav Yitzchak.\nNel Talmud babilonese viene identificato con molteplici altri Yitzchak, e poich\u00e9 ci\u00f2 era dovuto all'azione arbitraria di \"amoraim\" vissuti in epoche successive, il vero nome di suo padre non pu\u00f2 pi\u00f9 essere ricostruito.\nIl nome \"Nappaha\", che letteralmente significa \"fabbro\", \u00e8 stato associato ad un altro Yitzchak, che possedeva cinque tribunali a Usha. Se fosse accertata la relazione fra i due, diventerebbe plausibile che il giovane Yitzchak avesse ereditato il nome anche senza aver mai praticato il mestiere di fabbro.\nBiografia.\nPupillo di bar Johanna Nappaha, Reish Lakish scrisse alcuni giochi di parole fra i nomi di Isaac Nappaha e del maestro, che erano tra loro simili. La figlia di Isacco spos\u00f2 l'amorah babilonese Pappi, che la tradizione attesta nell'attivit\u00e0 di docente ad Antiochia.\nSebbene fosse allievo di bar Nappaha di Johanan, le sue associazioni con Johanan sono indicate in un solo passaggio. Inoltre, soltanto il Talmud babilonese lo cita come commentatore dell'aggadah del suo maestro. \nSoggiorn\u00f2 a Babilonia per un limitato periodo di tempo, probabilmente dopo la morte di Johanan, durante il quale visit\u00f2 la dimora dell'esilarca, insieme a Sheshet e a Rav Yosef bar Hiyya. \nAbba ben Joseph bar \u1e24ama (noto anche come Rava) riporta sue citazioni, delle quali \u00e8 tuttavia incerto se siano state realmente pronunciate da Yitzchak oppure se siano opera di Rava. Inoltre, citazioni sono fornite anche dal rabbino bar Adda.\nLa sua dimora era originariamente a Cesarea e successivamente si trasfer\u00ec a Tiberiade. Strinse un'intima amicizia con il rabbino Ammi, col quale discusse di frequente di questioni halakhiche;; e in alcuni casi assumevano congiuntamente delle decisioni in materia di diritto rabbinico, nell'ambito di una giuria formata da Yitzchak stesso, da Abbahu e dal rabbino Hanina b. Papi. \nIl rabbino Helbo riport\u00f2 a Yitzchak due questioni liturgiche che gli erano state rivolte in Galilea: alla prima domanda rispose immediatamente, mentre per la seconda tenne un'audizione pubblica nell'accademia. R. Yitzchak diffuse una tesi sulla creazione della luce, formulata da uno o pi\u00f9 autori rimasti anonimi. Inoltre, prese parte a discussioni aggadiche con Levi II (III sec.), con Abba bar Kahana (terza generazione Amoraim), con il rabbino Aha (IV sec.) e con Hiyya bar Abba (terza generazione amoraim). Tra coloro che tramandarono nome insegnamenti di Yitzchak vi furono Haggai esperto di Halakhah, i suoi figli Jonathan e Azariah, e Luliani ben Tabrin (inizio IV sec.).\nInsegnamenti.\nIl tipo di autorit\u00e0 di Yitzchak fosse in tema di Halakhah e di Aggadah, \u00e8 rivelato da un aneddoto, secondo il quale gli allievi Ammi e Assi non gli avrebbero permesso di parlare, perch\u00e9 uno desiderava sentire l'esposizione dell'Halakhah e l'altro dell'Aggadah. Yitzchak gli avrebbe risposto con la nota storia dell'uomo che aveva due mogli, una delle quali tir\u00f2 fuori tutti i suoi capelli bianchi perch\u00e9 era giovane, mentre l'altra ne estrasse i capelli neri perch\u00e9 era vecchia, e risolse le loro esitazioni proponendo loro un aggadah con sfondo halakhico, al fine di soddisfare (didatticamente) entrambi nello stesso tempo.\nYitzchak si dedic\u00f2 allo studio e commento dell'Aggadah con maggiore zelo, ad esempio perch\u00e9 lo considerava una necessit\u00e0 nelle circostanze avverse degli ebrei. La povert\u00e0 degli ebrei palestinesi si era aggravata cos\u00ec tanto che la gente aveva smesso di sperare nel raccolto e si accontentava di mangiare le spighe verdi di grano; di conseguenza cercava conforto e ristoro dell'anima. Yitzchak cerc\u00f2 di rendere le sue lezioni le pi\u00f9 efficaci possibile e gli uditori confermarono che riusc\u00ec ad essere un abile esegeta, nonch\u00e9 un oratore insolitamente persuasivo.\nIl materiale aggadico di Yitzchak pu\u00f2 essere suddivisa nei seguenti quattro gruppi, in base al rispettivo contenuto: \nSecondo la testimonianza unanime di numerosi scrittori del X secolo, il gaon Hai b. David attribu\u00ec a Yitzchak Nappaha il calcolo del calendario rabbinita.\nLa tradizione del giudaismo caraita, mutuata dai Rabbaniti, sostenne che Isacco introdusse nuovi mesi nel calendario non regolandosi con le osservazioni lunari, la luna, bens\u00ec imitando Rabbaniti che calcolano secondo la regola di lo, bet, dalet, waw, fatto che comportava che la Pasqua non potesse mai iniziare di luned\u00ec, mercoled\u00ec o di venerd\u00ec., cadendo sempre di giorno pari."}
{"id": "8228057", "revid": "767487", "url": "https://it.wikipedia.org/wiki?curid=8228057", "title": "St\u00e9phane Jobard", "text": ""}
{"id": "8228061", "revid": "827882", "url": "https://it.wikipedia.org/wiki?curid=8228061", "title": "ISAP", "text": ""}
{"id": "8228069", "revid": "827882", "url": "https://it.wikipedia.org/wiki?curid=8228069", "title": "ISAP (Grecia)", "text": ""}
{"id": "8228073", "revid": "827882", "url": "https://it.wikipedia.org/wiki?curid=8228073", "title": "ISAP (Milano)", "text": ""}
{"id": "8228074", "revid": "729019", "url": "https://it.wikipedia.org/wiki?curid=8228074", "title": "Battaglia del Larga", "text": "La battaglia del Larga (7 luglio 1770) fu combattuta, nell'ambito della guerra russo-turca (1768-1774), fra l'Impero russo e l'Impero ottomano. Lo scontro avvenne in Moldavia, presso il fiume Larga.\nLa battaglia.\nLo scontro, durato otto ore, si svolse il medesimo giorno della battaglia di Cesme, punto chiave via mare della guerra russo-turca (1768-1774).\nAll'alba del 7 luglio del 1770, le truppe russe attraversarono il fiume Larga, attraverso il quale giunsero all'accampamento degli ottomani. Alle 4 del mattino la lotta inizi\u00f2 con il bombardamento dell'artiglieria russa. I soldati russi resistettero agli attacchi della cavalleria tartara, che dovette ritirarsi con perdite significative. Verso mezzogiorno, le truppe russe avevano gi\u00e0 preso l'accampamento ottomano dopo uno scontro a baionetta, causando il ritiro delle truppe ottomane e tartare.\nLa battaglia si risolse in una decisiva vittoria dei russi che riuscirono a catturare 33 cannoni turchi ed il vasto accampamento nemico. Per questa vittoria, Rumjancev ottenne la I classe dell'Ordine imperiale di San Giorgio. Due settimane pi\u00f9 tardi, i russi ottennero una nuova grande vittoria nella battaglia di Kagul."}
{"id": "8228075", "revid": "124123", "url": "https://it.wikipedia.org/wiki?curid=8228075", "title": "Josephat Ongeri", "text": " "}
{"id": "8228084", "revid": "57342", "url": "https://it.wikipedia.org/wiki?curid=8228084", "title": "Antonino Chef Academy", "text": "Antonino Chef Academy \u00e8 un talent show culinario italiano, in onda dal 12 novembre 2019 su Sky Uno e in replica dall'11 marzo 2020 su TV8.\nIl programma.\nIl programma vede sfidarsi dieci giovani cuochi il cui obiettivo \u00e8 aggiudicarsi un posto nella cucina di Villa Crespi, ristorante dello chef Antonino Cannavacciuolo, che nel programma \u00e8 insegnante e giudice allo stesso tempo. Lo chef \u00e8 affiancato da Simone Corbo, il suo secondo a Villa Crespi, nelle vesti di tutor dei ragazzi. \nOgni puntata (ad eccezione della finale) rappresenta un ciclo didattico ed \u00e8 divisa in tre fasi: la lezione dello chef Cannavacciuolo, la prova in esterna e l'approfondimento (tenuto da uno chef ospite di grande spessore). Durante ogni fase, i concorrenti dovranno realizzare delle pietanze sulla base di quanto appreso, rispettando un determinato tema e spesso utilizzando ingredienti particolari. Al termine di ogni prova, ad ogni concorrente verr\u00e0 assegnato un voto. Al termine della puntata, il concorrente che avr\u00e0 la somma dei giudizi pi\u00f9 bassa dovr\u00e0 abbandonare l'accademia."}
{"id": "8228096", "revid": "109083184", "url": "https://it.wikipedia.org/wiki?curid=8228096", "title": "Danum", "text": ""}
{"id": "8228102", "revid": "124821523", "url": "https://it.wikipedia.org/wiki?curid=8228102", "title": "The Smile Sessions", "text": "The Smile Sessions \u00e8 un album compilation e cofanetto antologico del gruppo musicale statunitense The Beach Boys, pubblicato il 31 ottobre 2011 dalla Capitol Records. Il materiale che costituisce l'opera si incentra sulle sedute di registrazione del 1966-67 per l'incompiuto album \"SMiLE\". Il cofanetto contiene diverse versioni dell'album ricostruite per mezzo delle registrazioni originali dell'epoca, insieme a molti provini e brani scartati; in un tentativo di ricostruzione filologica che ricevette un clamoroso successo di pubblico e critica per un'operazione del genere.\nLa compilation \u00e8 la prima e unica raccolta ufficiale dedicata alle sessioni per il leggendario album \"SMiLE\" originariamente prodotte da Brian Wilson, arrivate al pubblico dopo decenni di bootleg e falsi annunci di pubblicazione. Il progetto fu principalmente diretto dagli ingegneri del suono Alan Boyd, Mark Linett, e dal dirigente della Capitol Dennis Wolfe, con Wilson nella veste di \"remoto supervisore\", e consulente creativo. In precedenza, Wilson aveva pubblicato la sua propria versione di \"Smile\" nel 2004, sotto forma di album solista. Brian Wilson ha dichiarato che sebbene la compilation \"The Smile Sessions\" non sia \"poi cos\u00ec lontana\" dalla sua visione originale dell'opera, egli preferisce comunque la sua versione del 2004.\nOrigine.\nSebbene alcuni frammenti dell'originale \"Smile\" fossero apparsi nel corso degli anni in numerosi album di studio, raccolte e bootleg, la Capitol Records non aveva mai organizzato una pubblicazione ufficiale del materiale che avrebbe dovuto costituire lo \"SMiLE\" del 1967, in gran parte a causa dei problemi logistici nell'organizzazione delle centinaia di frammenti musicali, e per rispetto della volont\u00e0 di Brian Wilson che si era sempre detto profondamente disturbato da alcune registrazioni, associando l'album a tutti i suoi fallimenti e problemi di depressione.\nLa lavorazione di quello che avrebbe dovuto essere la versione originale dei Beach Boys di \"SMiLE\" cominci\u00f2 nel 1966, appena due settimane dopo la pubblicazione dell'album \"Pet Sounds\", e basandosi sulle complesse tecniche di registrazione utilizzate per il singolo \"Good Vibrations\", che aveva riscosso un grande successo. Quando Wilson abbandon\u00f2 il progetto, perso nei suoi problemi personali, dopo aver fatto uscire al posto di \"SMiLE\" il meno ambizioso \"Smiley Smile\"; nel corso dei successivi decenni furono fatti tentativi sporadici di \"salvare il salvabile\" del materiale originale di \"Smile\", ma senza molto successo. Durante questo periodo, alcune registrazioni delle sessioni dell'originale \"Smile\" circolarono nel mercato illegale dei bootleg e tra i collezionisti. Il progetto di una resurrezione di \"Smile\" risale ai primi anni ottanta, quando fu proposto di far uscire il disco rimaneggiato in qualche modo da Wilson e collaboratori vari. Parte del materiale d'archivio relativo a \"Smile\" fu finalmente incluso nella compilation ufficiale \"\" del 1993. Pochi anni dopo, la Capitol Records pubblic\u00f2 il box set \"The Pet Sounds Sessions\", che presentava un assortimento di mix e versioni alternative di brani dell'album \"Pet Sounds\". C'era la speranza fondata che il cofanetto fosse seguito da una simile operazione dedicata a \"SMiLE\", ma il tutto non si concretizz\u00f2.\nTrentotto anni dopo la concezione dell'album originale e un periodo di cure psichiatriche, Wilson si riconcili\u00f2 con il progetto e nel 2004 pubblic\u00f2 una versione riveduta e corretta di \"Smile\" come suo progetto solista intitolato \"Brian Wilson Presents Smile\".\nNella met\u00e0 del 2010 cominciarono i lavori per \"The Smile Sessions\" dopo che il progetto ricevette l'autorizzazione da parte dei Beach Boys sopravvissuti. All'inizio del 2011, Al Jardine rivel\u00f2 che la \"Capitol Records avrebbe presto fatto uscire la versione di \"Smile\" dei Beach Boys in occasione della celebrazione del cinquantesimo anniversario della nascita del gruppo\". Egli aggiunse: \u00ab\"SMiLE\" \u00e8 il Santo Graal dei fan dei Beach Boys, quindi sarebbe bello renderlo disponibile\u00bb. Jardine disse inoltre che i nastri non sarebbero stati modificati o alterati in alcun modo, cos\u00ec che l'album fosse presentato agli ascoltatori proprio com'era (o avrebbe dovuto essere) nel 1966-67. La pubblicazione di \"The Smile Sessions\" fu confermata dalla Capitol Records l'11 marzo 2011.\nOpera di ricostruzione.\nIl primo disco di \"The Smile Sessions\" assembla una versione dell'album \"SMiLE\" come avrebbe presumibilmente dovuto essere nel 1967, prendendo come traccia di base quanto pubblicato da Brian Wilson nel 2004 nel suo album solista \"Brian Wilson Presents Smile\". Wilson stesso diede qualche suggerimento per la scaletta dei brani ai compilatori Mark Linett, Alan Boyd e Dennis Wolfe. Wilson ha dichiarato che la scaletta precisa e l'ordine della sequenza delle tracce non erano state ancora decise nel 1967 e che l'originale \"Smile\" sarebbe stato \"meno edificante\" rispetto alla sua versione del 2004. Sebbene la scaletta dei brani di \"The Smile Sessions\" sia diversa da quella che avrebbe avuto l'originale \"SMiLE\" del 1967, Linett chiar\u00ec che la lista delle tracce del primo disco avrebbe \"presentato l'intero album il pi\u00f9 vicino possibile a come era previsto che fosse, o come avrebbe potuto essere, con il contributo di Brian e di tutti gli altri\".\nQuando fu chiesto a Wilson come Linett e Boyd si fossero approcciati al materiale che lui aveva supervisionato negli anni sessanta, Brian rispose: \u00abIn qualche modo, si. Per gradi. Non \u00e8 molto lontano da quello che pensavo sarebbe stato\u00bb. Egli aggiunse di preferire comunque la sua versione del 2004, e che il \"sound\" di \"The Smile Sessions\" lo infastidiva a causa della sua incompiutezza. Linett sostenne che \"The Smile Sessions\" potrebbe essere pi\u00f9 vicino alla visione originale di Brian se avesse completato l'album nel 1967, supponendo che \"sarebbe stato pi\u00f9 felice se avesse avuto una tela pi\u00f9 grande per presentarlo\", riferendosi alla schiacciante quantit\u00e0 di materiale che avrebbe dovuto condensare in un LP in vinile a due facciate, e che l'ambizione di Brian all'epoca era quella di \"espandere al di l\u00e0 del limite i confini di ci\u00f2 che un disco pop era in quel momento storico\".\nTracce non appartenenti a \"Smile\".\nNon tutte le tracce incluse nella compilation sono tratte dal materiale registrato nel periodo febbraio 1966-maggio 1967 durante la lavorazione di \"Smile\". In riferimento all'inclusione di sessioni per \"Smiley Smile\", Linett dichiar\u00f2: \u00abNaturalmente ci sono alcune persone che pensano - \"dovrebbero esserci anche sessioni di \"Smiley Smile\" - [con tracce come] \"Can't Wait Too Long\"... \", ma cos\u00ec entriamo in un'area molto nebulosa\u00bb. Alcuni elementi inclusi nella compilation, furono incisi dai Beach Boys in un periodo successivo alle sessioni vere e proprie di \"SMiLE\", o per altri scopi.\nLa ricostruzione di \"Smile\" inclusa nel primo disco della compilation \u00e8 largamente mixata su un singolo canale mono a causa della perdita dei nastri master originali.\nPubblicazione.\nDopo varie posticipazioni, \"The Smile Sessions\" venne infine pubblicato online via iTunes il 31 ottobre 2011, e il giorno seguente in CD, vinile, e digital download. La compilation venne messa in vendita in diversi formati: CD singolo, doppio CD con confezione deluxe, e cofanetto box set in edizione limitata composto da 5 CD, 2 LP, 2 45 giri, un poster, e un libretto di 60 pagine con foto e descrizione delle sessioni.\nAccoglienza.\n\"The Smile Sessions\" \u00e8 stato recensito favorevolmente dalla maggior parte della stampa musicale. La rivista \"Rolling Stone\" incoron\u00f2 l'album \"miglior ristampa del 2011\", mentre \"The Wire\" lo classific\u00f2 in quinta posizione nella sua classifica di fine anno relative alle uscite migliori. La versione box set dell'album vinse il premio nella categoria Best Historical Album ai Grammy Awards del 2013.\nPitchfork Media diede all'album il punteggio massimo lodando particolarmente il brano \"Surf's Up\". PopMatters scrisse: \"C'\u00e8 qualcosa di santo nell'arazzo che compone l'album e quando si riflette sul dramma che circonda la storia dell'opera, i gruppi musicali contemporanei dovrebbero certamente rendersi conto che tutti i miti e le storie su una band non contano molto se non puoi portare le canzoni, e nessuno ha prodotto canzoni come quelle di Brian Wilson\". il \"Los Angeles Times\" incoraggi\u00f2 l'inclusione di \"The Smile Sessions\" in \"ogni nastroteca della storia della musica americana\" suggerendo che \"le universit\u00e0, gli insegnanti di musica, gli aspiranti ingegneri del suono e i compositori, lo studiassero\"."}
{"id": "8228106", "revid": "736476", "url": "https://it.wikipedia.org/wiki?curid=8228106", "title": "Knowsley", "text": "Knowsley \u00e8 una parrocchia civile di circa 11.000 abitanti dell'Inghilterra nord-occidentale, facente parte della contea del Merseyside (contea tradizionale: Lancashire) e del Metropolitan Borough of Knowsley.\nGeografia fisica.\nKnowsley si trova nella parte nord-occidentale del Metropolitan Borough of Knowsley, tra le localit\u00e0 di Kirkby e Prescot (rispettivamente a sud della prima e a nord-ovest della seconda). Da Liverpool dista circa 9 miglia.\nStoria.\nIl villaggio \u00e8 menzionato come \"Chenulvesley\" nel \"Domesday Book\" (1086).\nIl villaggio si svilupp\u00f2 grazie alla famiglia Lathom, signori di Derby e proprietari da prima del 1200 delle tenute di Knowsley, Roby, Huyton e Tarbock e poi della residenza di Knowsley Hall.\nMonumenti e luoghi d'interesse.\nArchitetture religiose.\nChiesa di Santa Maria.\nPrincipale edificio religioso di Knowsley \u00e8 la chiesa di Santa Maria, costruita nel 1844 su progetto dell'architetto E. Sharpe ed ampliata tra il 1860 e il 1871 su progetto degli architetti Paley e Austin.\nArchitetture civili.\nKnowsley Hall.\nNei dintorni del villaggio si trova poi Knowsley Hall, che fu residenza dei signori di Derby: risalente al XV secolo, \u00e8 circondata da giardini progettati da Capability Brown tra il 1775 e il 1776.\nSociet\u00e0.\nEvoluzione demografica.\nNel 2018, la popolazione stimata della parrocchia civile di Knowsley era pari a 11.457 abitanti, di cui 5.949 erano donne e 5.508 erano uomini.\nLa popolazione al di sotto dei 20 anni era pari a 2.785 unit\u00e0 (di cui 1.595 erano i bambini al di sotto dei 10 anni), mentre la popolazione dai 70 anni in su era pari a 1.315 unit\u00e0 (di cui 453 erano le persone di et\u00e0 pari o superiore agli 80 anni).\nLa parrocchia civile ha conosciuto un incremento demografico rispetto al 2011, quando la popolazione censita era pari a 10.911 unit\u00e0. Il dato era per\u00f2 in calo rispetto al precedente censimento del 2001, quando Knowsley contava 11.344 abitanti."}
{"id": "8228118", "revid": "159341", "url": "https://it.wikipedia.org/wiki?curid=8228118", "title": "Istituto Aldini Valeriani", "text": ""}
{"id": "8228119", "revid": "404338", "url": "https://it.wikipedia.org/wiki?curid=8228119", "title": "Suggestione (psicologia)", "text": ""}
{"id": "8228134", "revid": "1921140", "url": "https://it.wikipedia.org/wiki?curid=8228134", "title": "James Atkinson (inventore)", "text": "I motori progettati da Atkinson furono chiamati \"Differential 1882\", \"Cycle 1887\" e \"Utilite 1892. Il pi\u00f9 noto dei motori di Atkinson \u00e8 il \"Cycle 1887\", brevettato nel 1887. Usando un motore a 4 tempi dotato di un complesso sistema applicato all'albero motore che ne riduceva la corsa durante la fase di compressione, Atkinson \u00e8 stato in grado di aumentare l'efficienza del suo motore rispetto ai tradizionali motori a ciclo Otto, aumentandone il rendimento a scapito della potenza. Per la sua invenzione fu insignito nel 1889 della John Scott Medal presso il Franklin Institute."}
{"id": "8228144", "revid": "729019", "url": "https://it.wikipedia.org/wiki?curid=8228144", "title": "Josephat Kiprono", "text": "Biografia.\nNel 1996 ha partecipato ai Mondiali di mezza maratona, vincendo la medaglia d'argento con un tempo di 1h01'30\", a 13\" di distacco dall'italiano Stefano Baldini.\nNel 2001 ha partecipato ai Mondiali correndo la maratona, e ritirandosi a gara in corso.\nIn carriera ha inoltre partecipato a due diverse edizioni dei mondiali di corsa campestre (nel 1991 e nel 1992), partecipando in entrambi i casi alla gara juniores e vincendo due medaglie d'oro a squadre (con un sesto ed un quarto posto a livello individuale)."}
{"id": "8228147", "revid": "834226", "url": "https://it.wikipedia.org/wiki?curid=8228147", "title": "Space to Ground", "text": "Space to Ground - Guida per viaggiatori galattici \u00e8 una serie in 8 episodi per la TV, trasmessa su Rai Gulp e prodotta da KR1. Grazie a immagini esclusive girate ad hoc presso uno dei centri tecnologici pi\u00f9 innovativi di tutta Europa, lo European Space Research and Technology Center ESTEC dell\u2019Agenzia Spaziale Europea, video tratti dalle library delle principali agenzie spaziali del mondo e al racconto originale scritto da Matteo Massicci e Tito Faraci, autore di Topolino, Dylan Dog e tanti altri, Space To Ground \u00e8 davvero la \u201cguida per viaggiatori galattici\u201d.\nAd arricchire il racconto, le clip che l\u2019astronauta italiano Luca Parmitano, in un ideale dialogo con Linda Raimondo e gli esperti dell\u2019Esa, ha girato in esclusiva dalla Stazione Spaziale Internazionale, il nostro avamposto di ricerca situato a 400 km dalla Terra e 8 laboratori \u201cesperenziali\u201d che ci consentono di replicare alcuni tra i principali fenomeni legati allo spazio e al volo. Viaggiare nello Spazio vuol dire esplorazione, coraggio, pericoli, fiducia nella ricerca, e quel gusto per la scoperta che ha segnato i grandi passi avanti della famiglia umana. Per una generazione di ragazzi che potranno vedere gli uomini e le donne su Marte.\nEpisodi.\nEpisodio 1 - Esplorazione\nA cinquanta anni dall\u2019allunaggio l\u2019Amministratore Delegato della NASA ha presentato, questa estate, il Programma Artemis che ci riporter\u00e0, in brevissimo tempo, sulla Luna. Un progetto complesso che ci consentir\u00e0 non solo di toccare di nuovo il suolo del nostro satellite ma anche di costruire una base per vivere e lavorare. Quali tecnologie ci saranno di ausilio? Quali materiali dovranno essere testati? Che ruolo avranno le stampanti 3D? Risponder\u00e0 a queste e molte altre domande, dal suo laboratorio di Scienze e Materiali dell\u2019ESTEC, Tommaso Ghidini. Con Luca Parmitano, il nostro inviato a 400 chilometri di altezza, inoltre scopriremo, con un video esclusivo, la relazione tra il \u201cmicromondo\u201d e l\u2019esplorazione.\nEpisodio 2 - Luce\nIn una giornata spaziale si alternano 16 albe e 16 tramonti e gli astronauti devono adattare il loro organismo a questa veloce alternanza tra luce e buio\u2026ma cosa \u00e8 la luce? Luisella Giulicchi ci aiuter\u00e0 ad approfondire l\u2019argomento, mentre Luca Parmitano, il nostro inviato \u201cspeciale\u201d a 400 chilometri di altezza, ci aiuter\u00e0 a capire come si catalogano le \u201cemissioni luminose\u201d della terra grazie al progetto MINI EUSO.\nEpisodio 3 - Lanciatori\nRaggiungere la Stazione Spaziale internazionale per portare ai nostri astronauti rifornimenti ma anche tutto materiali che occorrono per portare a termine gli esperimenti richiede razzi performanti ed una propulsione ottimale. Occorre ad esempio sapere quando si pu\u00f2 utilizzare la propulsione elettrica e quando invece quella chimica\u2026e Davina Di Cara, che abbiamo incontrato in ESTEC, \u00e8 la persona giusta per darci tutte le spiegazioni necessarie. Il nostro inviato spaziale Luca Parmitano invece ci spiegher\u00e0 come lo Xenopo liscio, una piccola rana anfibia, ci aiuter\u00e0 ad esplorare lo spazio profondo.\nEpisodio 4 - Acqua\nLa maggior parte della terra \u00e8 coperta dell\u2019acqua ed grazie all\u2019acqua che il nostro corpo funziona perfettamente, ma vi siete mai chiesti quale \u00e8 il fabbisogno in chilogrammi per ogni astronauta, come l\u2019acqua arrivi sulla Stazione Spaziale Internazionale e quanto sia importante riuscire a riciclarla, in ambienti estremi, la maggior parte possibile di liquidi? Noi abbiamo scoperto in ESTEC, il cuore tecnologico dell\u2019Agenzia Spaziale Europea, questo e molte altre cose interessanti grazie a Sara Pastor, mentre con Luca Parmitano, il nostro inviato spaziale a 400 chilometri di altezza, abbiamo appreso di pi\u00f9 sull\u2019andamento dei suoi pasti e sull\u2019esperimento NUTRISS.\nEpisodio 5 - Comete e asteroidi\nLo spazio non \u00e8 solo tecnologia ma anche tanta scienza e gli scienziati non sono, come nei cartoni animati, in camice bianco e tutti spettinati\u2026 ma indossano delle eleganti tutine blu come il nostro inviato spaziale Luca Parmitano. Ma chi pu\u00f2 darci maggiori informazioni sulla nascita del sistema solare? Comete e gli asteroidi risalgono al momento della creazione del Sistema Solare e Paolo Martino, che abbiamo incontrato in ESTEC, ci ha dato interessanti elementi per capirne di pi\u00f9\u2026con Luca Parmitano abbiamo, invece, scoperto cosa accade all\u2019interno del modulo COLUMBUS.\nEpisodio 6 - Satelliti\nMacchine sempre pi\u00f9 performanti ci permetteranno di esplorare lo spazio profondo \u2026per arrivare fino a Marte e capire molto di pi\u00f9 anche sul nostro universo. Ma come sono composti i materiali con i quali costruiamo navicelle e satelliti? Dove li testiamo? Gianluca Catarrosa che abbiamo incontrato in ESTEC, cuore tecnologico dell\u2019Agenzia Spaziale Europea, ci ha aperto le porte del suo laboratorio\u2026mentre il nostro inviato speciale Luca Parmitano, direttamente dal laboratorio COLUMBUS della Stazione Spaziale Internazionale, ci ha raccontato come sta imparando a pilotare dal \u201cremoto\u201d un piccolo robot che nel prossimo futuro avr\u00e0 l\u2019incarico straordinario di raccogliere campioni \u201cmarziani\u201d.\nEpisodio 7 - Gas\nPer viaggiare nello spazio occorre \u201cmolta tecnologia\u201d e bisogna fare in modo che tutti gli elementi concorrano e si allineino perch\u00e9 le Missioni meccaniche e quelle umane abbiano successo. Tra gli elementi che ci incuriosiscono di pi\u00f9 ci sono i gas. Davina Di Cara, che abbiamo incontrato nel suo laboratorio in ESTEC, il cuore tecnologico dell\u2019Agenzia Spaziale Europea, ci ha spiegato come funziona la propulsione dei razzi e molto altro mentre Luca Parmitano, il nostro inviato a 400 chilometri di altezza, in esclusiva per noi ci ha accompagnato nel modulo europeo COLUMBUS per scoprirne tutti i segreti.\nEpisodio 8 - Clean Space\nSe sappiamo a che ora arriver\u00e0 il tram che ci porta a scuola o se possiamo chattare con il nostro amico del cuore \u00e8 grazie a Galileo, una delle pi\u00f9 importanti costellazioni di satelliti che orbitano attorno alla terra. Ma cosa accade ai satelliti che sono arrivati alla fine della loro vita lavorativa? Luisa Innocenti ci ha raccontato come possiamo ridurre la quantit\u00e0 di satelliti inattivi e come contribuire a \u201cripulire\u201d lo spazio catturandoli. Luca Parmitano, invece, dall\u2019osservatorio privilegiato che \u00e8 la Stazione Spaziale Internazionale ci parler\u00e0, nel video che ha girato in esclusiva per noi, di come possiamo tutelare la nostra Terra e prendercene cura."}
{"id": "8228157", "revid": "228587", "url": "https://it.wikipedia.org/wiki?curid=8228157", "title": "Aylesbury (disambigua)", "text": ""}
{"id": "8228168", "revid": "1305772", "url": "https://it.wikipedia.org/wiki?curid=8228168", "title": "Cutting", "text": ""}
{"id": "8228182", "revid": "1573940", "url": "https://it.wikipedia.org/wiki?curid=8228182", "title": "Alosa sapidissima", "text": "L'Alosa sapidissima () \u00e8 un pesce di acqua salata appartenente alla famiglia dei Clupeidi dell'ordine degli Clupeiformes.\nVive in Nord America lungo la costa del Nord Atlantico, da Terranova fino alla Florida, e come specie naturalizzata sulla costa del Pacifico settentrionale."}
{"id": "8228186", "revid": "1505830", "url": "https://it.wikipedia.org/wiki?curid=8228186", "title": "Mar\u00eda Jes\u00fas Montero", "text": " Dal 7 giugno 2018 \u00e8 ministro delle Finanze nei governi S\u00e1nchez I e II.\nBiografia.\nFiglia di insegnanti, Montero ha una laurea in Medicina e Chirurgia presso l'Universit\u00e0 di Siviglia e un master in management presso la business school dell'EADA. Ha ricoperto varie posizioni di responsabilit\u00e0 durante la sua carriera, principalmente legate alla specializzazione della gestione della sanit\u00e0. \u00c8 stata presidente del comitato per la marginalizzazione del Consiglio dei giovani dell'Andalusia tra il 1986 e il 1988 e, successivamente, segretario generale dello stesso fino al 1990.\nCarriera politica.\nTra settembre 2002 e aprile 2004 ha ricoperto la carica di viceministro della salute della Junta de Andaluc\u00eda, dopo di che \u00e8 stata nominata capo del Ministero regionale della sanit\u00e0, carica che ha mantenuto fino a maggio 2012, data dalla quale ha assunto la salute portafoglio e assistenza sociale.\nDal 9 settembre 2013 al 6 giugno 2018 \u00e8 stata Ministro delle finanze e della pubblica amministrazione della Junta de Andaluc\u00eda. A capo di questo dipartimento, ha redatto e approvato cinque bilanci senza una maggioranza assoluta in Parlamento, uno con l'appoggio di Izquierda Unida e quattro con Ciudadanos.\nA seguito della mozione di censura presentata dal PSOE contro il governo di Mariano Rajoy approvata dal Congresso dei deputati il 1 giugno 2018, il nuovo Primo Ministro Pedro S\u00e1nchez l'ha nominata Ministro del Tesoro del nuovo governo. Il 7 giugno assume la carica di ministro davanti al re al Palazzo della Zarzuela.\nVita privata.\nSposata con Rafael Ib\u00e1\u00f1ez Reche, ha due figli."}
{"id": "8228201", "revid": "47767", "url": "https://it.wikipedia.org/wiki?curid=8228201", "title": "Chiesa di San Michele Arcangelo (Sant'Orsola Terme)", "text": "La chiesa di San Michele Arcangelo \u00e8 la parrocchiale a Mala, frazione di Sant'Orsola Terme, in Trentino. Risale al XVIII secolo.\nStoria.\nAlle origini storiche della chiesa di Mala l'intitolazione era per San Leonardo, e la sua costruzione si realizz\u00f2 nel biennio compreso tra 1726 e 1727. In questo secondo anno divenne espositura legata come sussidiaria alla pieve di Pergine Valsugana.\nNella prima parte del XIX secolo ottenne il fonte battesimale e la custodia eucaristica e nella parte finale del secolo la primitiva costruzione religiosa venne abbattuta e riedificata. \nDa quel momento il titolare divenne San Michele Arcangelo e con tale nuova denominazione venne benedetta.\nL'altare principale fu donato, nel 1882 dalla famiglia Lorenzi abitante nella frazione di Mala (denominata Taici), fin dal 1500 .\nAll'inizio del XX secolo fu oggetto di restauro e, nel 1911, Celestino Endrici, vescovo di Trento, la consacr\u00f2 con cerimonia solenne.\nCon la met\u00e0 del secolo gli interni vennero decorati e, a partire dal 1960, ebbe dignit\u00e0 di parrocchia."}
{"id": "8228212", "revid": "8660", "url": "https://it.wikipedia.org/wiki?curid=8228212", "title": "Alp Devils 2019", "text": "Questa voce raccoglie le informazioni riguardanti gli Alp Devils nelle competizioni ufficiali della stagione 2019."}
{"id": "8228224", "revid": "119729777", "url": "https://it.wikipedia.org/wiki?curid=8228224", "title": "Princessa", "text": ""}
{"id": "8228237", "revid": "8660", "url": "https://it.wikipedia.org/wiki?curid=8228237", "title": "Murska Sobota Storks", "text": "I Murska Sobota Storks sono una squadra di football americano di Murska Sobota, in Slovenia, fondata nel 2011."}
{"id": "8228238", "revid": "298229", "url": "https://it.wikipedia.org/wiki?curid=8228238", "title": "Cattedrale metropolitana dell'Immacolata Concezione (Manaus)", "text": "La cattedrale metropolitana dell'Immacolata Concezione, in lingua portoghese \"Catedral Metropolitana Nossa Senhora da Concei\u00e7\u00e3o\"), chiamata anche cattedrale metropolitana di Manaus, \u00e8 una cattedrale cattolica che si trova nella citt\u00e0 brasiliana di Manaus, nello stato di Amazonas.\n\u00c8 la chiesa madre della citt\u00e0, risalente alle missioni carmelitane, che nel 1695 eressero la prima chiesa di Nostra Signora.\nLa prima chiesa fu ricostruita dal presidente della provincia Manoel da Gama Lobo D'Almada, che la ingrand\u00ec. Tuttavia, questo nuovo edificio di culto fu distrutto da un devastante incendio nel 1850.\nL'attuale chiesa \u00e8 in stile neoclassico e la gran parte del materiale usato per erigerla proviene dall'Europa, specialmente dal Portogallo; le sei campane furono fuse in una fonderia portoghese, la cappella, il battistero e i tre altari sono di un calcare proveniente da Lisbona; le tegole provengono da Nova Rainha (oggi Parintins).\nLa chiesa fu aperta ufficialmente nel 1878 e nel 1892 fu eretta l'arcidiocesi di Manaus. La chiesa di Nostra Signora ebbe il titolo di cattedrale nel 1946."}
{"id": "8228249", "revid": "2187", "url": "https://it.wikipedia.org/wiki?curid=8228249", "title": "Frances Benjamin Johnston", "text": ""}
{"id": "8228251", "revid": "8660", "url": "https://it.wikipedia.org/wiki?curid=8228251", "title": "Murska Sobota Storks 2019", "text": "Questa voce raccoglie le informazioni riguardanti i Murska Sobota Storks nelle competizioni ufficiali della stagione 2019."}
{"id": "8228254", "revid": "666668", "url": "https://it.wikipedia.org/wiki?curid=8228254", "title": "Jair Marinho de Oliveira", "text": ""}
{"id": "8228258", "revid": "709565", "url": "https://it.wikipedia.org/wiki?curid=8228258", "title": "Episodi di The Morning Show (prima stagione)", "text": "La prima stagione della serie televisiva The Morning Show, composta da dieci episodi, \u00e8 stata distribuita a livello internazionale dal 1\u00ba novembre al 20 dicembre 2019 sul servizio di streaming Apple TV+."}
{"id": "8228288", "revid": "170423", "url": "https://it.wikipedia.org/wiki?curid=8228288", "title": "Campionati italiani di triathlon del 2019", "text": "I Campionati italiani di triathlon del 2019 (XXXI edizione) sono stati organizzati dalla Federazione Italiana Triathlon e si sono tenuti a Cervia in Emilia-Romagna, in data 12 ottobre 2019.\nTra gli uomini ha vinto Michele Sarzilla (Raschiani Tri Pavese), mentre la gara femminile \u00e8 andata a Ilaria Zane (DDS)."}
{"id": "8228293", "revid": "111878085", "url": "https://it.wikipedia.org/wiki?curid=8228293", "title": "Parveen Shakir", "text": " (probabilmente fatta esplodersi)\nNel 2013, l'ufficio postale pakistano ha emesso un francobollo commemorativo in occasione del diciannovesimo anniversario della sua morte."}
{"id": "8228300", "revid": "322321", "url": "https://it.wikipedia.org/wiki?curid=8228300", "title": "Gjergj Volaj", "text": "Biografia.\nEra il figlio maggiore del pescatore Laz\u00ebr Volaj. Studi\u00f2 al Collegio di san Francesco Saverio a Scutari, e si rec\u00f2 a studiare teologia a Padova. Il 27 giugno 1930 fu ordinato sacerdote dall'arcivescovo Laz\u00ebr Majda. Dopo l'ordinazione, venne inviato nelle parrocchie di Mali e Jushit e dal 1936 a Shkrel.\nL'8 settembre 1940 fu ordinato vescovo e destinato alla Diocesi di Sap\u00eb. A quel tempo aveva 36 anni ed era il pi\u00f9 giovane vescovo cattolico del mondo. Fino al 1944, la sua residenza fu a Zadrim\u00eb nei pressi di Scutari. Nel 1944, la sua residenza fu distrutta e saccheggiata dai partigiani comunisti e Volaj si rifugi\u00f2 nel villaggio di Nenshat.\nIl 26 maggio 1946 presiedette la cerimonia funebre dell'arcivescovo Gasper Tha\u00e7i. Nonostante gli ostacoli posti dalle autorit\u00e0 comuniste, la processione funebre attravers\u00f2 il centro di Scutari e il vescovo Volaj pronunci\u00f2 un'omelia in cui fece appello ai fedeli per preservare la fede cattolica e al governo per fermare la persecuzione. Nel gennaio del 1947 fu arrestato dagli ufficiali della Sigurimi e accusato di impegnarsi in propaganda ostile anti comunista. Dopo un breve processo, venne condannato a morte e giustiziato per fucilazione a Scutari. Volaj fu l'ultimo vescovo della diocesi di Sapa durante il periodo comunista.\nGenealogia episcopale.\nLa genealogia episcopale \u00e8:"}
{"id": "8228302", "revid": "1884099", "url": "https://it.wikipedia.org/wiki?curid=8228302", "title": "Shakir", "text": ""}
{"id": "8228303", "revid": "991694", "url": "https://it.wikipedia.org/wiki?curid=8228303", "title": "Nazionale maschile di calcio del Libano", "text": ""}
{"id": "8228304", "revid": "991694", "url": "https://it.wikipedia.org/wiki?curid=8228304", "title": "Nazionale italiana di calcio libanese", "text": ""}
{"id": "8228305", "revid": "991694", "url": "https://it.wikipedia.org/wiki?curid=8228305", "title": "Nazionale di calcio libanese", "text": ""}
{"id": "8228311", "revid": "106908", "url": "https://it.wikipedia.org/wiki?curid=8228311", "title": "Kiprono", "text": ""}
{"id": "8228314", "revid": "106908", "url": "https://it.wikipedia.org/wiki?curid=8228314", "title": "Alviti", "text": ""}
{"id": "8228319", "revid": "1573940", "url": "https://it.wikipedia.org/wiki?curid=8228319", "title": "Madeleine Br\u00e8s", "text": "La sua tesi di laurea era incentrata sulla composizione del latte materno. Dottore dal 1869, nel 1871 le fu proibito di esercitare la professione medica in un ospedale pubblico, nonostante nessuna legge proibisse tale pratica. Si occup\u00f2 allora di assistenza all'infanzia, fornendo consulenza a privati e agli asili nido comunali. Nel 1885 finanzi\u00f2 la creazione di un asilo nido gratuito.\nBiografia.\nOltre ai suoi studi di medicina, ha trascorso 4 anni al Museo di Storia Naturale con Edmond Fr\u00e9my e 3 anni nel laboratorio di Charles Adolphe Wurtz dove ha preparato una tesi di ricerca sul seno e l'allattamento: mostr\u00f2 che la composizione chimica del latte materno cambia durante l'allattamento per adattarsi alle esigenze di sviluppo del bambino. Ottenne la menzione \"estremamente buono\" e la sua tesi fu molto nota in Francia e all'estero. Divent\u00f2 cos\u00ec la prima dottoressa in medicina francese, ma non fu la prima ad averla in Francia, la britannica Elizabeth Garrett Anderson la prese cinque anni prima di lei. \nRimasta vedova, si occup\u00f2 dei tre figli. Decise di stabilirsi in citt\u00e0, Rue Boissy-d'Anglas, e di specializzarsi nel rapporto tra madre e bambino, nonch\u00e9 nell'igiene dei bambini piccoli. Riusc\u00ec a creare una ricca clientela borghese. Divenne anche responsabile, su decisione del prefetto della Senna, dell'insegnamento (conferenze e conferenze) ai direttori e al personale di varie scuole materne e asili nido dei venti arrondissement di Parigi. \nNel 1885 fond\u00f2 il suo asilo nido, 83 rue Nollet nel distretto di Batignolles, dove i bambini fino a 3 anni venivano accuditi e curati gratuitamente. Questa istituzione, che sostenne con i suoi soldi, sar\u00e0 visitata da Th\u00e9ophile Roussel, poi da Marie-Louise Loubet. \nNel 1891, in missione per il Ministro degli Interni, si rec\u00f2 in Svizzera per studiare l'organizzazione e il funzionamento di asili nido e asili. Diresse anche la rivista \"Hygi\u00e8ne de la femme et de l'Enfant\" e scrisse numerosi libri per l'infanzia. \nMor\u00ec all'et\u00e0 di 79 anni, quasi cieca e in povert\u00e0. "}
{"id": "8228321", "revid": "106908", "url": "https://it.wikipedia.org/wiki?curid=8228321", "title": "Kosgei", "text": ""}
{"id": "8228322", "revid": "767487", "url": "https://it.wikipedia.org/wiki?curid=8228322", "title": "Colin Addison", "text": ""}
{"id": "8228326", "revid": "106908", "url": "https://it.wikipedia.org/wiki?curid=8228326", "title": "Bres (disambigua)", "text": ""}
{"id": "8228334", "revid": "1315817", "url": "https://it.wikipedia.org/wiki?curid=8228334", "title": "Andrea Bonello", "text": "Biografia.\nNacque intorno al 1190 a Barletta.\nAveva una cattedra all'universit\u00e0 di Napoli, appena fondata da Federico II, della quale fu anche rettore nel 1269. Fu anche a Bologna (intorno al 1260) e Padova, ma non \u00e8 noto se come docente. Secondo alcune fonti fu avvocato fiscale del sovrano e membro della curia capuana.\nLe sue opere giuridiche ebbero una certa influenza nel suo tempo.\nMor\u00ec nel 1275 circa."}
{"id": "8228349", "revid": "2084998", "url": "https://it.wikipedia.org/wiki?curid=8228349", "title": "Elco Brinkman", "text": "Biografia.\nLaureato in scienze sociali presso la Vrije Universiteit di Amsterdam. Nella prima met\u00e0 degli anni '70 ha lavorato nella sua universit\u00e0 di origine e nell'amministrazione della conurbazione di Randstad. Nel 1973 \u00e8 diventato un membro dell'Appello Cristiano Democratico. A partire dal 1975 \u00e8 funzionario presso il Ministero dell'interno. Dal 1979 al 1980 \u00e8 stato vicesegretario generale, e poi fino al 1982 direttore generale di questo ministero.\nNel novembre 1982 \u00e8 stato nominato Ministro del benessere, della salute e della cultura nel governo di Ruud Lubbers. Ha ricoperto questo incarico fino a novembre 1989. Nel 1986, 1989 e 1994 \u00e8 stato eletto alla Tweede Kamer, la camera bassa degli Stati generali. Negli anni 1989-1994 ha presieduto la fazione dei deputati del CDA. Nel 1994, per diversi mesi, \u00e8 stato il leader politico del suo partito.\nNel 1995 si ritir\u00f2 dall'attivit\u00e0 politica. \u00c8 diventato presidente di \"Bouwend Nederland\", un'organizzazione di societ\u00e0 del settore delle costruzioni, fino al 2005 operando con il nome di \"Algemeen Verbond Bouwbedrijf\". Ha gestito questa organizzazione fino al 2013. \u00c8 stato anche presidente del consiglio di amministrazione della cassa pensione per i dipendenti del settore amministrativo e dell'istruzione, nonch\u00e9 del consiglio della biblioteca nazionale.\nNel 2011 ha ripreso l'attivit\u00e0 politica. A nome dei cristiano democratici, entra a far parte della Eerste Kamer, assumendo la funzione di capogruppo. Nel 2015, ha mantenuto il mandato di senatore per un altro mandato."}
{"id": "8228359", "revid": "1504506", "url": "https://it.wikipedia.org/wiki?curid=8228359", "title": "Derivata corotazionale", "text": ""}
{"id": "8228379", "revid": "827882", "url": "https://it.wikipedia.org/wiki?curid=8228379", "title": "Metropolitan Railway Company", "text": ""}
{"id": "8228392", "revid": "110157", "url": "https://it.wikipedia.org/wiki?curid=8228392", "title": "Campionati mondiali di trampolino elastico 2019", "text": "I Campionati mondiali di trampolino elastico 2019 sono stati la 34\u00aa edizione della competizione organizzata dalla Federazione Internazionale di Ginnastica. Si sono svolti all'Ariake Gymnastics Centre di Tokyo, in Giappone, dal 28 novembre al 1\u00ba dicembre 2019. Questa edizione \u00e8 servita anche a determinare una quota di atleti qualificati alle Olimpiadi di , garantendo l'accesso alle nazioni degli otto finalisti delle competizioni individuali."}
{"id": "8228398", "revid": "1543377", "url": "https://it.wikipedia.org/wiki?curid=8228398", "title": "Fronte Arabo di Liberazione", "text": " \nIl Fronte Arabo di Liberazione ( - \"Jabhet Al-Tahrir Al-'Arabiyah\") \u00e8 un partito politico palestinese, precedentemente controllato dal partito Ba'ath iracheno, formato nel 1969 da Ahmed Hassan al-Bakr e poi guidato da Saddam Hussein. Il FAL \u00e8 membro dell'Organizzazione per la liberazione della Palestina (OLP). \nStoria.\nIl Fronte Arabo di Liberazione venne fondato nell'aprile 1969, come facciata della fazione irachena del Partito Ba'ath, guidata da Ahmed Hassan al-Bakr. Il FAL ha sempre seguito la politica del governo iracheno su tutte le questioni. In linea con l'ideologia pan-araba del partito Ba'ath, il FAL era inizialmente contrario alla \"palestinizzazione\" del conflitto arabo-israeliano, preferendo discutere in termini della pi\u00f9 ampia guerra del mondo arabo con Israele, che considerava come sotto la guida naturale dell'Iraq. \nIl FAL pur essendo il principale gruppo di riferimento per la piccola popolazione palestinese irachena (circa 34.000 persone), risultava essere un partito decisamente minoritario nel mondo politico palestinese. Oggi mantiene un piccolo seguito nei campi profughi del Libano e ha una presenza minuscola nei territori palestinesi. Samir Sanunu \u00e8 il rappresentante del Fronte in Libano. \nIl primo leader del FAL fu il suo segretario generale, Zeid Heidar. Quest'ultimo era nato in Siria negli anni '30 in una famiglia di nazionalisti arabi, e nel 1956 ader\u00ec al partito Baath in Siria. Nel 1968 si spost\u00f2 in Iraq dopo il colpo di stato e divenne membro del Partito Baath in Iraq. Nel 1969 venne nominato dal governo iracheno segretario generale del partito Baath in Palestina, il FAL. Nel giugno 1969 il Fronte divenne membro dell'OLP, di recente costituzione, vista da Baghdad come uno strumento di influenza nell'OLP stessa e pi\u00f9 in generale in Palestina. Nel 1974, il FAL si un\u00ec al Fronte del rifiuto, formato dalle fazioni che rigettavano la crescente moderazione dell'OLP. \nDopo la firma degli accordi di Oslo fra l'OLP e Israele, il FAL in linea con la politica del governo iracheno vi si oppose fermamente. Ne segu\u00ec una scissione interna nel 1993, quando la fazione favorevole ad Arafat costitu\u00ec il Fronte arabo palestinese e si trasfer\u00ec nuovamente nei territori occupati, mentre il resto del FAL rimase nel Fronte del rifiuto. \nAltri leader del FAL furono Munif al-Razzaz, Abd al-Wahhab al-Kayyali e Abd al-Rahim Ahmad. Al-Kayyali divenne segretario generale 1972-74 e prest\u00f2 servizio nel Consiglio esecutivo dell'OLP dal gennaio 1973. Fu assassinato a Beirut nel 1981 da uomini armati non identificati. Ahmad \u00e8 stato segretario generale dal 1975 (forse 1974) fino alla sua morte nel 1991, ed \u00e8 stato membro del Consiglio esecutivo dell'OLP dal 1977. L'attuale segretario generale \u00e8 Rakad Salem (Abu Mahmoud), detenuto in un carcere israeliano tra il 2001 e il 2006. \nIl FAL acquis\u00ec una certa importanza durante l'Intifada al-Aqsa, iniziata nel 2000, come distributore di contributi finanziari dal governo iracheno a famiglie di \"martiri\", con sovvenzioni extra per le famiglie degli attentatori suicidi. \nDopo l'invasione americana del 2003 in Iraq, la caduta del governo ba'thista di Saddam Hussein e lo scioglimento del partito Ba'th, un gran numero di rifugiati palestinesi che vivevano in Iraq furono costretti a fuggire e molti membri del FAL si rifugiarono in Libano e Cisgiordania. \nSituazione attuale.\nOggi, il segretario generale dil FAL continua a essere Rakad Salem, che mantiene la cittadinanza irachena. Venne imprigionato da Israele nel 2001 per aver distribuito fondi iracheni a famiglie di attentatori suicidi. Fu uno dei 57 palestinesi rilasciati nel 2006 come gesto di buona volont\u00e0. Il FAL continua ad avere un posto nel comitato esecutivo dell'Organizzazione per la Liberazione della Palestina, dal 1993 tenuto da Mahmoud Ismael. \nIl quartier generale del FAL si trova a Ramallah, in Cisgiordania. Fino al 2003 ha pubblicato un giornale mensile, \"Sawt al-Jamahir\" (\"Voce delle masse\"), che \u00e8 stato curato da Rakad Salem. \nDai primi anni '90 il Fronte Arabo di Liberazione non \u00e8 stato coinvolto in attacchi armati contro Israele e oggi non \u00e8 ritenuto possedere significative capacit\u00e0 militari. Non \u00e8 pertanto classificato come organizzazione terroristica dagli Stati Uniti e non \u00e8 incluso negli elenchi terroristici delle Nazioni Unite, dell'UE o di altri paesi. "}
{"id": "8228404", "revid": "59912", "url": "https://it.wikipedia.org/wiki?curid=8228404", "title": "Italia libera", "text": "Italia Libera \u00e8 stata un'associazione politica repubblicana e antifascista dei combattenti della prima guerra mondiale. Sorse in antitesi all'Associazione nazionale combattenti (ANC), ritenuta troppo allineata al regime. Dopo il delitto Matteotti, fu tra le pochissime formazioni politiche ad organizzarsi per un'eventuale lotta armata contro il fascismo. Fu tra le prime ad essere sciolta a partire dal 3 gennaio 1925.\nStoria.\nItalia Libera sorse a Roma nel giugno 1923 per iniziativa dell'avvocato repubblicano Randolfo Pacciardi, bersagliere nella prima guerra mondiale decorato con due medaglie d'argento, una medaglia di bronzo e con la Military Cross dell'esercito britannico.\nIl progetto, sostenuto dall'intero Partito Repubblicano ma, in particolare, dal deputato Giovanni Conti, si proponeva di riunire tutti gli ex combattenti della grande guerra che si riconoscevano negli ideali dell'interventismo democratico e disapprovavano la posizione filofascista assunta dall'Associazione nazionale combattenti (ANC).\nDi questa insofferenza nei confronti dell'ANC si rese portavoce anche la Medaglia d'oro Raffaele Rossetti, autore dell'affondamento della corazzata \"Viribus Unitis\", ammiraglia della Marina austriaca, nel porto di Pola. Rossetti dopo essere entrato nel Partito Repubblicano, ader\u00ec subito con entusiasmo al progetto.\nAll'associazione, furono cooptati tutti gli ex-combattenti iscritti al Partito Repubblicano Italiano. Tra costoro, oltre a Pacciardi, Conti e Rossetti, i maggiori esponenti furono Fernando Schiavetti, Cino Macrelli, Mario e Guido Bergamo, Gigino Battisti, Vincenzo Baldazzi e Alfredo Morea. Ader\u00ec in blocco anche la federazione sarda dell'ANC, controllata da Emilio Lussu e il gruppo fiorentino dei liberalsocialisti comprendenti Carlo Rosselli, Piero Calamandrei, Ernesto Rossi e Nello Traquandi. Membri di prestigio dell'associazione furono anche i nipoti di Giuseppe Garibaldi, Peppino, Ricciotti e Sante. \nL'associazione si dot\u00f2 quasi subito di una testata giornalistica quindicinale: L'Italia libera. Dopo una serie di numeri unici, il periodico usc\u00ec regolarmente a partire dal 1\u00ba ottobre 1923.\nIl programma di \"Italia libera\", inizialmente, riproponeva quello approvato dall'ANC nel congresso costitutivo del 1919. L'intento era di ribadire l'avvicinamento dell'ANC al fascismo con il progressivo distacco da quegli ideali che invece \"Italia Libera\" avrebbe continuato a perseguire. Si chiedeva, cio\u00e8, un riesame dello Statuto albertino (naturalmente, in senso repubblicano, pur senza esprimerlo esplicitamente), l'abolizione del Regio Senato, il decentramento amministrativo, la libert\u00e0 delle varie categorie di lavoratori di organizzarsi sindacalmente, la difesa della piccola propriet\u00e0 e l'abbattimento delle rendite. \nNello stesso tempo \"Italia Libera\" volle riconoscersi nei concetti della dannunziana Carta del Carnaro, con particolare riguardo alla forma repubblicana e a quello della collaborazione tra le classi. Inoltre, si espresse in forma decisamente contraria al bolscevismo, ritenendolo una forma totalitaria, al pari del fascismo.\nL'allineamento dell'ANC al fascismo, in effetti, era ormai reale, tanto che, il 21 gennaio 1924, essa decret\u00f2 l'espulsione di tutti i combattenti iscritti anche ad \"Italia Libera\".\nIl 24 gennaio 1924, \"Italia Libera\" convoc\u00f2 il suo primo Convegno nazionale. In esso si stabil\u00ec di non ammettere tutti coloro che avevano collaborato con il fascismo n\u00e9 i comunisti, n\u00e9 i socialisti massimalisti. Al Convegno, peraltro, emersero pienamente le due anime spirituali del gruppo, quella di Randolfo Pacciardi e quella di Raffaele Rossetti.\nRossetti, infatti, secondo un'interpretazione spirituale dell'ideologia mazziniana, riteneva che l'associazione si doveva porre in una posizione di serena attesa della coscienza popolare che, dietro l'esempio dei migliori, spazzasse via autonomamente il fascismo.\nPacciardi, invece, propugnava un'opposizione attiva al fascismo, essendo del parere che, in qualsiasi caso, un atteggiamento passivo avrebbe immancabilmente portato alla sconfitta. Un'ulteriore fonte di imbarazzo era l'innegabile dipendenza dal PRI dei vertici dell'associazione; il che rendeva difficoltoso il reclutamento di potenziali soci aventi una differente collocazione politica.\nTali contraddizioni si manifestarono ben presto in occasione delle elezioni politiche del 1924. Rossetti, infatti, di fronte all'ingiustizia della legge elettorale maggioritaria adottata dal fascismo, sostenne l'astensionismo. Pacciardi invece diede l'indicazione agli iscritti di partecipare alle elezioni, scegliendo tra tutti i partiti di opposizione tranne i cattolici e i massimalisti (in pratica, un ventaglio comprendente i repubblicani, il PSU, i liberaldemocratici di Amendola e gli ultimi radicali).\nLe elezioni si svolsero il 6 aprile 1924 in un clima di intimidazioni (un candidato socialista fu ucciso, diversi candidati di sinistra furono feriti, ovunque furono impediti i comizi, bruciati i giornali, impedita l'affissione dei manifesti anche attaccando le tipografie) e con brogli anche superiori alla gi\u00e0 alta media dell'Italia pre-fascista. \nDopo il delitto Matteotti, nel giugno 1924, l'associazione, in accordo con il partito repubblicano, fece la precisa scelta di aderire e sostenere attivamente la Secessione dell'Aventino. \"Italia Libera\" si pose quindi all'avanguardia dello schieramento di opposizione e, nella seconda met\u00e0 del 1924, raggiunse la sua massima espansione e il maggior peso politico. All'associazione si accostarono anche chi non rivestiva formalmente la qualifica di ex-combattente. Furono ammessi anche i socialisti massimalisti e vi si infiltrarono elementi del Partito Comunista d'Italia.\nI suoi gruppi territoriali toccarono il numero di 150, gli iscritti a 15.000, oltre ad alcune migliaia di militanti non iscritti. Il 1\u00ba settembre 1924 la testata \u201cL'Italia Libera\u201d divenne settimanale e tocc\u00f2 le 20.000 copie.\nTra il mese di luglio e di agosto del 1924, un settore di \"Italia Libera\" (Alfredo Morea, Peppino Garibaldi e suo nipote Decio Canzio) si batt\u00e9 per imprimere ai gruppi territoriali dell'associazione un'organizzazione militare capace di preparare e guidare un'azione insurrezionale contro il fascismo. Una circolare interna in tal senso fu distribuita da Decio Canzio. Essa cadde nelle mani della polizia fascista e fu pubblicata dal periodico nazionalista \"L'Idea Nazionale\" che accus\u00f2 \"Italia Libera\" di sovversivismo. \nCanzio fu costretto a dimettersi ma le sue dimissioni furono respinte all'unanimit\u00e0 dal gruppo milanese dell'associazione. Cos\u00ec, nella seconda met\u00e0 di agosto, i dirigenti di \"Italia Libera\" concordarono di trasformare l'associazione in una specie di \u201cbraccio armato\u201d della secessione aventiniana. L'operativit\u00e0 di tale linea fu segnalata al Ministero dell'Interno dai prefetti di Napolie di Verona. \nInizialmente, la linea insurrezionale a carattere militare fu condivisa dal leader dell'Aventino Giovanni Amendola che, tra l'agosto e l'ottobre 1924 costitu\u00ec clandestinamente a Roma un primo nucleo armato denominato \u201cAmici del Popolo\u201d composto da alcune migliaia di uomini. In una relazione al Comitato esecutivo dell'Internazionale Comunista, l'8 ottobre 1924, Palmiro Togliatti stim\u00f2 in 7.000 uomini i componenti di tale nucleo romano, sostenendo che circa 4.000 fossero controllati dai comunisti. Negli ultimi due mesi del 1924, per\u00f2, Amendola decise di abbandonare la linea insurrezionale.\nNon tutti, per\u00f2, all'interno dell'Aventino, condivisero questa scelta. In particolare, il deputato del PSU Tito Zaniboni, Peppino, Sante e Ricciotti Garibaldi. Gli ultimi tre, come detto, erano personalit\u00e0 di spicco di \"Italia Libera\".\nZaniboni, pur diffidato dagli aventiniani, organizz\u00f2 in nuclei armati i gruppi di Italia Libera dell'Italia settentrionale. Sante Garibaldi vi provvide nell'Italia centrale e Peppino in quella meridionale. Ricciotti si occup\u00f2 di organizzarne altri in Francia, pronti a intervenire. In particolare quest'ultimo costitu\u00ec oltralpe delle Legioni garibaldine, allestendo \u2013 sembra - dei depositi di armi vicino alla frontiera e piani di spedizione in Italia, comprensivi di lanci di manifestini da aerei.\nA tale scopo, Ricciotti Garibaldi ottenne finanziamenti da parte della massoneria internazionale e dal Partito socialista cecoslovacco. I collegamenti tra le Legioni garibaldine francesi e i gruppi di \"Italia Libera\" \u00e8 dimostrata da un rapporto del capo della polizia fascista, secondo cui Zaniboni, nell'estate del 1924, si sarebbe recato a Parigi per incassare un finanziamento di 300.000 franchi a nome del Partito socialista cecoslovacco.\nTuttavia, la circostanza che la quasi totalit\u00e0 dei combattenti di \"Italia Libera\" fosse di orientamento repubblicano portava in s\u00e9 una contraddizione: il progetto insurrezionale armato, qualora fosse riuscito a rovesciare il fascismo si sarebbe dovuto rivolgere al re perch\u00e9 riportasse l'ordine democratico secondo l'ordinamento costituzionale vigente (monarchico). Diversamente, avrebbe dovuto investire la stessa monarchia alla quale erano fedeli le Forze armate. Il che era improponibile per gli impari rapporti di forza tra i contendenti.\nPer questo, anche il gruppo dirigente di \"Italia Libera\", negli ultimi mesi del 1924, decise di appoggiare la linea attendista della secessione aventiniana, limitandosi a porre come obiettivo della propria azione l'approvazione di una nuova costituzione da parte di un'Assemblea eletta a suffragio universale, senza precisare la forma istituzionale da perseguire.\nL'adesione a tale linea della maggior parte degli iscritti fu palese il 4 novembre 1924, in occasione delle celebrazioni della Vittoria. \"Italia Libera\" partecip\u00f2 autonomamente alle manifestazioni e sub\u00ec l'attacco degli squadristi senza rispondere alla violenza. Gli incidenti pi\u00f9 gravi si ebbero a Roma, in Piazza del popolo dove si erano radunati circa 2000 combattenti guidati da Pacciardi, Battisti, Peppino e Sante Garibaldi. L'attacco degli squadristi ai reduci della Prima Guerra Mondiale suscit\u00f2 una profonda impressione nell'opinione pubblica\nIl timore che Vittorio Emanuele III potesse prendere in considerazione il suo licenziamento, spinse Mussolini a pronunciare il Discorso del 3 gennaio 1925.. \n\"Italia Libera\" fu tra le primissime organizzazioni ad essere sciolta. Gi\u00e0 il 6 gennaio successivo, il Ministro dell'Interno pot\u00e9 dichiarare che 120 gruppi di \"Italia Libera\" erano stati sciolti, 111 suoi aderenti erano stati arrestati ed erano state effettuate 625 perquisizioni domiciliari. L'ultimo numero della testata \u201cL'Italia Libera\u201d era stato pubblicato il 28 dicembre 1924.\nAvvenimenti successivi.\nCon l'adozione delle leggi eccezionali che sancirono l'introduzione della dittatura (1926), Pacciardi fu assegnato al confino per cinque anni. Per sfuggire all'arresto espatri\u00f2 prima in Svizzera, poi in Francia. Con lo scoppio della Guerra civile spagnola guid\u00f2 il Battaglione Garibaldi, formato da volontari italiani antifascisti, a sostegno della repubblica spagnola contro i franchisti (1936-1937). Rientrato in Francia, fu costretto a emigrare nuovamente, negli Stati Uniti, a seguito dell'occupazione tedesca (1940). Fu autorizzato a tornare in Italia soltanto dopo la liberazione di Roma (giugno 1944). \u00c8 stato quattro volte segretario politico del PRI, Ministro della difesa per cinque anni (1947-1953) e Vicepresidente del Consiglio.\nRaffaele Rossetti sub\u00ec l'aggressione da parte delle squadre d'azione fasciste (13 giugno 1925) e poi espatri\u00f2 in Francia. \u00c8 stato segretario del PRI in esilio tra il 1932 e il 1933. Durante la guerra civile spagnola si trasfer\u00ec a Barcellona e collabor\u00f2 con la radio locale lanciando proclami antifascisti. Per tale motivo, il governo italiano gli revoc\u00f2 la medaglia d'oro conseguita nella prima Guerra Mondiale. Con l'avvento della Repubblica, tale provvedimento fu annullato.\nAnche Fernando Schiavetti fu esule prima a Marsiglia (1926) e poi a Zurigo. Gi\u00e0 segretario del PRI (1920-1922), durante l'esilio si avvicin\u00f2 a Giustizia e Libert\u00e0 di Carlo Rosselli. Nel dopoguerra entr\u00f2 nel Partito d'Azione, come la maggior parte dei GL, e fu eletto deputato. Alla dissoluzione del PdAz entr\u00f2 nel Partito Socialista Italiano. Giovanni Conti, invece, rest\u00f2 in Italia - sorvegliato speciale - ed ebbe pi\u00f9 volte il suo studio legale distrutto dai fascisti.\nIl gruppo fiorentino prosegu\u00ec nella sua attivit\u00e0 di propaganda antifascista con il foglio \"Non Mollare\", fino a ottobre 1925. Carlo Rosselli fu arrestato alla fine del 1926 per aver favorito l'espatrio in Svizzera del leader socialista Filippo Turati. Fu detenuto nelle carceri di Como e poi inviato al confino di Lipari. Il 27 luglio 1929 Rosselli evase dall'isola, insieme con Francesco Fausto Nitti ed Emilio Lussu, con un motoscafo diretto in Tunisia, da cui poi raggiunse la Francia.. Giunto a Parigi fond\u00f2 il movimento Giustizia e Libert\u00e0, di orientamento repubblicano, antifascista e liberalsocialista. Allo scoppio della Guerra civile spagnola, Rosselli fu subito attivo nel sostegno alle forze repubblicane, combattendo in prima persona a Huelva. Il 17 agosto 1936, nell'ambito delle Brigate Internazionali, costitu\u00ec la prima formazione composta da volontari italiani, la Colonna Italiana. Successivamente propose a Pacciardi di porsi al comando di una legione antifascista italiana sotto il patronato politico dei partiti socialista, comunista e repubblicano (Battaglione Garibaldi). Nel giugno 1937 lasci\u00f2 la Spagna per recarsi a Bagnoles-de-l'Orne per delle cure termali, dove fu raggiunto dal fratello Nello. Il 9 dello stesso mese i due fratelli furono uccisi da una squadra di \"cagoulards\", miliziani della \"Cagoule\", formazione eversiva di destra francese, su mandato, forse, dei servizi segreti fascisti.\nErnesto Rossi fu dirigente del nucleo clandestino milanese di \"Giustizia e Libert\u00e0\". Fu arrestato solo il 30 ottobre 1930. Gli furono inflitti venti anni di carcere dal Tribunale Speciale, dei quali nove scontati nelle \"patrie galere\" e quattro al confino nell'isola di Ventotene. Nell'isola tirrenica, con Altiero Spinelli ed Eugenio Colorni si fece portatore delle idee federaliste europee che nel 1941 furono raccolte nel Manifesto di Ventotene. Entrato nel Partito d'Azione, fu sottosegretario alla Ricostruzione (1945). Fu poi tra i fondatori del Partito Radicale ma rifiutando di occupare incarichi di direzione.\nPrima dell'evasione da Lipari, insieme a Carlo Rosselli, Emilio Lussu vi stava scontando cinque anni di confino. Giunto a Parigi, partecip\u00f2 anch'egli alla fondazione di Giustizia e Libert\u00e0. Alla morte di Rosselli ne divenne l'uomo politico di riferimento. Rientrato in Italia dopo il 25 luglio 1943 fu fautore della confluenza di GL nel partito d'Azione. Partecip\u00f2 alla difesa di Roma del 10 settembre 1943. Fu per breve tempo ministro della Repubblica Italiana. Allo scioglimento del PdAz entr\u00f2 nel Partito Socialista. Infine prese parte alla scissione socialista che dette vita al Partito Socialista di Unit\u00e0 Proletaria (1963).\nTito Zaniboni organizz\u00f2 un fallito attentato a Benito Mussolini il 4 novembre 1925. Arrestato, fu condannato a trent'anni di reclusione. Fu scarcerato l'8 settembre 1943. Nel febbraio 1944, il maresciallo Pietro Badoglio gli affid\u00f2 l'incarico di alto commissario \"per l'epurazione nazionale dal fascismo\". A met\u00e0 maggio rassegn\u00f2 le dimissioni. Nel secondo Governo Badoglio fu poi nominato alto commissario per i profughi e i reduci.\nPeppino, Ricciotti e Sante Garibaldi si trasferirono in Francia nel 1925 e proseguirono nell'organizzazione di una legione garibaldina. In seguito Ricciotti entr\u00f2 in contatto con il vice questore Francesco La Polla, il quale reclut\u00f2 lui e il fratello Peppino come agenti del governo fascista. La polizia francese svolse le sue indagini e individu\u00f2 Ricciotti come agente provocatore; il 5 novembre 1926 lo arrest\u00f2. Peppino part\u00ec per New York dove rimase fino al 1940, quando torn\u00f2 in Italia. Dopo l'armistizio dell'8 settembre venne arrestato dai tedeschi e rinchiuso a Regina Coeli. Finita la guerra, si ritir\u00f2 a vita privata. Sante, invece, guid\u00f2 i suoi garibaldini contro l'invasione tedesca della Francia e fu sul punto di trasferirsi a Londra per costituirvi un corpo volontario. Sorvegliato dalla Gestapo come elemento pericoloso, nel 1941 e poi nel 1943, venne arrestato e accusato di spionaggio. Venne imprigionato per due anni nei lager tedeschi, passando da un campo all'altro sino a finire a Dachau. All'inizio di aprile 1945 fu trasferito insieme a 140 prigionieri di rilievo a Villabassa in Val Pusteria (Alto Adige) e fu liberato solo il 4 maggio 1945 dagli Alleati.\nPubblicazioni omonime.\nNel maggio 1932, Randolfo Pacciardi, in esilio a Lugano, inizi\u00f2 le pubblicazioni del nuovo quindicinale \u201cItalia Libera\u201d. Tali pubblicazioni cessarono con l'espulsione dalla Svizzera dell'uomo politico repubblicano (1933).\n\u201cL'Italia libera\u201d fu anche il nome del giornale ufficiale del Partito d'Azione, le cui pubblicazioni iniziarono clandestinamente nel gennaio 1943 e proseguirono come testata autonoma sino al giugno 1947, poi come sottotitolo de \u201cL'Italia socialista\u201d, sino al 7 agosto 1947."}
{"id": "8228405", "revid": "1214201", "url": "https://it.wikipedia.org/wiki?curid=8228405", "title": "Varberg Energi Arena", "text": "Il P\u00e5skbergsvallen, noto come Varberg Energi Arena dal marzo 2020 per motivi di sponsorizzazione, \u00e8 uno stadio di calcio situato a Varberg, in Svezia.\nL'apertura dell'impianto risale al 2 luglio 1925 alla presenza di re Gustavo V di Svezia, il quale nello stesso giorno ha inaugurato in zona anche la stazione radio di Grimeton.\n\u00c8 utilizzato dal Varbergs BoIS, che per la prima volta ha raggiunto la massima serie al termine della Superettan 2019, e dal Varbergs GIF, che invece milita stabilmente nelle serie dilettantistiche. Grazie alla gi\u00e0 citata storica promozione del Varbergs BoIS, il P\u00e5skbergsvallen \u00e8 diventato uno degli stadi dell'Allsvenskan maschile del 2020.\nIl Kungsbacka DFF, squadra di calcio femminile, nel 2019 ha disputato qui i suoi incontri interni poich\u00e9 il Tingbergsvallen non soddisfava i requisiti richiesti.\nIl P\u00e5skbergsvallen viene talvolta utilizzato anche come campo di allenamento dalla Nazionale maggiore svedese o da club stranieri in tourn\u00e9e in Svezia.\nLe due tribune principali, di cui una interamente coperta e una in gran parte coperta, sono disposte sul lato lungo del campo: esse hanno una capienza rispettivamente di 1\u00a0100 e 2\u00a0800 posti.\nLo stadio fa parte di un complesso sportivo che include, oltre alla struttura principale, anche altri cinque campi da calcio di varia misura."}
{"id": "8228406", "revid": "339392", "url": "https://it.wikipedia.org/wiki?curid=8228406", "title": "Paskbergsvallen", "text": ""}
{"id": "8228407", "revid": "110157", "url": "https://it.wikipedia.org/wiki?curid=8228407", "title": "Chiesa di Sant'Orsola (Sant'Orsola Terme)", "text": "La chiesa di Sant'Orsola \u00e8 la parrocchiale a Sant'Orsola Terme, in Trentino. Risale al XV secolo.\nStoria.\nUna prima citazione della chiesa di Sant'Orsola a Sant'Orsola Terme si trova nel 1532, tuttavia \u00e8 noto che nella vicina localit\u00e0 di Viarago sin dal 1408 era presente la chiesa intitolata alle Undicimila Vergini legate alla leggenda di Sant'Orsola (alla quale Giovan Francesco Caroto dedic\u00f2 la sua opera \"Sant'Orsola e le undicimila vergini\").\nAll'inizio del XVII secolo la chiesa fu oggetto di un capovolgimento del suo orientamento e dal successivo ripristino della situazione precedente poi, nel 1623, vennero cancellate tutte le decorazioni sulle pareti della chiesa, sia all'interno sia all'esterno.\nVerso la fine del XVIII secolo l'edificio venne ampliato e, poich\u00e9 tale misura si rivel\u00f2 non sufficiente alle esigenze dei fedeli, circa un secolo dopo l'intera chiesa venne demolita e riedificata. La benedizione del nuovo edificio fu impartita nel 1874.\nNel XX secolo le volte della sala furono decorate e nel 1920 ottenne dignit\u00e0 di parrocchia."}
{"id": "8228409", "revid": "410660", "url": "https://it.wikipedia.org/wiki?curid=8228409", "title": "A Mile in His Shoes", "text": "La leggenda di Mickey Tussler \u00e8 un film drammatico sportivo canadese del 2011 diretto da William Dear e interpretato da Luke Schroder, George Canyon e Dean Cain. Era basato sul romanzo \"The Legend of Mickey Tussler\" di Frank Nappi. L'impostazione \u00e8 stata cambiata dall'Ohio nel 1948 nel romanzo, a Bargersville, nell'Indiana nel 2002 nel film. La storia si svolge prima che l'autismo fosse una condizione riconosciuta e si pensava che le persone che l'avevano fossero solo \"ritardate\". Il film si svolge in Ohio, ma \u00e8 stato girato nelle aree circostanti di Vancouver, British Columbia, tra cui Langley, New Westminster e Queen's Park.\nTrama.\nIl film \u00e8 incentrato su Mickey Tussler (Luke Schroder), un diciottenne originario dell'Indiana con autismo, che si unisce alla squadra di baseball semi-professionale \"The River Rats\" dopo essere stato scoperto da Arthur Murphy. A 18 anni Mickey ha un autismo molto grave: le sue capacit\u00e0 di parlare sono limitate e di solito si riferisce a se stesso in terza persona e recita la poesia a se stesso quando viene sopraffatto. La madre di Mickey (clarinettista e poetessa) \u00e8 costretta da suo padre a sposare un uomo di nome Clarence che \u00e8 analfabeta e picchia sia Molly che Mickey. All'inizio del film, Arthur Murphy (\"Murph\") sta vedendo Mickey lanciare mele al suo maiale e vede un ragazzo con tanto potenziale in una carriera nel baseball. Parla con Molly, la madre di Mickey, nel lasciare che il ragazzo venga con lui a far parte della squadra: lo abbina a un simpaticissimo compagno di squadra di nome Pee Wee che prende Mickey sotto la sua ala. Anche se Mickey \u00e8 un buon membro della squadra, non si adatta e i suoi compagni di squadra lo prendono costantemente in giro e lo destabilizzano."}
{"id": "8228411", "revid": "1543377", "url": "https://it.wikipedia.org/wiki?curid=8228411", "title": "Formazione ideale del 100\u00ba anniversario della National Football League", "text": "La formazione ideale del 100\u00ba anniversario della National Football League (in inglese National Football League 100th Anniversary All-Time Team) fu scelta da un comitato composto dai media e dal personale della lega nel 2019 per celebrare il 100\u00ba anniversario della lega. Tom Brady, Larry Fitzgerald e Adam Vinatieri erano gli unici giocatori attivi quando la squadra fu rivelata; Rob Gronkowski era in attivit\u00e0 quando la squadra fu votata.\nProcesso di selezione.\nLa squadra fu scelta del un comitato di 26 votanti composto da allenatori, dirigenti, ex giocatori e membri dei media tra l'aprile e il giugno 2018. Il capo-allenatore dei New England Patriots Bill Belichick e il membro della Pro Football Hall of Fame John Madden erano tra i votanti ed erano incaricati di visionare e riportare al comitato sui giocatori dei primi anni della lega. Vi fu un voto per ridurre la lista a 160 a met\u00e0 maggio 2018, dopo avere considerato i giocatori della \"Golden Era\" raccomandati da Belichick e Madden. Le votazioni finali si tennero il 15 giugno 2018.\nI giocatori furono selezionati in base al loro ruolo. Ci saranno 10 quarterback, 12 running back, 10 wide receiver, 5 tight end, 7 tackle, 7 guardie, 4 centri, 7 defensive end, 7 defensive tackle, 6 middle/inside linebacker, 6 outside linebacker, 7 cornerback, 6 safety, 2 kicker, 2 ritornatori, 2 ritornatori e 10 allenatori.\nIl roster fu svelato nel corso di sei settimane su NFL Network nel programma condotto da Rich Eisen assieme a Cris Collinsworth e Belichick.\nAttacco.\nSources:\nI giocatori nominati all'unaminit\u00e0 sono in grassetto.\nDifesa.\nFonte:\nI giocatori nominati all'unaminit\u00e0 sono in grassetto.\nAllenatori.\nFonte:"}
{"id": "8228413", "revid": "287204", "url": "https://it.wikipedia.org/wiki?curid=8228413", "title": "Giro di Toscana 1954", "text": "Il Giro di Toscana 1954, ventottesima edizione della corsa, si svolse il 18 aprile 1954 su un percorso di 286,4\u00a0km. La vittoria fu appannaggio dell'italiano Fiorenzo Magni, che complet\u00f2 il percorso in 7h35'59\", precedendo i connazionali Armando Barducci e Pasquale Fornara.\nI corridori che presero il via da Firenze furono 105, mentre coloro che tagliarono il medesimo traguardo furono 45."}
{"id": "8228416", "revid": "339392", "url": "https://it.wikipedia.org/wiki?curid=8228416", "title": "Omino di Burro", "text": ""}
{"id": "8228434", "revid": "107831", "url": "https://it.wikipedia.org/wiki?curid=8228434", "title": "Campionati europei di nuoto in vasca corta 2019", "text": "La XXIV edizione dei campionati europei di nuoto in vasca corta si \u00e8 svolta dal 4 all'8 dicembre 2019 al Tollcross International Swimming Centre di Glasgow, nel Regno Unito.\nNazioni e partecipanti.\nLe federazioni aderenti alla LEN che hanno iscritto i propri atleti alla rassegna sono 49; i partecipanti sono in totale 539, di cui 305 uomini e 234 donne."}
{"id": "8228446", "revid": "228587", "url": "https://it.wikipedia.org/wiki?curid=8228446", "title": "6\u00ba Congresso degli Stati Uniti d'America", "text": "Il 6\u00ba Congresso degli Stati Uniti d'America, formato dal Senato e dalla Camera dei Rappresentanti, si \u00e8 riunito presso la Congress Hall di Filadelfia e poi a Washington, D.C. dal 4 marzo 1799 al 4 marzo 1801 durante gli ultimi due anni della presidenza di John Adams. In questo Congresso il Partito Federalista ha riottenuto il controllo della Camera dei Rappresentanti, avendo gi\u00e0 il controllo del Senato. Fu l'ultimo Congresso in cui il Partito Federalista ebbe il controllo sia delle due assemblee del Congresso che della presidenza.\nContesto ed eventi importanti.\nMentre la missione diplomatica statunitense cerca di evitare che deflagri un conflitto vero e proprio con la Francia, il Congresso si trasferisce nel 1800 definitivamente nel Campidoglio a Washington, D.C. Intanto, nel novembre 1800, le elezioni presidenziali non esprimono una maggioranza assoluta tra Thomas Jefferson e Aaron Burr. Secondo le norme costituzionali vigenti al tempo, la scelta fra i due passa alla Camera dei Rappresentanti, che il 17 febbraio 1801 elegge Thomas Jefferson come nuovo presidente degli Stati Uniti.\nMembri.\nSenato.\nI senatori sono stati eletti ogni due anni, dove ad ogni Congresso soltanto un terzo di esso viene rinnovato. Prima del nome di ogni senatore viene indicata la \"classe\", ovvero il ciclo di elezioni in cui \u00e8 stato eletto. In questo 6\u00ba Congresso i senatori di classe 3 erano in scadenza.\nCamera dei Rappresentanti.\nNell'elenco, prima del nome del membro, viene indicato il distretto elettorale di provenienza o se quel membro \u00e8 stato eletto in un collegio unico (\"at large\").\nComitati.\nQui di seguito si elencano i singoli comitati e i presidenti di ognuno (se disponibili)."}
{"id": "8228456", "revid": "2519", "url": "https://it.wikipedia.org/wiki?curid=8228456", "title": "Pidkamin'", "text": " \nPidkamin' (, in polacco: \"Podkamie\u0144\") \u00e8 un comune urbano ucraino del distretto di Brody, nell'oblast' di Leopoli. Si trova vicino al confine amministrativo di tre oblasti, Leopoli, Rivne e Ternopil'. Secondo una stima del 2013, la popolazione era di abitanti."}
{"id": "8228468", "revid": "439868", "url": "https://it.wikipedia.org/wiki?curid=8228468", "title": "Chiesa di San Michele Arcangelo (San Michele all'Adige)", "text": "La chiesa di San Michele Arcangelo \u00e8 la parrocchiale patronale e chiesa conventuale di San Michele all'Adige in Trentino. Rientra nella zona pastorale di Mezzolombardo dell'arcidiocesi di Trento e risale al XII secolo.\nStoria.\nLe origini della chiesa e del monastero dedicati all'Arcangelo Michele sono del 1144-45 quando Altemanno, vescovo di Trento, e i conti di Appiano condivisero la volont\u00e0 che questo luogo sacro venisse fondato.\nNel 1145 ebbe luogo la consacrazione della chiesa, officiata dal vescovo Altemanno. In quell'occasione la dedica fu a Nostro Signore Ges\u00f9 Cristo, a Maria Santissima e a San Michele Arcangelo.\nI canonici dell'ordine agostiniano che ebbero in gestione il luogo provenivano in larga parte dall'abbazia di Novacella e controllarono un vasto territorio nella valle dell'Adige. Un gravissimo incendio distrusse il complesso nel 1267. Per la sua riedificazione fu necessario reperire fondi che i monaci trovarono vendendo i loro possedimenti a Fai della Paganella.\nIl sigillo del convento, attestato nel XIV secolo, mostra San Michele intento a trafiggere il drago con la lancia. Esso \u00e8 circondato dall'iscrizione, in lettere maiuscole onciali recante il testo\u02d0 + S(igillum) CONVENT(us) MONASTERII S(ancti) MICHAHELIS.\nLe prima fasi della ricostruzione si possono individuare solo molto tempo dopo, quando Antonio Quetta, prevosto di San Michele, ottenne dall'arciduca d'Austria il dominio temporale sul complesso. Si inizi\u00f2 con la costruzione di un'ala del monastero e con l'edificazione della chiesa.\nAttorno al 1683 l'edificio sacro era quasi ultimato, e si stavano decorando gli interni a stucco. La consacrazione della chiesa ricostruita avvenne nel 1698.\nIl convento fu secolarizzato nel 1807, quando mor\u00ec l'ultimo prevosto, Gregor Tasser, originario di Riobianco e fu interessato dalle soppressioni napoleoniche.\nTra il 1822 e il 1884 lo storico archivio capitolare prima venne trasferito dagli austriaci a Trento e poi a Innsbruck. Intanto l'antico luogo di sepoltura dei monaci, situato sotto il presbiterio, venne parzialmente murato per problemi di statica e l'intera propriet\u00e0 del monastero e dei terreni ad esso legati, messi all'asta, vennero acquisiti dal governo regionale con sede a Innsbruck per costruirvi la sede del nuovo e importante Istituto agrario di San Michele all'Adige, che fu ufficialmente inaugurato nel 1874.\nAttorno alla fine del XIX secolo fu necessario intervenire per restaurare l'edificio della chiesa che versava in cattive condizioni e venne ricostruita anche la grande scalinata di accesso. Dopo l'installazione del nuovo organo a canne e la creazione della \"Via Crucis\" la chiesa venne benedetta nel 1905.\nAdeguamento liturgico.\nAttorno al 1968 \u00e8 stato realizzato l'adeguamento liturgico che ha comportato poche modifiche all'esistente. Le balaustre e l'altare maggiore storico sono stati mantenuti e la custodia eucaristica resta nel tabernacolo originale. Il nuovo altare postconciliare \u00e8 stato posto nel presbiterio in posizione avanzata.\nDescrizione.\nEsterni.\nLa monumentale chiesa si trova in posizione elevata sull'abitato di San Michele all'Adige e mostra il tradizionale orientamento verso est. La struttura \u00e8 posta tra le due parti dello storico convento agostiniano, che fu colpito dalle soppressioni napoleoniche nel 1807 e poi dall'intervento del governo austriaco che ne incamer\u00f2 i beni.\nLa grande facciata a capanna in stile neoclassico con due spioventi e frontone triangolare superiore \u00e8 caratterizzata dal portale imponente, architravato e incorniciato da colonne che reggono il coronamento barocco con statua. Sei leseme ripartiscono in cinque settori verticali l'intera facciata. In quello centrale, oltre al portale, vi \u00e8 nella met\u00e0 superiore la serliana che porta luce alla sala. Nei settori laterali vi sono quattro grandi nicchie con statue. Il sagrato, al quale si accede attraverso una scalinata, \u00e8 sorretto da una parete in porfido. Le torri campanarie si alzano dal corpo della chiesa, in posizione arretrata e centrale ed emergono di poco dalla copertura.\nInterni.\nLa navata interna \u00e8 unica divisa in tre campate ed ampliata da cappelle laterali. Il presbiterio \u00e8 leggermente rialzato e dopo di questo si trova lo storico coro dei monaci."}
{"id": "8228476", "revid": "114823103", "url": "https://it.wikipedia.org/wiki?curid=8228476", "title": "Stati generali (programma televisivo)", "text": "Stati generali \u00e8 un programma televisivo italiano comico-satirico condotto da Serena Dandini, in onda su Rai 3 in prima serata dal 21 novembre 2019 al 16 gennaio 2020.\nIl programma.\nAndato in onda con successo gi\u00e0 l'anno precedente con il titolo \"La TV delle ragazze - Gli Stati Generali 1988-2018\", come remake del variet\u00e0 satirico \"La TV delle ragazze\", trasmesso trent'anni prima, questa seconda edizione perde la caratteristica celebrativa ed esclusivamente femminile che aveva caratterizzato la precedente (aprendo dunque alla presenza di comici uomini), da qui il cambio del titolo del programma. \nIn ogni puntata i protagonisti, come se stessero partecipando ad una riunione di condominio, mettono in scena la realt\u00e0 del nostro Paese, tra fantasia, satira politica e di costume.\nInsieme a loro ci sono ospiti del mondo dello spettacolo con monologhi che raccontano in maniera ironica i temi che stanno loro a cuore, cantanti che si esibiscono e ospiti e persone fuori dal comune che si confrontano con Serena Dandini."}
{"id": "8228477", "revid": "767487", "url": "https://it.wikipedia.org/wiki?curid=8228477", "title": "Jahlil Beats", "text": "Fa parte della Roc Nation di Jay-Z.\nBiografia.\nA 12 anni ha iniziato ad appassionarsi al mondo delle produzioni discografiche e ha iniziato la sua carriera pubblicando il suo primo mixtape \"Crack Music\" e nel frattempo ha iniziato a collaborare con Meek Mill. Nel 2011 ha prodotto Ima boss di Meek Mill che ha avuto successo negli Stati Uniti e nello stesso anno ha prodotto per artisti come J. Cole, Rihanna, 50 Cent, Nelly, Busta Rhymes, French Montana, Big Sean, T.I., Jim Jones ed altri per i loro rispettivi album.\nNel 2012 ha pubblicato un EP di 6 tracce e ha rilasciato 2 instrumental mixtape, \"Legends Era\" e \"Crack Music 6\".\nNel 2013 ha pubblicato \"Legends Era 2\" e per le parti vocali ci sono stati Lil Wayne, Meek Mill, The Game, Styles P, Big Sean e a dicembre 2013 ha pubblicato \"Legenda Era 3\" con le partecipazioni di Wiz Khalifa, ASAP Rocky, Future, The Game, Meek Mill, French Montana, Logic, Tyga e molti altri.\nNel 2014 ha pubblicato il mixtape \"Crack Music 7\" e lo stesso anno ha prodotto la hit internazionale Hot Nigga di Bobby Shmurda."}
{"id": "8228487", "revid": "1048993", "url": "https://it.wikipedia.org/wiki?curid=8228487", "title": "Bobby Shmurda", "text": "Ha firmato un contratto con la Epic Records dopo che la sua hit internazionale \"Hot Nigga\" ha raggiunto la posizione numero 6 nella \"Billboard\" Hot 100 nel 2014.\nLui e Rowdy Rebel sono considerati i pionieri della musica drill di Brooklyn.\nBiografia.\nAckquille Jean Pollard \u00e8 nato a Miami, in Florida da madre afroamericana e padre giamaicano, il 4 agosto 1994. Sua madre si trasfer\u00ec a New York, nel quartiere di Brooklyn, East Flatbush, dalla Florida dopo l'incarcerazione del compagno. Pollard ha avuto problemi con la legge sin dall'adolescenza a Brooklyn, inclusi quindici mesi trascorsi in detenzione per violazione della libert\u00e0 vigilata e l'arresto con accuse di possesso di armi illecito. Secondo il suo atto d'accusa del 2014, Shmurda era il capobanda di una gang chiamata \"GS9\" che entrava regolarmente in controversie con le altre bande criminali, era responsabile di omicidi e sparatorie non mortali e si occupava del traffico illecito di droga tra Kings Highway e East Flatbush.\nPrimi passi e successo internazionale.\nPollard ha mosso i primi passi nel mondo musicale con il remix di \"Knuck If You Buck\" dei Crime Mob, tuttavia, non ha ricevuto alcuna attenzione fino al 2014, con l'uscita della canzone \"Hot Nigga\". Il pezzo utilizza la strumentale della canzone \"Jackpot\" di Lloyd Banks del 2012. La canzone e il video musicale che l'accompagna sono diventati virali poco dopo essere stati caricati su YouTube nella primavera del 2014. La firma di Shmurda \"Shmoney dance\", che interpreta nel video, \u00e8 presto diventata un meme di Internet ed \u00e8 stata inclusa in numerosi popolari Vines dalla seconda met\u00e0 del 2014; \u00e8 stata anche replicata da Beyonc\u00e9 e Jay-Z durante il loro On the Run Tour e dal rapper canadese Drake mentre ospitava gli ESPY Awards 2014, tra le altre celebrit\u00e0. I freestyle sulla strumentale sono stati realizzati da numerosi rapper dopo la sua uscita, tra cui Juicy J, French Montana, Lil 'Kim, Gunplay, e T.I. Dopo il successo virale della canzone, Shmurda ha firmato un contratto con la Epic Records e la canzone \u00e8 stata pubblicata come suo singolo di debutto. La canzone \u00e8 arrivata in cima alla classifica delle canzoni Hot R &amp; B / Hip-Hop, e ha raggiunto il numero 6 della Billboard Hot 100, ottenendo infine il certificato di platino dalla Recording Industry Association of America. Il video musicale ha ricevuto oltre 764 milioni di visualizzazioni su YouTube a settembre 2021. Il remix della canzone, con voci ospiti di Fabolous, Chris Brown, Jadakiss, Rowdy Rebel, Busta Rhymes e Yo Gotti, \u00e8 stato pubblicato il 4 settembre 2014. Nell'agosto 2014 \u00e8 stato pubblicato anche un remix reggae della canzone che includeva Junior Reid, Mavado, Popcaan e Jah X. Shmurda divenne noto anche per il pezzo \"Bobby Bitch\" che raggiunse il numero 92 della Billboard Hot 100. Il suo EP di debutto, Shmurda She Wrote, \u00e8 stato distribuito il 10 novembre 2014.\nDurante la reclusione.\nIl lancio dell'album di debutto di Shmurda con Epic Records era previsto per il 2016 e sarebbe stato prodotto da Jahlil Beats, ma fu rinviato a causa dell'arresto. Nel febbraio 2017, Shmurda ha fatto un freestyle per il rapper Meek Mill ed ha affermato che stava ancora scrivendo musica mentre era in prigione. L'anno successivo, Shmurda apparve nel singolo \"Stoopid\" del rapper 6ix9ine, cantando i suoi versi dal telefono della prigione. Il singolo raggiunse il numero 25 della Billboard Hot 100.\nBobby viene scarcerato il 23 febbraio 2021.\nControversie.\nIl 3 giugno 2014 Pollard \u00e8 stato arrestato e accusato di possesso illecito di un'arma da fuoco; la polizia disse di averlo visto mostrare la pistola in un appartamento e quando sono andati a indagare ha cercato di nasconderla in un divano. \u00c8 stato poi liberato su cauzione di 10 000 dollari.\nIl 18 dicembre 2014 la polizia di New York City ha arrestato il rapper, con l'accusa di cospirazione per omicidio, possesso illegale di arma da fuoco, spaccio di sostanze stupefacenti e affiliazione ad una banda, i GS9, sottogruppo dei Crips. Nel 2016 si \u00e8 dichiarato colpevole ed \u00e8 stato condannato a sette anni di carcere, che sono stati ridotti a cinque anni per i due anni che aveva gi\u00e0 scontato in attesa di processo. Il 21 settembre 2020 Pollard ha chiesto, tramite i suoi legali, la libert\u00e0 vigilata, che gli \u00e8 stata negata a causa della cattiva condotta, il che significava originariamente che avrebbe scontato l'intera pena. Tuttavia, dopo una revisione da parte del Dipartimento di correzioni dello stato di New York, gli \u00e8 stata concessa tale modalit\u00e0, venendo rilasciato per il 23 febbraio 2021, scontando il resto della pena in libert\u00e0 vigilata, sotto la supervisione di altri membri della comunit\u00e0 della Contea di Kings. Il rapper Quavo, in un'intervista con Billboard, ha dichiarato: \"[...] personalmente (andr\u00f2) a prendere Bobby Shmurda.\" Cosa che ha effettivamente fatto."}
{"id": "8228495", "revid": "124123", "url": "https://it.wikipedia.org/wiki?curid=8228495", "title": "Sofiko \u010ciaureli", "text": "Biografia.\nSofiko \u010ciaureli nacque nel 1939 a Tbilisi, nella RSS Georgiana. Entrambi i genitori lavoravano nel mondo del cinema: il padre era il regista e scrittore Michail \u010ciaureli e la madre l'attrice georgiana Veriko Anjaparidze. Aveva inoltre due fratelli, Otal che divenne un regista di documentari e Ramaz che diresse alcune opere teatrali.\nNel 1955 si diplom\u00f2 alla scuola superiore femminile di Tbilisi e si iscrisse all'Universit\u00e0 statale pan-russa di cinematografia di Russia. Durante gli studi conobbe Georgij \u0160engelaja, futuro regista cinematografico, che divenne suo marito e da cui ebbe due figli.\nChiaureli inizi\u00f2 a recitare ancora prima di finire gli studi, debuttando nel film \"Chveni ezo\" diretto dal regista georgiano Revaz \u010ccheidze. Negli anni successivi recit\u00f2 in oltre 100 film e spettacoli teatrali, diventando una delle principali attrici del cinema georgiano.\nNel 1969 prese parte al film Il colore del melograno di Sergej Iosifovi\u010d Parad\u017eanov, dove interpret\u00f2 ben 6 ruoli. Divenne da quel momento la musa di Parad\u017eanov, recitando in diversi altri suoi film. Sempre nel 1969 recit\u00f2 anche nella commedia \"Non te la prendere!\" (\"\u041d\u0435 \u0433\u043e\u0440\u044e\u0439!\") del celebre regista Georgij Nikolaevi\u010d Danelija.\n\u00c8 morta a causa di un tumore nel 2008 ed \u00e8 stata sepolta nel Didube Pantheon di Tbilisi accanto al suo secondo marito, l'attore georgiano Kote Makharadze."}
{"id": "8228500", "revid": "92723", "url": "https://it.wikipedia.org/wiki?curid=8228500", "title": "Anahit C'ic'ikyan", "text": " \nDurante il periodo sovietico ha cantato in oltre 100 citt\u00e0. Per circa 40 anni ha insegnato presso il Conservatorio di Stato, scrivendo pi\u00f9 di 300 articoli e sceneggiature per programmi televisivi e radiofonici. Come ricercatrice ha istituito una nuova branca della musicologia armena\u02d0 storia dell'arte performativa, dedicando gli ultimi vent'anni della sua vita alla ricerca nel campo della storia della musica antica. Nel 1967 \u00e8 stata insignita del titolo di Merited Artist of Armenia, in italiano, Artista Emerito dell'Armenia, e di People's Artist of Armenia, in italiano Artista del Popolo Armeno. Ha inoltre conseguito nel 1970 un PhD in Musicologia, e, dal 1982 divenne Professoressa di Musica.\nBiografia.\nNacque a Leningrado, attualmente San Pietroburgo, in Russia, da una famiglia di ingegneri e medici. Ha iniziato a suonare il violino all'et\u00e0 di sei anni. I suoi insegnanti erano il musicista Grigory Ginzburg e in seguito il professor Lev Moiseyevich Zeitlin. All'inizio della Seconda Guerra Mondiale, all'et\u00e0 di quindici anni, lasci\u00f2 Leningrado per l'Armenia. La sua citt\u00e0 natale ha lasciato un'impronta indelebile sul suo sviluppo come persona e musicista. Dal 1946 al 1950 ha frequentato il Conservatorio di Stato di Yerevan come studentessa del professor Karp Dombayev. Le fu poi concessa una borsa di studio intitolata a Stalin. Nel 1954 complet\u00f2 il suo corso al Conservatorio statale di Mosca con il professore relatore, Konstantin Mostras.\nInizi\u00f2 a esibirsi professionalmente quando ancora frequentava la scuola elementare. Le sue performance comprendevano molte esibizioni, sia da solista, che con orchestre sinfoniche. A partire dal 1961 divenne solista principale dell'Armenian Philharmonic Hall. Si \u00e8 inoltre esibita in tutte le Repubbliche dell'ex Unione Sovietica e in 27 paesi in tutto il mondo. Come violinista ha prodotto quattro dischi in vinile con l'etichetta Melodiya. Il suo repertorio comprendeva soprattutto gli spartiti dei moderni compositori armeni. Fu spesso coautrice, editrice e prima interprete dei loro brani originali.\nDal 1950 ha insegnato presso il Conservatorio di Stato di Yerevan, istituendo tre nuovi corsi: Storia e teoria degli strumenti ad arco, Storia delle arti dello spettacolo armeno e Corso di pratica dell'insegnamento della musica.\nInizi\u00f2 la sua ricerca accademica mentre era ancora una studentessa del Conservatorio, concentrandosi sull'arte dell'archeggio, sull'organologia e sull'archeologia musicale, della quale, in Armenia fu la fondatrice. Parlava cinque lingue e teneva lezioni in inglese, francese e tedesco. Ha partecipato a numerose conferenze scientifiche internazionali pubblicando articoli sia in Armenia che all'estero.\nDurante la sua vita artistica, si \u00e8 esibita in pi\u00f9 di mille recital, ha registrato sessanta brani di musicali, ed \u00e8 stata autrice di oltre 300 articoli e sceneggiature per molti programmi radiofonici e televisivi. Era membro di molte organizzazioni locali e internazionali\u02d0 \"Unione compositiva dell'Armenia\" o \"Unione dei compositori sovietici\", \"Unione dei teatri armeni\", \"Unione dei giornalisti\",\"Comitato delle donne dell'URSS\", \"AOKS (comitato di collegamento culturale dell'Armenia con paesi stranieri)\", \"Storia del Comitato per la cultura mondiale dell'Accademia delle scienze dell'Unione Sovietica, dell'Associazione scientifica mondiale di archeologia storica\", ecc. Mor\u00ec a Yerevan il 2 maggio 1999.\nEredit\u00e0.\nLa Anahit Cultural Foundation fu fondata nello stesso anno della sua morte allo scopo di continuare il suo lavoro e realizzare i suoi sogni. La missione della fondazione fu quella di facilitare la promozione della musica armena supportando i musicisti nella loro istruzione e lavoro professionale, creando e realizzando programmi ed eventi culturali e stimolando l'integrazione della musica armena nella musica internazionale. A Yerevan, nel 2004, a suo nome, venne intitolata una scuola di musica.\nRiconoscimenti e premi.\nAnahit C'ic'ikyan \u00e8 stata artista meritevole dell'Armenia (1967), ha ottenuto il PhD in musicologia (1970) e il diploma di professoressa di musica (1982)."}
{"id": "8228504", "revid": "1305772", "url": "https://it.wikipedia.org/wiki?curid=8228504", "title": "Gavio", "text": "Il cognome Gavio pu\u00f2 riferirsi a:"}
{"id": "8228517", "revid": "1810610", "url": "https://it.wikipedia.org/wiki?curid=8228517", "title": "M\u00e1ria Telkes", "text": " \nLa Telkes \u00e8 considerata una degli ideatori dei sistemi di accumulo termico solare, guadagnandosi il soprannome di \"the Sun Queen\" (la regina del sole).\nFu una prolifica inventrice di dispositivi termici, tra cui un'unit\u00e0 di desalinizzazione in miniatura per l'uso su scialuppe di salvataggio, che utilizzava l'energia solare e la condensa per raccogliere l'acqua potabile. Sarebbe servito a salvare la vita ad aviatori e marinai dispersi in mare. \nSi trasfer\u00ec in Texas negli anni '70 e collabor\u00f2 con una variet\u00e0 di start-up di societ\u00e0 solari, tra cui Northrup Solar, che in seguito divenne ARCO Solar e infine BP Solar.\nBiografia.\nNata a Budapest, in Ungheria, nel 1900 da Aladar e Maria Laban de Telkes. Frequent\u00f2 le scuole elementari e superiori a Budapest e successivamente studi\u00f2 all'universit\u00e0 di Budapest, dove ottenne una laurea in chimica fisica e un dottorato, rispettivamente nel 1920 e nel 1924\nCarriera.\nQuando si trasfer\u00ec negli Stati Uniti nel 1925, visit\u00f2 un parente che lavorava come console ungherese a Cleveland, Ohio. Qui, venne assunta presso la Cleveland Clinic Foundation per studiare l'energia prodotta dagli organismi viventi. La Telkes port\u00f2 a termine numerose ricerche mentre lavorava alla Fondazione, e sotto la guida di George Crile, invent\u00f2 un meccanismo fotoelettrico in grado di registrare le onde cerebrali. I due lavorarono anche alla stesura di un libro chiamato \"Phenomenon of Life.\" \nLa Telkes lavor\u00f2 come biofisica negli Stati Uniti e, dal 1939 al 1953, fu coinvolta nella ricerca sull'energia solare presso il Massachusetts Institute of Technology . \nDurante la seconda guerra mondiale, il governo degli Stati Uniti, notando l'esperienza di Telkes, la reclut\u00f2 come consigliere civile presso l'Ufficio di ricerca e sviluppo scientifici (OSRD). Qui svilupp\u00f2 una macchina di desalinizzazione dell'acqua a energia solare. \u00c8 diventata una delle sue invenzioni pi\u00f9 importanti perch\u00e9 aiut\u00f2 i soldati a ottenere acqua pulita in situazioni difficili e contribu\u00ec a risolvere problemi di siccit\u00e0 nelle Isole Vergini americane. \nDover Sun House.\nNel 1948, inizi\u00f2 a lavorare su uno dei suoi progetti pi\u00f9 importanti presso la Dover Sun House; insieme all'architetta Eleanor Raymond. Il progetto fu finanziato dalla scultrice Amelia Peabody. Progett\u00f2 un sistema per lo stoccaggio di energia termica all'interno delle abitazioni, costituito da un sale speciale, che si sarebbe sciolto una volta riscaldato intrappolando cos\u00ec il calore, rilasciandolo una volta che si fosse solidificato nuovamente \nIl sistema funzionava sfruttando la luce del sole che passava attraverso le finestre, riscaldando l'aria all'interno. L'aria passava quindi, tramite una lamiera metallica, in un altro spazio. Da qui, i ventilatori la spingevano in un compartimento riempito di sale (solfato di sodio). I vari compartimenti erano posizionati tra le pareti dell'abitazione, riscaldandola mentre il sale si raffreddava in seguito. \nAltri lavori.\nRicevette una sovvenzione dalla Fondazione Ford di 45.000$ per sviluppare un forno a energia solare che potesse essere utilizzato anche da chi non aveva a disposizione le tecnologie di riscaldamento tradizionali. Pi\u00f9 tardi, nel 1980, aiut\u00f2 il Dipartimento dell'Energia degli Stati Uniti a sviluppare e costruire la prima abitazione, completamente alimentata a energia solare. Ha ricevuto numerosi riconoscimenti per il suo lavoro e nel corso della sua carriera ha ottenuto oltre 20 brevetti. \nUna delle sue specialit\u00e0 erano i materiali a cambiamento di fase, tra cui i sali fusi per immagazzinare energia termica. Uno dei materiali pi\u00f9 utilizzati era il sale di Glauber."}
{"id": "8228529", "revid": "2163735", "url": "https://it.wikipedia.org/wiki?curid=8228529", "title": "16K", "text": "Il termine risoluzione 16K (8640p), anche Noto come 16K UHD, 16K Ultra HD, 16K Ultra Alta Definizione, Quad Ultra HD, Quad UHD, 16K QUHD, 16K Quad Ultra Alta Definizione, o UHDTV-3 si riferisce a un display che possiede una risoluzione orizzontale pari a 15360 pixel e una risoluzione verticale pari a 8640 pixel, per un totale di 132.7 megapixels. Possiede 4 volte i pixel di una risoluzione 8K, 16 volte i pixel di una risoluzione 4K e 64 volte i pixel di una risoluzione 1080p.\nAttualmente risoluzioni 16K possono essere eseguite su configurazioni multi-monitor con AMD Eyefinity o NVIDIA Surround.\nNel 2021 Samsung ha presentato \u201cThe Wall\u201d: uno schermo a tecnologia MicroLED che, in quanto modulare (composto da singoli pannelli affrancabili tra di loro), pu\u00f2 arrivare anche ad una diagonale di 1000\u201d ottenendo una frequenza a 120hz e una risoluzione di 16K in una specifica funzione."}
{"id": "8228534", "revid": "775372", "url": "https://it.wikipedia.org/wiki?curid=8228534", "title": "Illirismo", "text": "L\u2019Illirismo o \"movimento illirico\" \u00e8 stato un movimento politico e culturale croato (1835-48). Il nome deriva dagli antichi Illiri considerati come antenati delle diverse popolazioni slave.\nStoria.\nIl termine Illirico, utilizzato da Napoleone nella creazione delle Province illiriche venne utilizzato come simbolo dell\u2019unit\u00e0 degli Slavi meridionali nel 1835 da Ljudevit Gaj nel settimanale \"Danica horvatska, slavonska i dalmatinska\" (Stella mattutina croata, slavonica e dalmata), che l\u2019anno dopo assunse il nome di \"Danica ilirska\". L'Illirismo diede dignit\u00e0 letteraria al dialetto stocavo, conosciuto in Croazia, Serbia, Bosnia-Erzegovina e in Montenegro."}
{"id": "8228535", "revid": "1519687", "url": "https://it.wikipedia.org/wiki?curid=8228535", "title": "Movimento illirico", "text": ""}
{"id": "8228536", "revid": "567822", "url": "https://it.wikipedia.org/wiki?curid=8228536", "title": "Jay B", "text": " \u00c8 il leader del gruppo sudcoreano Got7 e, come Def., membro della crew R&amp;B e soul Offshore.\nBiografia.\nLim Jae-beom nasce a Siheung, provincia del Gyeonggi, e cresce a Goyang. All'et\u00e0 di sette anni, dopo aver visto i GOD esibirsi, sviluppa il sogno di diventare un cantante. Da bambino copia le mosse dei video di b-boying caricati su Cyworld e diventa un b-boy in terza media in seguito a una bocciatura scolastica. Pubblicando un messaggio in una comunit\u00e0 virtuale di b-boying su Naver, trova un gruppo con il quale inizia a ballare per le strade e le stazioni delle metropolitana come Ilsan, Paju, Boramae e Jeongbalsan, partecipando anche a delle gare. Da b-boy utilizza lo pseudonimo Defsoul ispirandosi al video musicale di \"Just Friends\" di Musiq Soulchild.\nNel 2009 viene scoperto dalla JYP Entertainment, che lo scouta dopo le fasi preliminari di una gara cittadina: sebbene non interessato, il padre lo spinge a provare, e supera l'audizione aperta arrivando al primo posto a pari merito con Park Jin-young su 10.000 candidati. Si interessa alla composizione musicale gi\u00e0 da b-boy entrando in contatto con la cultura hip hop, ma all'inizio della formazione come idol pensa che imparare a cantare non abbia senso e si concentra solo sul ballo; tuttavia, dopo aver ascoltato D'Angelo, si avvicina al canto e alla composizione musicale, cominciando a scrivere i primi pezzi.\nNel 2012 debutta come attore nel drama coreano \"Dream High 2\" adottando il nome d'arte JB per non essere confuso con un cantante omonimo; il maggio seguente, insieme a Park, fa invece il suo ingresso sulla scena musicale nel duo JJ Project con l'album singolo \"Bounce\". L'11 marzo 2013 viene annunciato nel cast del drama \"Namjaga saranghal ttae\" nel ruolo del fratello minore della protagonista.\nIl 16 gennaio 2014 i due membri dei JJ Project debuttano nuovamente nel settetto Got7, all'interno del quale Lim assume il ruolo di leader. Nel 2015 interpreta il protagonista maschile nella webserie \"Dream Knight\" al fianco dell'attrice Song Ha-yoon e degli altri membri dei Got7.\nNel 2014, il brano \"Bad Behaviour\" dal secondo EP dei Got7, \"Got Love\", \u00e8 la prima canzone del gruppo per la quale scrive i testi. In seguito cominciano a figurare nei dischi anche pezzi da lui composti, e dal 2016 si fa accreditare con lo pseudonimo di Defsoul. Parallelamente, il 1\u00ba gennaio 2017 apre un profilo su Soundcloud, sul quale carica, nel corso degli anni, diversi mixtape di genere R&amp;B e hip hop pi\u00f9 sperimentale. Con il nome Def. scrive anche per la crew Offshore, creata nel 2017 con alcuni amici.\nNel 2018, insieme al compagno di gruppo Kim Yu-gyeom, partecipa alla collaborazione artistica Collaboran per il marchio di acqua gassata Perrier insieme all'artista multimediale Ben Jones. Il processo creativo viene rivelato attraverso un reality show pubblicato a maggio. Il 5 maggio 2019, sempre con Kim, forma i Jus2, una sotto-unit\u00e0 dei Got7, pubblicando l'EP \"Focus\".\nA dicembre 2019 collabora con Represent al lancio di una linea di abbigliamento a tema estivo, la JB Collection, che vende 35.940 pezzi nelle due settimane di disponibilit\u00e0. Il 6 ottobre 2020 inaugura la sua prima mostra fotografica come Def., \"Alone\", che si chiude il 12 ottobre a Seul.\nIl 19 gennaio 2021, in seguito alla scadenza del suo contratto, lascia la JYP Entertainment. Segue un periodo da freelancer, durante il quale si occupa in prima persona delle pratiche burocratiche e dell'organizzazione necessarie per permettere l'uscita, il 20 febbraio, del nuovo singolo dei Got7 \"Encore\". Contemporaneamente cambia il proprio nome d'arte in Jay B.\nIl successivo 11 maggio firma un contratto con H1ghr Music e il 14 pubblica il singolo \"Switch It Up\", che debutta in dodicesima posizione sulla Gaon Download Chart. Il brano, di genere R&amp;B, \u00e8 scritto e composto da Jay B insieme a Jay Park e Cha Cha Malone, che ne \u00e8 anche produttore. Il testo parla di amore, mentre il titolo trasmette il concetto che la sua vita sta cambiando. Il 25 maggio, il brano debutta sulla \"Billboard\" R&amp;B Digital Song Sales Chart in sesta posizione, rendendo Jay B il primo artista coreano a entrare nella classifica. Diventa anche il terzo solista coreano a figurare sulla \"Billboard\" R&amp;B/Hip Hop Digital Song Sales Chart con l'ingresso di \"Switch It Up\" in posizione 18.\nIl 26 agosto 2021 pubblica il primo EP da solista, \"\". Il disco viene promosso attraverso uno showcase online con 1800 fan da 150 Paesi del mondo.\nIl 31 dicembre annuncia l'uscita del mini album \"Love.\" con lo pseudonimo Def., che esce il 26 gennaio 2022.\nVita privata e filantropia.\nDurante l'infanzia, i genitori divorziano per via dei problemi di alcolismo del padre, e sua madre in seguito si risposa. La famiglia ha una fattoria dove si dedica alla coltivazione dei pomodori a Ilsan.\nNel 2016 non ha potuto partecipare alla maggior parte delle tappe asiatiche del Fly Tour dei Got7 per via di una lesione spinale che lo ha tenuto fermo dal 28 aprile al 24 giugno.\nSi \u00e8 laureato in cinema alla Konkuk University e nel 2014 ha realizzato un cortometraggio durante il programma di Mnet \"4gaji show\".\nIl 24 novembre 2017 dona 10 milioni di won per i soccorsi alle vittime del terremoto di Pohang, e il 27 febbraio 2020 la stessa somma alla Hope Bridge Disaster Relief Association per fronteggiare la pandemia di COVID-19.\nDiscografia.\n\"Di seguito, le opere di Jay B come solista. Per le opere con i Got7, si veda Got7#Discografia.\""}
{"id": "8228538", "revid": "287204", "url": "https://it.wikipedia.org/wiki?curid=8228538", "title": "Sistema di numerazione persiano", "text": "Il sistema di numerazione persiano \u00e8 una notazione matematica che utilizza i cosiddetti numeri arabi orientali (chiamati anche numeri indo-arabi e numeri indo-persiani) come simboli per rappresentare il sistema numerico indo-arabo, in combinazione con l'alfabeto arabo nei paesi del Mashrek (l'oriente del mondo arabo), la penisola arabica e la sua variante in altri paesi che usano la scrittura perso-araba nell'altopiano iraniano e in Asia.\nOrigine.\nIl sistema numerico ha origine da un antico sistema numerico indiano, che \u00e8 stato reintrodotto nel libro \"Sul calcolo con numeri ind\u00f9\" scritto dal matematico e ingegnere iraniano di epoca medievale Khwarazmi, il cui nome era stato latinizzato come \"Algoritmi.\"\nAltri nomi.\nQuesti numeri sono conosciuti come (\"\u02beArq\u0101m hindiyya\", \"numeri indiani\") in arabo. A volte sono anche chiamati \"numeri indici\" in inglese. Tuttavia, ci\u00f2 \u00e8 scoraggiato in quanto pu\u00f2 portare alla confusione con i numeri indiani, utilizzati negli script brahmici dell'India.\nNumerali.\nOgni numero nella variante persiana ha un diverso punto Unicode anche se sembra identico alla controparte numerica dell'arabo orientale. Tuttavia, le varianti utilizzate in Urdu, Sindhi e altre lingue dell'Asia meridionale non sono codificate separatamente dalle varianti persiane. \nApplicazione.\nI numeri scritti sono disposti con la cifra del valore pi\u00f9 basso a destra, con le posizioni di valore pi\u00f9 alto aggiunte a sinistra. Ci\u00f2 \u00e8 identico alla disposizione usata dai testi occidentali usando numeri arabi occidentali, anche se la scrittura araba viene letta da destra a sinistra. Non vi sono conflitti a meno che non sia necessario un layout numerico, come nel caso dei problemi aritmetici (come nella semplice addizione o moltiplicazione) e degli elenchi di numeri, che tendono ad essere giustificati in corrispondenza del punto decimale o della virgola.\nUso contemporaneo.\nI numeri arabi orientali rimangono fortemente predominanti rispetto ai numeri arabi occidentali in molti paesi ad est del mondo arabo, in particolare in Iran e Afghanistan.\nNell'Asia di lingua araba, nonch\u00e9 in Egitto e in Sudan, entrambi i tipi di numeri sono usati uno accanto all'altro con numeri arabi occidentali che guadagnano sempre maggiore diffusione, ora anche in paesi molto tradizionali come l'Arabia Saudita. Gli Emirati Arabi Uniti usano sia numeri arabi orientali che occidentali.\nIn Pakistan, i numeri arabi occidentali sono utilizzati pi\u00f9 diffusamente. I numeri orientali continuano ancora a essere utilizzati nelle pubblicazioni e nei giornali urdu, nonch\u00e9 nei cartelli.\nNel Nord Africa (esclusi Egitto e Sudan), ora vengono comunemente usati solo numeri arabi occidentali. In epoca medievale, queste aree utilizzavano un set di numerali leggermente diverso (da cui derivano, attraverso l'Italia, i numeri arabi occidentali)."}
{"id": "8228542", "revid": "4252", "url": "https://it.wikipedia.org/wiki?curid=8228542", "title": "Numeri arabi orientali", "text": ""}
{"id": "8228544", "revid": "4252", "url": "https://it.wikipedia.org/wiki?curid=8228544", "title": "Numeri indo-persiani", "text": ""}
{"id": "8228545", "revid": "4252", "url": "https://it.wikipedia.org/wiki?curid=8228545", "title": "Numeri arabo-ind\u00f9", "text": ""}
{"id": "8228547", "revid": "4252", "url": "https://it.wikipedia.org/wiki?curid=8228547", "title": "Numeri indo-arabi", "text": ""}
{"id": "8228549", "revid": "767487", "url": "https://it.wikipedia.org/wiki?curid=8228549", "title": "Rugby Leonessa 1928 2004-2005", "text": ""}
{"id": "8228551", "revid": "4252", "url": "https://it.wikipedia.org/wiki?curid=8228551", "title": "Numeri persiani", "text": ""}
{"id": "8228557", "revid": "324090", "url": "https://it.wikipedia.org/wiki?curid=8228557", "title": "Ahimsa (singolo)", "text": "Ahimsa \u00e8 un singolo del gruppo musicale irlandese U2 e del compositore indiano A. R. Rahman, pubblicato il 22 novembre 2019.\nAntefatti.\nNel mese di settembre del 2019, Rahman e il gruppo irlandese hanno avuto un incontro a New York, presso gli Electric Lady Studios, per tracciare le linee guida del progetto musicale che avrebbe portato alla nascita del brano musicale.\nSul significato della canzone, Rahman, in un'intervista rilasciata all'edizione indiana di Rolling Stone, ha affermato che trae origine dal significato della parola sanscrita ahimsa, che pu\u00f2 essere sintetizzato in non violenza. Il frontman degli U2, Bono, in merito a questo brano ha ricordato come l'impegno del gruppo irlandese per il rispetto dei diritti umani sia un elemento cardine del loro lavoro e come Martin Luther King sia stato un testimone per loro. Peraltro, lo stesso Martin Luther King vedeva un esempio in Gandhi.\nRegistrazione.\nIl brano inizia e termina con un coro femminile composto da Raheema e Khatija, le figlie di Rahman, che cantano dei versi estratti dal libro \"Tirukkural\", scritto in lingua tamil."}
{"id": "8228559", "revid": "729019", "url": "https://it.wikipedia.org/wiki?curid=8228559", "title": "Assedio di Orenburg", "text": "Lassedio di Orenburg (16 ottobre 1773 - 4 aprile 1774) fu combattuto, nell'ambito della rivolta di Puga\u010d\u00ebv, fra l'esercito imperiale russo ed i ribelli guidati da Emel'jan Ivanovic Puga\u010d\u00ebv. Lo scontro avvenne presso la citt\u00e0 di Orenburg, nella Russia occidentale. L'assedio venne tolto dagli stessi ribelli dopo che le loro armate subirono una pesante sconfitta a Tati\u0161\u010devo.\nAntefatto.\nQuando nel settembre del 1773 inizi\u00f2 la rivolta di Puga\u010d\u00ebv, Orenburg era il centro a capo di una vasta regione dell'Impero russo che comprendeva le regioni pi\u00f9 ricche di grano e industriali del paese. Sotto il comando del governatore generale di Orenburg si trovavano presidi di numerose fortezze con linee militari fortificate oltre ad un villaggio di cosacchi con l'aiuto dei quali il governo centrale controllava le difficili relazioni con le popolazioni indigene della regione: i baschiri, i tatari, i kazaki e molti altri, cos\u00ec come i cosacchi di Oral che si aggrappavano a ci\u00f2 che restava della loro antica indipendenza che desideravano riottenere. La soppressione dei numerosi disordini e insurrezioni dei Bashkir, dei Tatari, dei contadini e dei cosacchi dello Jaik durante il XVIII secolo erano legate essenzialmente al comportamento tenuto dai governatori di Orenburg. Questo \u00e8 il motivo per cui la cattura di Orenburg divenne l'obiettivo principale dei ribelli cosacchi dello Jaik sin dal primo giorno della rivolta di Puga\u010d\u00ebv, anche perch\u00e9 sapevano di poter trovare con facilit\u00e0 sostegno nella regione.\nL'importanza di Orenburg, in quanto principale centro strategico militare di questa vasta parte dell'impero, imponeva requisiti alti in termini di fortificazione e dimensioni della guarnigione. La guarnigione di Orenburg all'inizio della rivolta era composta da 3700 tra soldati e ufficiali sotto il comando del governatore I. A. Rejnsdorp. La citt\u00e0 era circondata da un bastione alto circa 4 metri, di fronte al quale era stato scavato un fossato profondo 4 metri e largo 10 metri. L'ingresso alla citt\u00e0 avveniva unicamente attraverso quattro porte: \u010cernore\u010denskij, Orskij, Samara e Oral. Le batterie di artiglieria erano situate in punti strategici della citt\u00e0, con un numero totale di 70 cannoni in tempo di pace. Sebbene in un primo momento non abbia attribuito grande importanza alla prima notizia della nuova rivolta dei cosacchi dell'Oral, il 21 settembre Rejnsdorp ricevette notizie tali che dovette rivedere il proprio atteggiamento sugli eventi in corso quando seppe che questi puntavano diretti verso Orenburg. Il governatore ordin\u00f2 al maggiore generale Wallenstern di richiamare immediatamente tutti gli ufficiali e i soldati della guarnigione dai permessi che erano stati loro concessi nei mesi precedenti. Per rafforzare la guarnigione di Orenburg, vennero emesse delle richieste da inviare ai distaccamenti di Stavropol Kalmyks e Bashkir a Orenburg per l'invio di 500 cavalieri ciascuno, oltre alla richiesta di 300 tatari dall'insediamento di Seitova, il pi\u00f9 vicino alla citt\u00e0. Il 24 settembre, un primo distaccamento di 410 unit\u00e0 giunse sul posto.\nAd ogni modo, tutti gli sforzi di Rainsdorp per risolvere il problema di Puga\u010d\u00ebv nella fase iniziale non ebbero successo. Nessuna delle fortezze di confine riusc\u00ec a resistere ai ribelli. La spedizione del caposquadra Bilov si concluse con la sua completa sconfitta. Rainsdorp prov\u00f2 quindi a corrompere la trib\u00f9 degli Atamani per convincerli a non unirsi alle schiere di Puga\u010d\u00ebv ma anche questo tentativo fall\u00ec.\nMolti storici hanno notato come Puga\u010d\u00ebv abbia avuto la possibilit\u00e0 di attaccare con successo Orenburg subito dopo aver conquistato l'ultima della catena di fortezze di fronte a Orenburg, \u010cernore\u010denskaja, che si trovava a 45\u00a0km dalla citt\u00e0. A quel punto della guerra, la fortezza di Orenburg si trovava in un tale stato di decadenza che \"in molti luoghi [i rivoltosi] entrarono senza alcuna difficolt\u00e0 a cavallo\" e il governatore approfitt\u00f2 di un iniziale tentennamento di Puga\u010d\u00ebv per risistemare le fortificazioni della citt\u00e0. Fece minare e distruggere i ponti sul fiume Sakmara e fece scavare ulteriormente il fossato attorno alla citt\u00e0. I residenti della citt\u00e0 furono tutti mobilitati in squadre per estinguere possibili incendi e quanti pi\u00f9 possibili vennero arruolati nella milizia urbana. Rainsdorp scrisse di suo pugno un rapporto alla zarina Caterina II, nonch\u00e9 ai governatori delle province vicine di Kazan' - Brandt, Siberia - \u010ci\u010derin, Astrachan' - Kre\u010detnikov. Ad ogni modo la citt\u00e0 continuava ad essere a corto di cibo il che ebbe conseguenze gravi durante l'assedio.\nMalgrado questi accorgimenti, le difese cittadine apparivano in pi\u00f9 punti ancora deboli. Fortunatamente per la guarnigione di Orenburg, il 4 ottobre, alla vigilia dell'inizio dell'assedio, un distaccamento di circa 300 soldati sotto il comando del maggiore Naumov e 400 cosacchi di Oral sotto il comando del caposquadra militare Borodin giunsero senza impedimenti alla citt\u00e0.\nL'assedio.\nL'inizio dell'assedio.\nL'assedio di Orenburg inizi\u00f2 il 5 ottobre, quando l'esercito di Puga\u010d\u00ebv si avvicin\u00f2 alle mura della citt\u00e0. Secondo la testimonianza di Puga\u010d\u00ebv stessa rilasciata dopo il suo arresto nel 1775, egli ordin\u00f2 che i reggimenti del suo esercito fossero allineati in modo che il numero di persone davanti alle mura della citt\u00e0 sembrasse molto pi\u00f9 grande di quanto non fosse nella realt\u00e0. L'impressione gioc\u00f2 un ruolo importante, al punto che uno dei sacerdoti della citt\u00e0 riport\u00f2: \"Tutti gli abitanti pensavano ormai alla morte, e c'erano grandi pianti e singhiozzi inconsolabili\". Il fuoco di artiglieria fu aperto dalle mura della citt\u00e0, costringendo i ribelli ad allontanarsi dai bastioni della citt\u00e0; l'artiglieria di Puga\u010d\u00ebv non apr\u00ec il fuoco in risposta, ma prefer\u00ec spostarsi a 5 miglia dalla citt\u00e0 per accamparsi. Oltre ad equipaggiare il campo, gli esploratori di Puga\u010d\u00ebv si preoccuparono di dar fuoco alle scorte di fieno accatastate vicino alle mura della citt\u00e0.\nIl giorno dopo, la guarnigione di Orenburg decise di uscire in campo aperto. Un distaccamento di 1300 soldati al comando del primo ministro maggiore Naumov con 4 cannoni decise di attaccare i cosacchi di Puga\u010d\u00ebv, i quali continuavano sistematicamente a distruggere le riserve di foraggi della citt\u00e0. In risposta, gli uomini di Puga\u010d\u00ebv aprirono il fuoco e combatterono il nemico per le successive due ore. Dopo l'attacco dei cosacchi all'ala sinistra del distaccamento dell'esercito imperiale, Naumov ordin\u00f2 ai suoi uomini di ritirarsi verso la citt\u00e0. Ad Orenburg, Naumov rifer\u00ec della \"timidezza e paura\" dei suoi subordinati: in questo primo scontro persero la vita 123 uomini ed altri 131 rimasero uccisi.\nApprofittando dell'oscurit\u00e0, la notte dopo la battaglia, Puga\u010d\u00ebv spinse la sua artiglieria vicino alle mura della citt\u00e0 e ordin\u00f2 di aprire il fuoco sugli edifici in legno della citt\u00e0, sperando di provocare il panico degli abitanti con degli incendi. La guarnigione di Orenburg ad ogni modo non venne colta completamente di sorpresa ed anzi rispose al fuoco nemico con una tale intensit\u00e0 che i ribelli non riuscirono a resistere e dovettero allontanarsi dalle mura della citt\u00e0 e tornarono temporaneamente al loro accampamento. Tuttavia, l'attacco notturno contribu\u00ec a spargere il panico in citt\u00e0 e tra la popolazione locale.\nLa mattina successiva, il 7 ottobre, il governatore generale Rainsdorp decise di convocare un consiglio militare. Fece una sola domanda ai suoi ufficiali: \u201cDovrei attaccare Puga\u010d\u00ebv? O semplicemente agire sulla difensiva? - mentre attendiamo ulteriori rinforzi\". La maggior parte dei presenti si espresse a favore della difesa della citt\u00e0, ma nel contempo Rainsdorp invi\u00f2 un rapporto al collegio militare del governo nel quale richiedeva urgentemente l'invio di truppe e buoni comandanti il pi\u00f9 presto possibile.\nTuttavia, il presidio non abbandon\u00f2 completamente le azioni attive in campo aperto e gi\u00e0 l'8 ottobre, durante una sortita di un piccolo distaccamento di cacciatori, uno dei distaccamenti ribelli, che si avvicin\u00f2 al bastione, fu sconfitto e alcuni ribelli furono catturati. Incoraggiato da questo successo, Rejnsdorp decise di programmare un attacco al campo principale di Puga\u010d\u00ebv per il 9 ottobre. Il comandante principale della citt\u00e0, il generale Wallenstern, ad ogni modo lo persuase a rimandare l'attacco, riferendo che tra i soldati c'era un mormorio e un malcontento generale dopo l'invio dell'ordine. Dopo un'attenta pianificazione, l'attacco venne rimandato al 12 ottobre successivo, ma sfortunatamente per l'esercito zarista i preparativi per la sortita non passarono inosservati agli occhi dei ribelli, i quali ricevettero anche informazioni da disertori e cittadini che cercavano di lasciare la citt\u00e0 assediata. Puga\u010d\u00ebv prese personalmente la direzione delle operazioni e quando il distaccamento di uomini sotto la guida di Naumov super\u00f2 il bastione cittadino, venne accolto da un forte fuoco d'artiglieria nemica. La guarnigione della citt\u00e0 perse 150 unit\u00e0 tra morti, feriti, prigionieri e disertori.\nRainsdorp dovette abbandonare almeno temporaneamente l'idea di una sortita su larga scala. Continuarono le scaramucce tra i cosacchi e l'artiglieria cittadina fino al 18 ottobre quando le prime gelate iniziarono a colpire l'accampamento dei ribelli. Il 22 ottobre, approfittando della forte nebbia, Puga\u010d\u00ebv ordin\u00f2 che i suoi cannoni venissero spostati vicino alle mura della citt\u00e0 e, rinforzato da ulteriori uomini provenienti dalle vicine campagne, decise di aprire il fuoco. Secondo gli abitanti di Orenburg, le palle di cannone e soprattutto le granate caddero proprio nel centro della citt\u00e0, colpendo in particolare il deposito delle polveri. Una delle granate minacci\u00f2 di distruggere completamente il magazzino, ma un cannoniere della guarnigione della guardia all'ultimo momento riusc\u00ec a riempire la granata di terra ed a contenere cos\u00ec l'esplosione. Il forte fuoco di ritorno dell'artiglieria della fortezza fece di nuovo allontanare i ribelli di Puga\u010d\u00ebv dalla citt\u00e0 mantenendoli a distanza di sicurezza.\nI ribelli lanciarono il loro successivo attacco il 2 novembre. Questa volta, Puga\u010d\u00ebv decise di non limitarsi a bombardare la citt\u00e0 nella speranza di creare degli incendi, ma di assaltare veramente la citt\u00e0. Inizialmente, i ribelli riuscirono a superare con successo il fossato e diedero inizio ad una battaglia vera e propria coi difensori della citt\u00e0 sui bastioni. I tentativi dei difensori di far cadere il nemico dalle mura non ebbero successo. Rejnsdorp, vedendo la gravit\u00e0 della situazione, ordin\u00f2 ai suoi uomini di uscire dal retro della citt\u00e0 e di provare ad accerchiare il nemico che agiva su un solo fronte. Non accorgendosi di ci\u00f2, i ribelli di Puga\u010d\u00ebv si trovarono ben presto tra due fuochi incrociati. I ribelli, guidati da Puga\u010d\u00ebv in persona che per poco non cadde prigioniero dei russi, dovettero lasciare quindi in tutta fretta i bastioni.\nLa sanguinosa battaglia del 2 novembre port\u00f2 ad una tregua temporanea. Le terribili gelate di quei giorni costrinsero Puga\u010d\u00ebv a trasferire altrove il suo accampamento, ed il 5 novembre i ribelli occuparono tutte le case nell'insediamento di Berdskaja, iniziando a dotare l'area di fortificazioni e rifugi. Se non c'era nessuno che potesse compensare le perdite della guarnigione di Orenburg, l'esercito di Puga\u010d\u00ebv per contro veniva costantemente rifornito di cosacchi, baschiri, servi della gleba e contadini dell'area.\nLa spedizione di Kar.\nLa notizia della rivolta dei cosacchi di Puga\u010d\u00ebv e dell'assedio di Orenburg allarmarono gravemente i governatori delle province vicine. L'impero russo era in guerra all'epoca con l'Impero ottomano ed i governatori generali avevano a disposizione, di regola, solo battaglioni di guarnigione, la maggior parte dei quali costituiti da soldati di riserva. I vari tentativi di utilizzare cosacchi o unit\u00e0 irregolari in quel contesto, avevano dato esattamente l'effetto opposto, contribuendo solo a rafforzare l'esercito di Puga\u010d\u00ebv. I rapporti di Rainsdorp, Brandt e del governatore di Mosca Volkonskij, raggiunsero San Pietroburgo solo un mese dopo l'inizio dell'assedio, il 14 ottobre. Malgrado ci\u00f2, il presidente del consiglio militare di stato, \u010cerny\u0161ev, non pot\u00e9 inviare alcuna forza significativa per aiutare Orenburg dal momento che la stessa capitale temeva che, con la guerra ottomana in atto, si risvegliassero gli svedesi ad attaccare l'impero. Inoltre, l'imperatrice aveva dato precise disposizioni per cercare di mantenere la ribellione la pi\u00f9 segreta possibile sia internamente che esternamente alla Russia. Ma non c'era speranza che i governatori potessero far fronte autonomamente ai ribelli. Chernyshev tent\u00f2 di organizzare una spedizione punitiva contro Puga\u010d\u00ebv, raccogliendo letteralmente truppe \"a pezzi, piccole squadre disperse e inviandole al teatro dell'azione senza alcun legame di unit\u00e0\".\nAll'inizio di novembre, Vasilij Alekseevi\u010d Kar, a capo di un distacco di 3500 uomini, avanz\u00f2 da Kazan' in direzione di Orenburg. Allo stesso tempo, un distaccamento sotto il comando del comandante di Simbirsk, il colonnello Chernyshev, si trasfer\u00ec da Simbirsk attraverso Samara e un distaccamento del caposquadra Korf dalla fortezza di Verchnjaja Ozernaja. Queste unit\u00e0 non avevano contatti tra loro e nessuna sapeva che le altre si stavano dirigendo ad aiutare anch'esse Orenburg, ma confluirono infine alla medesima finalit\u00e0.\nKara si scontr\u00f2 per la prima volta coi ribelli il 7 novembre vicino al villaggio di Yuzeeva\u00e8. Il generale, che pure non aveva avuto informazioni sulla composizione dell'armata del nemico, si trov\u00f2 spiazzato dalle tecniche e dalla versatilit\u00e0 dei cosacchi e della loro cavalleria, paragonandoli al \"vento che soffia sulle steppe\". Durante la battaglia di tre giorni vicino a Juzeeva, i ribelli di Puga\u010d\u00ebv uccisero quasi tutte le truppe di Kara e costrinsero le rimanenti a ritirarsi ai confini della provincia di Kazan. Dopo la sconfitta, Kar cerc\u00f2 di inviare notizie anche agli altri gruppi, ma questi dispacci vennero intercettati dai fedeli di Puga\u010d\u00ebv e distrutti. Il 13 novembre, il convoglio di \u010cerny\u0161ev fu circondato da 600 soldati a circa 10 miglia dalle mura di Orenburg. 100 cosacchi con 15 cannoni si arresero a Puga\u010d\u00ebv senza combattere. La maggior parte degli ufficiali di squadra furono giustiziati, rifiutando di giurare fedelt\u00e0 all'impostore. Uno di loro, il capitano Kalmykov, che prima dell'esecuzione invit\u00f2 i suoi soldati a non credere alle promesse di Puga\u010d\u00ebv, venne sottoposto ad un'esecuzione particolarmente dolorosa: le sue gambe e le sue braccia gli furono tagliate in cinque pezzi da vivo e anche il petto gli fu squartato; solo allora gli fu tagliata la testa.\nDi fronte a queste vittorie, i ribelli di Puga\u010d\u00ebv si diedero a festeggiare con un grande banchetto composto dai rifornimenti recuperati. Durante questa stessa festa non si accorsero di come alla citt\u00e0 fosse nel frattempo giunto il distaccamento di Korf e i puga\u010d\u00ebviti non poterono fare nulla per fermarlo dal momento che coi suoi 2400 uomini era gi\u00e0 entrato in citt\u00e0, coi rifornimenti al seguito.\nLa prosecuzione dell'assedio.\nL'arrivo del distaccamento del caposquadra Korf a Orenburg il 13 novembre fece tirare un sospiro di sollievo al governatore Rainsdorp ed a tutto il presidio della citt\u00e0. I 2700 soldati raddoppiarono quasi il numero delle truppe governative, il che diede speranza ai russi di sconfiggere i ribelli che si accanivano contro le mura della citt\u00e0. Il giorno successivo, il 14 novembre, Rainsdorp ordin\u00f2 una sortita. Venne formato un distaccamento di 2400 persone e 22 cannoni furono rimossi dalle mura della citt\u00e0 per sostenere l'attacco ai nemici. Il distacco era guidato dal maggiore generale Wallenstern. Ma i ribelli di Puga\u010d\u00ebv che avevano perso la possibilit\u00e0 di sconfiggere gli uomini di Korf il giorno prima, erano ormai in allerta ed avevano raggiunto i 10.000 uomini con 40 cannoni. Il capo dell'artiglieria di Puga\u010d\u00ebv, \u010cumakov, decise di concentrare il fuoco sull'armata che usciva dalla citt\u00e0. A fronte di questa forza d'attacco e per la propria scarsa conoscenza del territorio, Wallenstern decise di ritirarsi nuovamente in citt\u00e0. \u010cumakov a questo punto ordin\u00f2 nuovi bombardamenti alla cittadella fortificata e l'avanzata della cavalleria cosacca. Malgrado la sconfitta di Wallenstern, Rejnsdorp ordin\u00f2 l'immediato contrattacco che costrinse i cosacchi ad un'immediata ritirata sotto la copertura del fuoco della loro artiglieria, permettendo cos\u00ec alle forze governative di ritirarsi entro le mura della citt\u00e0 in tutta calma.\nSebbene le perdite del distaccamento zarista non fossero state cos\u00ec significative, Rejnsdorp comprese come tutti i tentativi di condurre ostilit\u00e0 attive al di fuori delle mura della citt\u00e0 fossero impossibili da attuarsi. L'arrivo del distacco di Korf non aiut\u00f2 comunque a togliere l'assedio dalla citt\u00e0 e ora, dopo la decisione di difendere le mura della fortezza, la situazione dei rifornimenti era persino peggiorata. Il presidio della citt\u00e0 era ora composto da 2819 soldati, 450 cosacchi dello Jaik e circa un migliaio e mezzo di cosacchi di Orenburg, cittadini e tatari locali, che furono messi sotto le armi con l'inizio dell'assedio. Secondo le stime vi era ancora rifornimento per le persone per circa un mese e per i cavalli era anche peggio. Il 30 novembre Rainsdorp progett\u00f2 di fare una sortita al campo ribelle, ma dovette cancellare l'idea dal momento che la maggior parte dei cavalli per il trasporto dei cannoni era morta di fame alla vigilia dello scontro.\nInoltre, il governatore di Orenburg non era sicuro, e non era irragionevole pensarlo in un tal clima, che i suoi rapporti e le sue richieste di aiuto fossero giunte a destinazione. Con la cattura dell'ufficiale Schwanwich da parte dei ribelli, Rainsdorp era sicuro che ora i ribelli fossero in grado di leggere la corrispondenza anche in francese ed in tedesco oltre a quella ordinaria in russo. Rainsdorp non cess\u00f2 di scrivere richieste d'aiuto, in particolare in Siberia, nella provincia di Iset, ma le autorit\u00e0 civili e militari siberiane, che gi\u00e0 avevano offerto assistenza a Orenburg nella fase iniziale della rivolta, non erano pi\u00f9 in grado di rifornirlo entro l'inverno. Tutta la provincia di Iset venne catturata dalle ribellioni di Bashkir e le truppe di Decolong non erano state in grado di affrontarle.\nCon l'inizio del 1774, le menti dei principali associati di Puga\u010d\u00ebv, i cosacchi di Oral, furono completamente rivolte agli eventi nella loro citt\u00e0 natale di Oral che veniva attaccata dalle forze governative ed alla quale pensarono di tornare ben presto. A Orenburg, la partenza di significative forze nemiche, cos\u00ec come dei principali leader dei ribelli, diretti verso la citt\u00e0 di Oral non pass\u00f2 inosservata. La scarsa situazione dell'approvvigionamento alimentare costrinse Rejnsdorp a cercare di sfruttare l'assenza di Puga\u010d\u00ebv per una nuova sortita con un corpo di 1700 soldati e 400 cosacchi, a cui furono affidati 23 cannoni. Il comando generale fu nuovamente concesso al generale Wallenstern, ma questa volta il corpo fu diviso in tre colonne separate sotto il comando dello stesso Wallenstern, del caposquadra Korf e del primo ministro Naumov. L'attacco era previsto per la mattina presto il 13 gennaio, sperando di sorprendere il campo nemico. La neve alta ostacol\u00f2 il movimento di fanteria e cosacchi, i cui cavalli erano gi\u00e0 gravemente esausti.\nAncora una volta i russi zaristi non riuscirono ad avere la meglio dal momento che i nemici rimasti all'accampamento riuscirono a contrapporsi fedelmente ai loro nemici, costringendoli a tornare verso la citt\u00e0 lasciandosi dietro otto cannoni, 281 morti e un centinaio di feriti.\nCome scrisse nei suoi rapporti lo stesso Rainsdorp, la citt\u00e0 di Orenburg era ormai in blocco completo con la popolazione ridotta alla fame ed i militari esausti ed in numero sempre pi\u00f9 esiguo. In totale, 16.000 persone si trovavano assediate in citt\u00e0 che iniziarono a venire nutrite con le scorte dei militari, mentre i cavalli venivano sfamati con erbe di sottobosco trovate nei paraggi. I seguaci di Puga\u010d\u00ebv sorvegliavano attentamente la citt\u00e0 e la attaccarono a pi\u00f9 riprese, spesso catturando quanti si addentravano troppo al di fuori delle mura. La carestia rafforz\u00f2 l'idea della disfattista, in particolare tra i cosacchi e i tartari di Orenburg, in cui molti compagni e parenti servivano Puga\u010d\u00ebv. Molti cosacchi iniziarono a disertare passando al nemico. In questa situazione, la maggior parte dei comandanti e ufficiali della guarnigione sperava in un nuovo assalto alla citt\u00e0, nella speranza di poterlo respingere e poi finalmente irrompere alle spalle dei seguaci di Puga\u010d\u00ebv e distruggere il loro accampamento. Ma Puga\u010d\u00ebv, che conosceva la difficile situazione degli abitanti della citt\u00e0 (che una volta conquistata sarebbero stati nella sua ottica anche suoi sudditi), non ritenne pi\u00f9 necessario prendere d'assalto le mura della citt\u00e0, credendo di poter ottenere la resa senza altri scontri.\nLa sconfitta di Puga\u010d\u00ebv e la fine dell'assedio.\nL'esperto generale A. I. Bibikov venne nominato comandante di una nuova spedizione militare contro Puga\u010d\u00ebv nel dicembre del 1773, ma solo alla fine di febbraio dell'anno successivo le sue truppe si avvicinarono a Orenburg. Puga\u010d\u00ebv, precedentemente impegnato nell'assalto alla fortezza della citt\u00e0 nella citt\u00e0 di Oral, prese con s\u00e9 parte delle sue forze dall'assedio di Orenburg nel tentativo di resistere all'ulteriore avanzamento delle forze governative verso i principali centri della rivolta. La notte del 7 marzo, i puga\u010d\u00ebviti attaccarono il distaccamento degli zaristi presso il villaggio di Pronkina dopo una faticosa marcia nella neve di notte. Durante l'attacco, il comandante del distacco governativo, il maggiore Yelagin, rimase ucciso, ma le truppe di Puga\u010d\u00ebv vennero respinte. Valutando la forza totale a sua disposizione, come pure l'addestramento al combattimento delle truppe della nuova spedizione, Puga\u010d\u00ebv riun\u00ec pi\u00f9 di 8.000 persone per la battaglia decisiva. Il luogo della battaglia decisiva fu la fortezza di Tatishchev. La battaglia si svolse il 22 marzo, quando le colonne combinate di truppe governative con un totale di 6500 uomini al comando dei generali Golitsyn, Mansurov e Freiman attaccarono la fortezza tenuta dai ribelli. Durante le molte ore di accanita battaglia, il vantaggio delle unit\u00e0 regolari in allenamento e disciplina influ\u00ec pesantemente sull'esito dello scontro. In un momento critico dello scontro, i generali guidarono personalmente un attacco decisivo. Puga\u010d\u00ebv con una manciata di cosacchi delle sue guardie fugg\u00ec verso Berdy; i ribelli rimasti a Tatishcheva resistettero fino alla fine delle cariche dei loro cannoni. Circa 2500 persone dell'esercito di Puga\u010d\u00ebv morirono nella fortezza o durante la fuga, circa 4000 furono i prigionieri.\nArrivato a Berdy nella tarda serata del 22 marzo, Puga\u010d\u00ebv riun\u00ec presso di s\u00e9 i principali capi cosacchi per discutere di ulteriori azioni da intraprendere. La maggior parte dei soldati all'accampamento dei ribelli non aveva ancora saputo della sconfitta di Tati\u0161\u010devo, ma ovunque si respirava un'atmosfera allarmante. Due furono le opzioni analizzate come possibili: portarsi in Baschiria nell'area operativa \u010cika-Zarubin, o avanzare verso la citt\u00e0 di Oral e proseguire poi oltre, possibilmente lungo il fiume Jaik, giungendo sino a Guryev. Alla fine, non riuscendo ad accordarsi su una decisione definitiva da prendere, i ribelli decisero comunque di abbandonare l'accampamento per portarsi verso la fortezza di Soro\u010dinskij.\nCon la partenza di Puga\u010d\u00ebv dal suo accampamento, una parte dei contadini che lo seguivano decisero di abbandonarlo per fare ritorno alle loro case, mentre altri preferirono arrendersi volontariamente portandosi presso la fortezza di Orenburg per consegnarsi alle autorit\u00e0 zariste. Il primo giorno dopo l'abbandono del campo, giunsero in citt\u00e0 800 uomini, seguiti il giorno successivo da altri 4000. Nonostante queste notizie incoraggianti, Rejnsdorp decise di non inviare subito delle truppe a controllare la situazione. Nel pomeriggio un piccolo distaccamento giunse sul posto per trovarvi ancora 50 cannoni abbandonati e 17 barili di monete di rame. La cosa pi\u00f9 importante che venne ritrovata furono per\u00f2 le preziose provviste di cui la fortezza e la citt\u00e0 di Orenburg avevano bisogno. Secondo le stime dell'epoca, il cibo ritrovato sarebbe stato sufficiente a sfamare tutti, cittadini e militari, per altri 10 giorni."}
{"id": "8228569", "revid": "144796", "url": "https://it.wikipedia.org/wiki?curid=8228569", "title": "Emel'jan Ivanovic Puga\u010d\u00ebv", "text": ""}
{"id": "8228570", "revid": "599013", "url": "https://it.wikipedia.org/wiki?curid=8228570", "title": "Freddie Kitchens", "text": "Carriera.\nDallas Cowboys.\nDopo avere giocato come quarterback al college, Kitchens fu assistente allenatore di diverse squadre nel college football prima di unirsi ai Dallas Cowboys come allenatore dei tight end nel 2006. \nArizona Cardinals.\nKitchens in seguito lavor\u00f2 nello staff degli Arizona Cardinals per undici anni, dal 2007 al 2017. Allen\u00f2 i tight end, i quarterback e i running back.\nCleveland Browns.\nNel 2018, Kitchens fu assunto come allenatore dei running back dei Cleveland Browns. \nIl 29 ottobre 2018, dopo la settimana 8, i Browns licenziarono il capo-allenatore Hue Jackson e il coordinatore offensivo Todd Haley. Gregg Williams fu nominato capo-allenatore ad interim mentre Kitchens fu promosso a coordinatore offensivo. I Browns chiusero la stagione con un record parziale di 5-3, dopo una partenza con 2\u20135\u20131 sotto la direzione di Jackson. A Kitchens fu accreditato il miglioramento dell'attacco dei Browns e la stagione di successo da rookie di Baker Mayfield che giunse secondo nel premio di rookie offensivo dell'anno.\nIl 12 gennaio 2019, Kitchens fu nominato capo-allenatore dei Cleveland Browns."}
{"id": "8228587", "revid": "729019", "url": "https://it.wikipedia.org/wiki?curid=8228587", "title": "Ivan Andreevi\u010d Rejnsdorp", "text": "Biografia.\nAppartenente ad una nobile famiglia danese di fede luterana, il giovane Johann entr\u00f2 al servizio dell'esercito russo dal 1\u00ba novembre 1746. Nel 1747 ricevette il grado di tenente, nel 1749 quello di capitano e nel 1755 venne promosso a quello di maggiore. Con l'esercito russo prese parte alla guerra dei sette anni, iniziata nel 1756, prendendo parte personalmente alle battaglia di Gross-J\u00e4gersdorf, Z\u00f6rndorf e Kunersdorf. Durante la guerra venne ferito diverse volte, anche gravemente. Nel 1758 ricevette il grado di tenente colonnello, il 14 aprile 1759 quello di colonnello ed il 3 marzo 1763 venne promosso maggiore generale.\nDal 21 settembre 1768 gli venne affidato il governatorato della citt\u00e0, della fortezza e della regione di Orenburg, nella Russia occidentale. Il 22 settembre 1768, ottenne la medaglia dell'Ordine di Sant'Anna e nel 1771 venne promosso al rango di tenente generale. La sua figura risult\u00f2 fondamentale per la repressione dapprima della rivolta dei cosacchi di Jaickij del 1772 e poi nella difesa di Orenburg, assediata dall'esercito dei ribelli di Pugachev nel 1773-1774. Nonostante la passivit\u00e0 delle azioni fino alla revoca dell'assedio da parte del nemico, il 1 maggio 1774 Reinsdorp ricevette l'Ordine di Sant'Alessandro Nevsky come premio per la tenacia resistito a lungo all'assedio, cercando di privilegiare il bene dei propri uomini e dei cittadini locali. Dopo la soppressione dell'insurrezione di Puga\u010d\u00ebv, rimase alla carica di governatore di Orenburg fino al 16 febbraio 1781. Mor\u00ec a Orenburg un anno dopo le sue dimissioni..\nLa sua figura venne ripresa ne \"La figlia del capitano\" dello scrittore russo Aleksandr Sergeevi\u010d Pu\u0161kin, nonch\u00e9 nella poesia \"Pugachev\" di Sergej Aleksandrovi\u010d Esenin."}
{"id": "8228607", "revid": "1543377", "url": "https://it.wikipedia.org/wiki?curid=8228607", "title": "Salobbi", "text": "Salobbi (\"Sal\u00f3bi\" in noneso) \u00e8 una frazione del comune di Novella in provincia autonoma di Trento.\nStoria.\nLa citazione pi\u00f9 antica dell'abitato di Salobbi risale a un documento del 1276.\nSalobbi \u00e8 stato frazione del comune di Brez fino al 1\u00ba gennaio 2020, data in cui \u00e8 stato istituito il nuovo comune di Novella in seguito alla fusione dei comuni di Brez, Cagn\u00f2, Cloz, Rev\u00f2 e Romallo."}
{"id": "8228613", "revid": "92723", "url": "https://it.wikipedia.org/wiki?curid=8228613", "title": "Chiesa di Santo Stefano (Brie-Comte-Robert)", "text": "La chiesa di Santo Stefano (in francese \"\u00e9glise Saint-\u00c9tienne\") \u00e8 un luogo di culto cattolico di Brie-Comte-Robert, nel dipartimento di Senna e Marna nella regione dell'\u00cele-de-France, facente parte dell'unit\u00e0 pastorale Brie-S\u00e9nart della diocesi di Meaux che, dal 2010, \u00e8 affidata al clero della comunit\u00e0 di San Martino.\nLa chiesa \u00e8 monumento storico di Francia dal 1840.\nStoria.\nVenanzio Fortunato nella biografia di Germano di Parigi racconta la guarigione miracolosa di una ragazza avvenuta nella sacrestia della chiesa di \"Bradeia\" (antico nome di Brie-Comte-Robert) che, probabilmente, sorgeva nel medesimo luogo dell'edificio attuale. Gli scavi condotti nel 2012 nell'area del coro, misero in luce al di sotto del pavimento dello stesso la base di un pilastro polistilo che sorreggeva una volta a crociera, databile alla met\u00e0 del XII secolo.\nLa chiesa attuale venne fondata dal principe capetingio Roberto I di Dreux e suo figlio Roberto II le don\u00f2 nel 1192 alcune reliquie provenienti dalla Terra Santa, sicuramente presenti nell'inventario del 1507 che registrava come appartenenti alla parrocchia alcuni frammenti della Corona di Spine, della Vera Croce e di indumenti della Vergine Maria, un non meglio specificato chiodo di san Francesco, parte della mascella di santo Stefano (probabile motivo per cui la chiesa venne dedicata al protomartire) e un osso di santa Caterina d'Alessandria. I lavori, che terminarono intorno al 1220-1230, si svilupparono dalla parete di fondo verso quella d'ingresso, portando a termine prima di tutto il piano delle arcate. Immediatamente dopo vennero edificati gli altri due livelli, quello del triforio e del cleristorio, lasciando incompiute soltanto gli ordini superiori delle prime tre campate della navata centrale, nonch\u00e9 la facciata sud-occidentale. Nel corso del XIV secolo venne completato il triforio ed edificata la prima delle cappelle laterali (la quinta di sinistra), fondata nel 1327 da Agn\u00e8s La Vani\u00e8re e originariamente dedicata alla Madonna. La chiesa fu consacrata domenica 16 aprile 1363 dal vescovo di Parigi Jean Meulan, gi\u00e0 arcidiacono di Brie. \nDurante guerra dei cent'anni, Brie-Comte-Robert fu invasa e saccheggiata sia dagli inglesi, sia dai francesi; la chiesa ricevette ingenti danni nel settembre 1430 da parte della guarnigione di Humphrey Stafford, in seguito ai quali si resero necessari dei lavori di consolidamento con il rinforzo delle prime quattro campate con pilastri polistili, realizzati nella seconda met\u00e0 del XV secolo contemporaneamente all'edificazione di altre tre cappelle laterali. Gli inglesi tentarono di portare in madrepatria le reliquie che per\u00f2, rintracciate nel porto di Dieppe, furono restituite alla parrocchia il 15 giugno 1431. L'edificio venne completato tra il 1540 e il 1545 con l'edificazione della parte superiore delle prime tre campate della navata centrale, la facciata e le ultime cappelle.\nCon la rivoluzione francese l'arcidiaconia di Brie-Comte-Robert pass\u00f2 dall'arcidiocesi di Parigi alla diocesi di Meaux; la chiesa di Saint-\u00c9tienne, spogliata dei suoi arredi, venne adibita a civico magazzino di foraggio. Successivamente riaperta al culto, fu oggetto di una serie di restauri conservativi a cavallo tra i secoli XIX e XX e anche dopo la seconda guerra mondiale. Una nuova campagna di restauro, dovuta alle cattive condizioni di conservazione dell'edificio, \u00e8 iniziata a partire dal 1997 sotto la direzione di Jacques Moulin.\nDescrizione.\nArchitettura.\nLa chiesa di Saint-\u00c9tienne presenta una fusione tra il primo gotico (XII-XIII secolo) e il gotico fiammeggiante (XIV-XV secolo), con alcuni elementi rinascimentali frutto del completamento del XVI secolo. Essa \u00e8 orientata lungo l'asse sud-ovest-nord-est, e la sua pianta \u00e8 inscrivibile all'interno di un rettangolo di 35 metri di lunghezza e 18 di larghezza.\nLa chiesa presenta una struttura analoga ad altri edifici coevi anticamente appartenenti alla diocesi di Parigi del nord dell'\u00cele-de-France e dell'area di Beauvais. In particolare, la chiesa di Brie-Comte-Robert insieme alla collegiata di Saint-Martin a Champeaux si ispira chiaramente alla cattedrale di Notre-Dame per quanto le influenze parigine risultino particolarmente contenute. Questa \u00abfamiglia\u00bb, come \u00e8 stata chiamata dallo storico dell'arte Anthyme Saint-Paul contro l'idea di una scuola vera e propria, di chiese per lo pi\u00f9 di modeste dimensioni, presenta degli elementi comuni presenti anche in Saint-\u00c9tienne: la collocazione del campanile che insiste su una navata laterale; l'assenza del transetto (come in molti altri edifici fuori dalla citt\u00e0 di Parigi); la terminazione piatta che, a differenza di Saint-\u00c9tienne a Beauvais e Saint-Martin a Champeaux, \u00e8 senza transetto.\nEsterno.\nFacciata sud-occidentale.\nLa facciata principale, rivolta a sud-ovest, si compone di elementi di due periodi: del XII-XIII secolo sono l'area dei portali, la cuspide apicale e la parte inferiore della torre scalare, mentre la parte superiore e la copertura di quest'ultima, la galleria, il rosone e i contrafforti furono rifatti nel XVI secolo in stile rinascimentale.\nIl prospetto \u00e8 a salienti e segue la ripartizione interna dell'edificio che \u00e8 rispecchiata anche nei quattro livelli orizzontali nei quali esso si articola. Al centro, in basso, si apre il portale principale ad arco a sesto ribassato inquadrato entro una strombatura ogivale con triplice nervatura poggiante su colonnine dai capitelli a foglia d'acqua; probabilmente in origine era presente un \"trumeau\" che potrebbe esser stato demolito nel XVIII secolo. Un secondo ingresso si apre in corrispondenza della navata laterale di sinistra ed \u00e8 sormontato da un semplice rosone circolare e affiancato da un contrafforte rinascimentale ornato con modanature, recante l'anno di completamento della facciata (1545); nella parete anteriore della navata di destra, invece, vi \u00e8 una bifora gotica.\nIl secondo livello \u00e8 costituito dalla galleria cinquecentesca, che si apre verso l'esterno con quattro slanciate bifore alternate a lesene corinzie lisce impostate su alti basamenti. Nella parete retrostante, attualmente priva di aperture ad eccezione delle due porticine d'accesso delle quali una murata, sono ancora visibili le tracce di due arcate ogivali che, in origine, davano direttamente sull'interno della chiesa. Pi\u00f9 in alto vi \u00e8 il rosone, inscritto all'interno di un arco a tutto sesto al di sopra dei quali vi sono bassorilievi vegetali; la raggiera \u00e8 costituita da due serie concentriche di lobi disposti attorno ad un oculo centrale, dalle quali deriva il nome \"La Marguerite\" con cui \u00e8 comunemente noto il rosone. Il coronamento, piatto, \u00e8 costituito da una terrazza con balaustra costituita da archetti intervallati da lesene tuscaniche; alle sue spalle, il frontespizio triangolare della navata centrale, al centro del quale ai apre un piccolo rosone gotico.\n\u00c8 parte integrante della facciata la torre scalare a base ottagonale e sporgente in altezza, priva di aperture ad eccezione di piccole feritoie rettangolari, posta tra navata centrale e navata destra. I due ordini superiori sono ornati da colonne corinzie angolari alle spalle di ciascuna delle quali vi \u00e8 una lesena corinzia notevolmente pi\u00f9 larga. Dei due cornicioni aggettanti, quello intermedio \u00e8 ornato a bassorilievo con mensole e mascheroni, mentre quello apicale \u00e8 sormontato dalla copertura piramidale rivestita con lastre di ardesia.\nFacciata nord-orientale e campanile.\nLa facciata posteriore risale al XIII secolo ed \u00e8 affiancata alla torre campanaria della fine del secolo precedente, dalla quale inizi\u00f2 la costruzione dell'intero edificio.\nLa facciata, integralmente in stile gotico, segue l'articolazione in quattro livelli del prospetto anteriore. Il primo, che giunge fino all'altezza delle navate laterali, presenta nell'area della navata mediana tre grandi finestre ogivali, murate nel 1768 in concomitanza con la realizzazione del retrostante altare maggiore barocco e dipinte nel 1999 a trompe-l'\u0153il ad imitazione delle vetrate; il secondo \u00e8 costituito da una serie di cinque monofore sorrette da colonnine che danno sul triforio interno; al centro di quello successivo, inscritto all'interno di un arco a sesto acuto, si apre un rosone, ispirato a quello della facciata occidentale della cattedrale di Notre-Dame a Parigi, con raggiera in dodici scomparti attorno ad un oculo centrale dentellato; il coronamento \u00e8 triangolare, con piccolo rosone a sei lobi e ricca cornice scolpita, sormontato da una croce in pietra poggiante su quattro maschere e ornata da terminazioni a foglie.\nLa torre campanaria insiste sull'ultima campata della navata sinistra, in una posizione arretrata del tutto anomala all'interno del panorama architettonico coevo. \u00c8 a pianta quadrangolare, ed a ridosso dell'angolo settentrionale si eleva una torre scalare a sezione circolare, percorsa per tutta la sua altezza da contrafforti. Oltre a quello della navata, il campanile possiede due piani: l'intermedio ha un'alta monofora su ciascun lato, quello superiore (corrispondente alla cella campanaria) si apre verso l'esterno con quattro bifore; al suo interno, un concerto di tre campane, rispettivamente (dalla pi\u00f9 grande alla pi\u00f9 piccola) \"\u00c9tiennette-Alexandrine-Charlotte\", \"Ferdinande-C\u00e9line\" e \"Louise-Marie\", fuso da Limaux et Mahuet nel 1824 in sostituzione di quello andato perduto durante la rivoluzione francese. La copertura in ardesia \u00e8 costituita da una slanciata cuspide ottagonale affiancata a quattro pi\u00f9 piccole, risale al 1780 e sostituisce quella originaria a doppio spiovente che, nella prima met\u00e0 del XVII secolo, era sormontata da una torretta.\nFiancate laterali.\nLe fiancate laterali presentano due piani distinti: quello delle navate e delle cappelle laterali, e quello del cleristorio della navata centrale.\nLe prime tre campate sono in uno stile rinascimentale coerente con quello della facciata anteriore: le finestre del cleristorio richiamano le bifore della galleria e i contrafforti sui quali scaricano il peso gli archi rampanti a doppia controcurva, sono ornati con colonne corinzie lisce analoghe a quelle della parte superiore della torre scalare, anche se privi del retrostante pilastro; alla sommit\u00e0 di quest'ultimi, inoltre, vi sono una gargolla zoomorfa di derivazione gotica ed un coronamento in forma di timpano triangolare con al centro una testa di cherubino, sormontato da un vaso con una stella. Mentre sul lato sinistro le cappelle rinascimentali,con prospetto pi\u00f9 elaborato rispetto a quelle gotiche, sono tre (delle quali la prima sormontata da una lanterna, su quello destro la terza risulta in gran parte incompiuta e insieme a quella successiva mostra intatto il muro del XII secolo, con monofora ogivale decorata con profilo a punta di diamante. Nella quarta campata della navata di sinistra, invece, si apre un portale gotico con strombatura poggiante su colonne con capitelli a foglia d'acqua e, anch'esso, profilo scolpito a dente di diamante.\nGli archi rampanti e i contrafforti duecenteschi richiamano quelli della chiesa di Saint-S\u00e9verin a Parigi: hanno un coronamento a doppio spiovente e presentano, verso l'esterno, una gargolla. Le cappelle laterali in gotico fiammeggiante sono tre sul lato destro e due su quello sinistro, a partire dalla quinta campata, e nella loro parete di fondo si apre una quadrifora. Le bifore gotiche del cleristorio, realizzate tra il 1220 e il 1230, e il cornicione soprastante riccamente ornato con un fregio continuo vegetale, sono anch'essi richiamo all'architettura della summenzionata chiesa parigina.\nInterno.\nNavate.\nLa chiesa si articola in tre navate di otto campate ciascuna, separate da due file di archi a sesto acuto poggianti su colonne con capitelli a foglia d'acqua (ultime tre campate) e pilastri polistili in gotico fiammeggiante (prime cinque campate). Mentre a ridosso del pilastro di sinistra tra seconda e terza campata vi \u00e8 un crocifisso ligneo poggiante su una colonna, su quello di sinistra tra quarta e quinta campata si trova il pulpito ligneo, con pedana sorretta da mensole e baldacchino ottagonale. Al di sopra di esse si apre il triforio, risalente al XIII secolo ad eccezione di quello delle prime due campate che venne realizzato nel secolo successivo; esso \u00e8 costituito da una coppia di bifore polilobate su colonnine per ciascuna campata, secondo uno schema adottato in numerosi altri casi quali l'abside della cattedrale di Notre-Dame ad Amiens, la navata della chiesa di Saint-S\u00e9verin a Parigi e il transetto della collegiata di Saint-Quiriace a Provins. Lo stile avanzato del triforio mostra un'evidente diacronia con le colonne delle ultime campate, della fine del XIII secolo, legate invece ad esempi architettonici del primo gotico quali Notre-Dame e Saint-Germain-des-Pr\u00e9s a Parigi e la cattedrale di Noyon. Il cleristorio \u00e8 costituito da grandi bifore rinascimentali (prime tre campate) e gotiche (ultime cinque campate); quest'ultime, per quanto coeve con il sottostante triforio, hanno una forma meno elaborata, con intelaiatura semplicemente smussata e ridotta all'essenziale; tale anomala discordanza \u00e8 forse dovuta alla forte influenza della cattedrale parigina, il cui cleristorio a bifore venne realizzato nel 1225-1250 in luogo di quello originario della seconda met\u00e0 del XII secolo. Le vetrate attuali sostituiscono quelle originarie, andate perdute; sono in vetro trasparente ad eccezione del settore centrale di ciascuna finestra ad arco, nel quale \u00e8 raffigurato un \"Santo\" in posizione stante. La sola parete settentrionale dell'ultima campata, alla base del campanile e per questo leggermente sporgente rispetto alle altre e sorretta da un poderoso pilastro polistilo coevo del XIII secolo, ha una strutturazione singolare con un finto matroneo che si apre verso la navata con una trifora con oculo inquadrata entro un arco ogivale strombato, e pi\u00f9 in alto una monofora cieca di modeste dimensioni. La volta della navata centrale \u00e8 a crociera quadripartita costolonata, caratterizzata da chiavi di volta dipinte in policromia e ornate da rilievi con volti e busti umani e ghirlande, probabilmente sulla scia dell'uso iniziato nella navata nord della collegiata di Notre-Dame-du-Fort ad \u00c9tampes che vuole i personaggi ivi raffigurati frutto di fantasia e non rappresentazioni di persone realmente esistite. Durante i restauri interni del 2012-2013, per sottolineare le epoche differenti e ripristinare la policromia originaria, \u00e8 stato rimosso l'intonaco dalle vele delle volte di epoca gotica, che dunque mostrano la loro muratura in laterizi, mentre \u00e8 stato mantenuto in quelle rinascimentali (prime tre campate). All'apice del soffitto, la navata centrale raggiunge un'altezza di 18,90 metri.\nLe navate laterali presentano, per ciascuna campata, la ripetizione di un medesimo schema regolare con campate pressoch\u00e9 quadrate, con volte a crociera quadripartite costolonate e chiavi di volta costituite da piccole rosette non antecedenti agli inizi del XIII secolo; in tutte le pareti nelle quali non sono state successivamente aperte cappelle, si aprono le monofore ogivali originarie, delle quali alcune sono chiuse da vetrate policrome: quella della quarta campata di destra raffigura \"San Michele arcangelo\" ed \u00e8 opera di Jacques Gruber (1929); quella della settima di sinistra la \"Presentazione di Maria al Tempio\" e quella della parete laterale dell'ottava la \"Visitazione\". La campata terminale della navata di sinistra ospita un altare neogotico sormontato da una statua della \"Madonna col Bambino\" e la tomba di Louis Chenu (1737). Nella parete della settima campata della navata sinistra si apre un arcosolio che ospita il monumento funebre marmoreo di un giovane cavaliere, del XIV secolo, non identificabile in quanto al momento della scoperta della scultura nel 1856 dietro ad un tramezzo di legno, venne involontariamente distrutta la lapide in rame recante l'iscrizione; la statua, mutila della testa, \u00e8 classificata come monumento storico di Francia dal 1938. Nell'ottava campata della navatella opposta \u00e8 esposta la lapide funeraria di Pierre e Marguerite Germain, proveniente dal vecchio cimitero di Brie-Comte-Robert e anch'essa monumento storico; la sua caratteristica \u00e8 quella di essere scolpita su ambo i lati secondo un medesimo schema: in basso l'epitaffio (quello dell'uomo indica l'anno della morte, il 1419, assente invece in quello della moglie), in alto da un lato Pierre inginocchiato con i quattro figli maschi che chiede l'intercessione di santo Stefano, dall'altro Marguerite nella medesima posizione con le quattro figlie femmine, e santa Caterina d'Alessandria. Nella medesima campata, al di sotto della finestra che si apre nella parete di fondo con statua lignea policroma di \"Santo Stefano\" del XIX secolo, si trova la porta d'accesso alla sacrestia, costituita da un doppio battente ligneo barocco ornato con rilievi dorati raffiguranti ghirlande e suppellettili liturgiche.\nCappelle laterali.\nLungo la navata laterale di sinistra si aprono cinque cappelle rispettivamente in corrispondenza della prima, seconda, terza, quinta e sesta campata. La prima \u00e8 il battistero e, insieme alle due successive, venne edificata nel 1540-1545 in stile rinascimentale; la sua peculiarit\u00e0 \u00e8 quella di avere una volta a vela decorata con elementi ornamentali e cartigli in stucco, al centro della quale si apre una lanterna; l'ambiente ospita il semplice fonte battesimale in pietra e in origine presentava sulle pareti laterali due grandi dipinti delle quali rimane visibile solo quella del \"Battesimo di Clodoveo\". Segue la cappella di San Nicola: sull'altare barocco in stucco, posto a ridosso della parete di destra, vi \u00e8 una tavola raffigurante l'\"Annunciazione\", di Pierre Le Dart (1683), e su quella una tela dell'\"Assunzione di Maria\" (XVIII secolo). La terza cappella, dedicata a san Claudio, ospita una boiserie in legno e alcuni dipinti: una copia del 1742 del pittore Delamotte della \"Comunione di san Girolamo\" del Domenichino, realizzata nel 1614 per la chiesa di San Girolamo della Carit\u00e0 a Roma (sopra l'altare); una copia della fine del XVIII secolo della \"Cena in Emmaus\" di Tiziano; una tavola dell'\"Assunzione di Maria\" del pittore Juval (1786). La cappella posta in corrispondenza della quinta campata venne costruita nel 1379 e rimaneggiata nel secolo successivo, ed \u00e8 in gotico fiammeggiante; originariamente intitolata ai santi Pietro e Paolo (ora lo \u00e8 alla Madonna di F\u00e1tima), \u00e8 caratterizzata da un'elaborata volta a crociera ogivale sorretta da mensole recanti le effigi degli apostoli; la quadrifora \u00e8 ornata con una vetrata policroma del XVI secolo in parte incompiuta raffigurante la \"Scala di Giacobbe\". L'ultima cappella \u00e8 la pi\u00f9 antica e risale al 1327; inizialmente era dedicata alla Vergine Maria, mentre attualmente lo \u00e8 a san Giuseppe; al centro dell'ancona dell'altare ligneo neogotico \u00e8 dipinta la \"Morte di San Giuseppe\"; la vetrata ottocentesca della quadrifora raffigura la \"Sacra Famiglia e i santi Elisabetta e Giovanni Battista nella bottega di Giuseppe\" e \"Dio Padre\".\nLungo la navata laterale di destra si aprono cinque cappelle laterali rispettivamente in corrispondenza della prima, della seconda, della quinta, della sesta e della settima campata. La prima \u00e8 dedicata a sant'Anna e, insieme alla quarta (di San Giovanni Battista), \u00e8 in stile rinascimentale, coeva con quelle analoghe della navata opposta; essa \u00e8 caratterizzata da un'elaborata volta a crociera con chiave pendente, e una nicchia con cornice architettonica posta sotto la quadrifora; sulla parete di destra un quadro con la \"Carit\u00e0 di Ges\u00f9\", mentre quello sull'altare raffigura la \"Presentazione di Maria al Tempio\" ed \u00e8 di artista anonimo del XVIII secolo. Segue la cappella di San Dionigi, con volta a vela dipinta realizzata nel XX secolo in sostituzione di quella originaria a crociera; la pala d'altare raffigura le \"Anime del Purgatorio\", realizzato nel 1847 da \u00c9mile-Jean-Claude Courbe, ed \u00e8 collocata all'interno di un'ancona lignea barocca; sulla parete opposta, l'\"Agonia nel Getsemani\". In corrispondenza della quinta campata si apre la cappella del Sacro Cuore di Ges\u00f9 e presenta da una volta a crociera poggiante su mensole con scolpito lo stemma probabilmente del donatore, cancellato durante la rivoluzione francese, ed una quadrifora con vetrata raffigurante la \"Creazione\", realizzata nel 2002 da Gilles Rousvoal degli Ateliers Duchemin; l'ambiente \u00e8 caratterizzato da una boiserie lignea ottocentesca che racchiude e recupera gli elementi di quella originaria coeva alla cappella stessa, con una fitta decorazione a rilievo in gotico fiammeggiante, ed ospita la lastra tombale di Jehan Le Picart e sua moglie El\u00e9onore de la Coupelle, della fine del XVI secolo. La cappella di San Giovanni Battista, costruita nel 1338 e modificata nel secolo successivo, accoglie una statua policroma dell'\"Educazione della Vergine\" e, sull'altare, un dipinto del santo titolare donato nel 1774 da Guillaume Valladon; la vetrata \u00e8 del XVI secolo e rappresenta la \"Predicazione del Battista\" (a sinistra), il \"Battesimo di Ges\u00f9\" (a destra) e la \"Decollazione del Battista\" (in alto). L'ultima cappella, di San Francesco di Sales, \u00e8 l'unica ad esser stata restaurata nel 2012-2013 ed ospita un dipinto raffigurante \"San Giovanni Battista fanciullo\".\nPresbiterio e parete di fondo.\nL'ultima campata della navata centrale e parte di quella precedente \u00e8 occupata dal presbiterio, rialzato di alcuni gradini rispetto al resto della chiesa; in posizione avanzata vi \u00e8 l'ambone ligneo policromo, costituito da un'aquila portaleggio posta su un alto basamento, mentre a ridosso del pilastro di destra tra settima e ottava campata, trova luogo una statua di \"Santo Stefano\", del XVII secolo.\nAlla parte inferiore della parete di fondo \u00e8 addossato l'altare maggiore barocco, realizzato nel 1768; in origine vi erano tre grandi monofore ogivali, come nella cattedrale di Laon. Il paliotto, risalente alla prima met\u00e0 del XVIII secolo e classificato come monumento storico di Francia, \u00e8 in legno dipinto, con figure a rilievo dorate su sfondo blu, e raffigura il \"Martirio di santo Stefano\". Il tabernacolo \u00e8 del 1723. Il retablo \u00e8 costituito da tavole lignee dipinte a finto marmo; esso si articola in tre campiture divise da lesene corinzie (lisce le laterali, scanalate le centrali) ed \u00e8 ornato con rilievi di gusto neoclassico; al centro il \"Martirio di Santo Stefano\", una delle tre copie note dell'originale di Alexandre-Denis Abel de Pujol commissionato per la chiesa di Saint-\u00c9tienne-du-Mont a Parigi (ora in quella di Saint-Thomas-d\u2019Aquin) e premiato al Salon del 1817, probabilmente realizzata prima del 1850 in sostituzione di un perduto dipinto di medesimo soggetto del pittore Despeigne, donato nel 1723. Ai lati dell'altare, a pavimento, vi sono due credenze in legno dorato in stile Luigi XVI.\nAl di sopra del retablo, ad una quota leggermente superiore rispetto a quello della navata, si apre una galleria con cinque bifore polilobate su colonnine verso la navata e altrettante monofore verso l'esterno, quest'ultime con vetrate policrome a motivi geometrici installate nel 1889 in sostituzione di quelle originarie figurative. Tale struttura, risalente agli inizi del XIII secolo, costituisce uno dei pi\u00f9 antichi esempi di triforio insieme a quelli delle chiese di Saint-Lucien a Bury e di Notre-Dame a Taverny, nonch\u00e9 della perduta facciata gotica di Saint-Julien-le-Pauvre a Parigi.\nNella parte superiore della parete vi \u00e8 il rosone circolare, di 9,5 metri di diametro, ispirato a quello della facciata occidentale della cattedrale di Notre-Dame a Parigi, risalente al 1220 circa, rispetto al quale la raggiera presenta un ordine in meno; quest'ultima si compone di un oculo centrale intorno al quale sono disposti simmetricamente dodici archetti polilobati collegati al centro tramite altrettante colonnine dai capitelli scolpiti con motivi vegetali. La vetrata policroma \u00e8 quella originale del XIII secolo ed \u00e8 classificata come monumento storico di Francia: al centro \u00e8 raffigurato il \"Pantocratore\", assiso in trono tra il sole e la luna e con i piedi poggiati sulla Terra, mentre con la mano destra benedice e la sinistra regge un globo simbolo della sua potest\u00e0; il resto della composizione si articola in due cerchi concentrici, di cui quello interno costituito dagli \"Apostoli\" (tra i quali sono conteggiati Giovanni Battista, Mattia e Paolo) e quello esterno dai \"Mesi dell'anno\" (disposti in ordine orario a partire da quelli invernali, in basso).\nOrgano a canne.\nIn controfacciata, all'altezza del triforio si trova la cantoria, sorretta da due colonne in muratura e delimitata da un parapetto ligneo con modanature rettangolari. Al centro della stessa \u00e8 posto l'organo a canne.\nIl primo organo della chiesa documentato venne costruito alla met\u00e0 del XVI secolo, restaurato nel 1604 da Nicolas Pescheur; nel 1629 Pierre Pescheur fu incaricato di edificare un nuovo strumento di 9 registri che venne pi\u00f9 volte modificato e ampliato, in particolare Nicolas Somer nel 1770 e soprattutto da Adrien Picard L'\u00c9pine nel 1773, che lo ricostru\u00ec; caduto successivamente in abbandono, nel 1866 venne alienato ad eccezione del positivo tergale di Adrien Picard L'\u00c9pine; quest'ultimo fu integrato all'interno del nuovo strumento romantico a trasmissione pneumatica realizzato dalla ditta Anneessens nel 1903, che poi venne ricostruito nel 1974 da Erwin M\u00fcller. La parte strumentale dell'organo \u00e8 classificata come monumento storico di Francia dal 1987.\nL'organo attuale \u00e8 in stile neoclassico, \u00e8 a trasmissione integralmente meccanica e dispone di 9 registri. Il materiale fonico (ad eccezione del somiere settecentesco, classificato indipendentemente come monumento storico e conservato in un locale apposito) \u00e8 interamente alloggiato all'interno della cassa novecentesca, caratterizzata da tre \"tourelles\" e decorazioni a rilievo, che riprende lo schema del positivo tergale settecentesco, del quale restano soltanto la parte anteriore della cassa e le canne di mostra. La consolle \u00e8 a finestra e dispone di due tastiere (delle quali la seconda muta) e pedaliera, con i registri azionati da pomelli disposti su pi\u00f9 colonne ai lati dei manuali."}
{"id": "8228617", "revid": "1903739", "url": "https://it.wikipedia.org/wiki?curid=8228617", "title": "B\u014dgu", "text": "Il \u00e8 l'armatura usata principalmente nell'arte marziale giapponese del kend\u014d; in questo caso pu\u00f2 venire chiamato anche . Esistono poi varianti usate per altre arti marziali strettamente legate al kendo: naginata, j\u016bkend\u014d e tankend\u014d.\nLa parola \"b\u014dgu\" \u00e8 composta da due parti: e .\nStoria.\nDurante il periodo Edo (1603-1868) l'uso di spade vere a scopo di addestramento fu scoraggiato a causa delle possibili lesioni, perci\u00f2 vennero spesso usate spade da allenamento in legno chiamate bokken/bokuto e shinai, e per ridurre ulteriormente gli infortuni, furono sviluppate armature basate sulla tradizionale armatura del samurai, questa nuova armatura da allenamento \u00e8 alla base del moderno b\u014dgu.\nTipologie.\nUn \"b\u014dgu\" da kend\u014d ha quattro componenti:\nNella naginata \u00e8 possibile colpire anche le gambe dell'avversario, perci\u00f2 il \"b\u014dgu\" \u00e8 stato riadattato:\nNel j\u016bkend\u014d gli unici colpi validi sono gli affondi e la posizione \u00e8 pi\u00f9 laterale, perci\u00f2 il lato sinistro del \"b\u014dgu\", il pi\u00f9 esposto agli attacchi dell'avversario, \u00e8 stato rinforzato:\nNel tankend\u014d, la mano sinistra non \u00e8 soggetta agli attacchi, mentre il fianco destro \u00e8 pi\u00f9 vulnerabile, il \"b\u014dgu\" \u00e8 stato quindi modificato:\nComponenti.\nMen.\nIl \"men\" protegge viso, collo e spalle. \u00c8 costituito da una maschera facciale con diverse barre di metallo orizzontali che corrono per l'intera larghezza del viso, dal mento alla sommit\u00e0 della testa. A questa \u00e8 attaccata una lunga imbottitura rettangolare di stoffa spessa che curva sulla parte superiore della testa e si estende per coprire le spalle. Una protezione per la gola \u00e8 attaccata alla parte inferiore della maschera facciale. Il \"men\" \u00e8 tenuto in posizione con un paio di corde intrecciate che avvolgono la testa e sono legate dietro. La parte posteriore del \"men\" viene lasciata aperta per la ventilazione e la parte posteriore della testa non \u00e8 protetta. Le aree bersaglio del \"men\" sono il centro in alto e i lati in alto a sinistra e a destra per i colpi di taglio e il centro della protezione della gola per un affondo.\nKote.\nI \"kote\" sono guanti simili a muffole. Sono stati progettati espressamente per il kend\u014d. Sebbene appaiano ingombranti, consentono una mobilit\u00e0 sufficiente per afferrare lo \"shinai\" in modo comodo, forte e deciso. I \"kote\" per i praticanti del naginatad\u014d hanno un dito indice e un pollice staccati per facilitare il rapido spostamento delle mani lungo l'asta della naginata. I \"kote\" per il naginatad\u014d sono meno imbottiti rispetto a quelli usati per il kend\u014d. In passato, i \"kote\" erano spesso realizzati con dita completamente articolate. Questo \u00e8 visto raramente oggi poich\u00e9 pu\u00f2 esserci un problema di sicurezza con le dita singole. Uno speciale design molto imbottito noto come \u00e8 usato da alcune koryu, in particolare nell'itto-ryu. Nel tankend\u014d viene indossato solo nella mano destra. L'area bersaglio \u00e8 la parte del polso di ciascun \"kote\".\nD\u014d.\nIl componente principale del \"d\u014d\" \u00e8 la protezione curva dello stomaco e del torace. La forma moderna ha un rigonfiamento pronunciato per aiutare a dirigere la forza dei colpi lontano dalle aree morbide al centro del busto. Il materiale usato tradizionalmente \u00e8 il bamb\u00f9 laccato sebbene la fibra di carta laccata (spesso erroneamente identificata come fibra di vetro) o la plastica stampata siano usate per un \"d\u014d\" meno costoso. Il \"d\u014d\" \u00e8 sostenuto sulle spalle da due legacci diagonali ed \u00e8 trattenuto nella parte bassa della schiena con un'altra serie di legacci. Le aree bersaglio del \"d\u014d\" sono i due lati inferiori per un taglio allo stomaco. La met\u00e0 superiore del \"d\u014d\" \u00e8 un bersaglio valido per un affondo nel naginatad\u014d, nel j\u016bkend\u014d e nel tankend\u014d. In passato, questo era un obiettivo valido per un affondo anche nel kend\u014d, e lo \u00e8 ancora per chi utilizza uno stile nit\u014d.\nTare.\nIl \"tare\" \u00e8 una spessa cintura di stoffa che si avvolge intorno alla vita e si allaccia davanti all'inguine. Delle robuste alette rivestite in tessuto pendono dalla cintura per proteggere la parte superiore delle gambe e l'inguine. I lembi corrono per met\u00e0 della lunghezza della cintura, che dovrebbe essere posizionata sulla met\u00e0 anteriore del corpo. L'aletta centrale \u00e8 generalmente coperta da una custodia con il nome del praticante, questa viene chiamata o e identifica il nome di chi lo indossa e il \"dojo\" o il paese che rappresenta. Non esiste un'area bersaglio sul \"tare\", serve per la protezione da attacchi fuori bersaglio e accidentali.\nSuneate.\nI \"suneate\" sono protezioni specifiche per il naginatad\u014d. Sono costituiti da numerose strisce di bamb\u00f9 legate insieme e avvolte attorno al polpaccio. I \"suneate\" costituiscono un ulteriore bersaglio per i colpi di taglio.\nD\u014dfuton.\nIl \"d\u014dfuton\" \u00e8 una protezione ausiliaria per l'ascella usata nel j\u016bkend\u014d e nel tankend\u014d, indossata rispettivamente sotto l'ascella sinistra o destra. Si tratta di un'imbottitura legata attorno alla spalla e al busto che va a coprire le ascelle, lasciate indifese dal \"d\u014d\". Non costituisce area bersaglio, ma serve a proteggere da attacchi accidentali o fuori bersaglio.\nKata.\nIl \"kata\" \u00e8 uno spallaccio usato nel j\u016bkend\u014d per proteggere la spalla sinistra e, parzialmente, l'ascella sinistra. Generalmente \u00e8 costruito con le stesse modalit\u00e0 del \"d\u014d\". Costituisce un'ulteriore area bersaglio per le tecniche di affondo."}
{"id": "8228618", "revid": "8660", "url": "https://it.wikipedia.org/wiki?curid=8228618", "title": "Campionato sloveno di football americano", "text": "Il campionato sloveno di football americano \u00e8 una competizione che riunisce l'\u00e9lite dei club sloveni di football americano dal 2009.\nQuesta competizione si disputa con una stagione regolare con gironi all'italiana, seguita dai play-off e dalla finale, denominata SloBowl.\nFormato.\nIl campionato attuale \u00e8 disputato in singola categoria.\nIl gioco si basa sul regolamento della NCAA.\nSquadre per numero di campionati vinti.\nLe tabelle seguenti mostrano le squadre ordinate per numero di campionati vinti."}
{"id": "8228623", "revid": "486946", "url": "https://it.wikipedia.org/wiki?curid=8228623", "title": "Morte di Samora Machel", "text": ""}
{"id": "8228624", "revid": "47767", "url": "https://it.wikipedia.org/wiki?curid=8228624", "title": "Carnalez", "text": "Carnalez (\"Ciarnal\u00e9c\" in noneso) \u00e8 una frazione del comune di Novella in provincia autonoma di Trento.\nStoria.\nLa citazione pi\u00f9 antica dell'abitato di Carnalez risale a un documento del 1231.\nCarnalez \u00e8 stato frazione del comune di Brez fino al 1\u00ba gennaio 2020, data in cui \u00e8 stato istituito il nuovo comune di Novella in seguito alla fusione dei comuni di Brez, Cagn\u00f2, Cloz, Rev\u00f2 e Romallo."}
{"id": "8228630", "revid": "125621968", "url": "https://it.wikipedia.org/wiki?curid=8228630", "title": "Daryl Zed", "text": "Daryl Zed \u00e8 un personaggio immaginario ideato da Tiziano Sclavi nel 1992 e protagonista di una omonima miniserie a fumetti pubblicata dal 2020 in Italia dalla Sergio Bonelli Editore. \nIl personaggio e la relativa storia della serie di \"Dylan Dog\" nella quale esord\u00ec, nacquero come risposta alla vasta campagna mediatica imbastita contro un certo tipo di \"horror sadistico-truculento\" impostosi sul mercato fumettisco in Italia nei primi anni novanta e che port\u00f2 anche a una interrogazione parlamentare cui, oltre alla serie della Bonelli, vennero coinvolte testate di altri editori come \"Splatter\" della ACME.\nStoria editoriale.\nIl personaggio esord\u00ec in un albo della serie di \"Dylan Dog\" pubblicato nel 1992, dal titolo \"Caccia alle streghe\" scritto da Tiziano Sclavi e disegnato da Piero Dall'Agnol. Nel 2017 venne realizzata una seconda storia col personaggio, pubblicata nella collana \"Color Fest\", scritta da Tito Faraci e disegnata da Nicola Mari, \"Caccia agli Inquisitori\", che riprende la trama della prima storia ma ribaltandone i presupposti, in quanto \u00e8 il personaggio di Daryl Zed a essere reale e a leggere i fumetti di Dylan Dog. Successivamente gli venne poi dedicata una miniserie a fumetti esordita nel 2020, scritta da Tito Faraci e disegnata da Angelo Stano, Nicola Mari e Werther Dell'Edera.\nCaratterizzazione del personaggio.\nNella storia della serie dedicata a Dylan Dog, \"Caccia alle Streghe\", il protagonista \u00e8 la fonte di ispirazione per una serie a fumetti il cui protagonista, Daryl Zed, viene ideato da un amico dello stesso Dylan Dog e il quale, per i contenuti delle storie a fumetti che ha scritto, viene poi convocato in tribunale a seguito della denuncia di un genitore convinto che la sua opera sia da censurare; da qui parte una crociata contro i fumetti nei quali, sia il protagonista della serie, Dylan Dog, che il personaggio che a esso si ispira, Daryl Zed, hanno lo stesso destino di cadere vittime dell'inquisizione; la storia ha un finale aperto che lascia al lettore libera interpretazione su come finiranno i due personaggi."}
{"id": "8228633", "revid": "1501558", "url": "https://it.wikipedia.org/wiki?curid=8228633", "title": "Il faraone (Christian Jacq)", "text": "Il faraone (\"Pharaon, mon royaume est de ce monde\") \u00e8 un romanzo scritto da Christian Jacq e pubblicato in Francia nel 2018, e in Italia nel 2019.\nTrama.\nIl romanzo alterna la narrazione in prima persona, con Thutmose III come narratore, a quella in terza persona.\nHatshepsut, la donna Faraone, muore dopo un regno prospero dominato dalla sua autorit\u00e0 benevola, e un fulmine e il successivo diluvio di Tebe che seguono la sua dipartita si presentano come la collera di Seth, auspicante una catastrofe: sul trono si sta infatti per sedere il suo erede, Thutmose III, poco pi\u00f9 che adolescente, ma questi si disinteressa al potere, preferendo accontentarsi di vivere lontano dai fastidi della vita quotidiana. Pertanto, temendo che la sua ascesa al trono significherebbe la rovina dell'Egitto a causa di tali motivi, alcuni cortigiani premono dunque per porre il Primo ministro User come sovrano effettivo soppiantante Thutmose, in modo che sia appoggiato da ogni componente dello stato, \"in primis\" il Primo servitore di Amon Menkh il Vecchio. Con loro sorpresa, per\u00f2, il giovane Faraone dimostra subito di che pasta \u00e8 fatto: conferma le posizioni di entrambi gli uomini, insieme a quella di Antef, grande araldo e suo segretario particolare, considerati i loro contributi per una migliore amministrazione dell'Egitto, mentre Minmes, uno degli amici d'infanzia di Thutmose, diventa coppiere e controllore degli alimenti solidi e liquidi destinati al sovrano; Minmes diverr\u00e0 anche portavoce del popolo in accordo con il Vecchio, senza compenso. Thutmose inizia inoltre a fare la conoscenza di Satiah, l'arpista al servizio di Huy, e inizia malamente a innamorarsi di lei; la loro unione sar\u00e0 segnata dal destino, perch\u00e9 il termine \"Faraone\" designa sempre la coppia reale, contraddistinta come incarnazione di Iside e Osiride, ed \u00e8 dunque impossibile per Thutmose restare da solo al comando.\nA neanche due mesi di regno di Thutmose in solitaria, per\u00f2, la fortezza egizia di Gaza, al confine della Palestina, viene assalita e rasa al suolo da un esercito palestinese, istigato dal principe di Kadesh che ha confederato le trib\u00f9 palestinesi, generalmente in guerra tra di loro, e dal regno di Mitanni, che agogna di impadronirsi dell'Egitto e delle sue ricchezze. Thutmose conduce quindi il suo esercito fino a Megiddo, la base delle operazioni siro-mitanniche, per porre fine alla rivolta. Con il monte Carmelo sovrastante sull'esercito egizio, i suoi consiglieri gli propongono tre percorsi: uno centrale che porta dritto dritto a Megiddo, una strada tanto stretta da costringere i fanti e gli aurighi a procedere in fila indiana, e due che permetteranno entrambi all'esercito di prendere la coalizione ai fianchi, da nordovest o da sud-est. Thutmose, per\u00f2, sceglie la via centrale, il passo di Aruna, confidando sul fatto che alla fine degli altri due percorsi sarebbero appostati degli arcieri in grado di indebolire l'esercito prima che raggiunga Megiddo. La scelta, seppur considerata una follia, consente agli egizi di cogliere di sorpresa l'esercito coalizzato dei principi di Kadesh e di Megiddo e costringerlo a rintanarsi nella citt\u00e0, che si arrende dopo un assedio sette mesi. Il magnanimo Thutmose rimanda a casa i principi di Megiddo e di Kadesh e tutti i capotrib\u00f9 della coalizione, ma in groppa ad asini, in segno di umiliazione per la loro arroganza, per poi prendere prigionieri tutti i soldati della citt\u00e0, risparmiandone per\u00f2 gli abitanti. Il figlio del principe di Megiddo, Lusi, non accetta per\u00f2 la malaparata, soprattutto sentendosi tradito dal padre che lui stesso aveva tentato di aiutare, e complotta di uccidere il Faraone; verr\u00e0 preso e incaricato di bonificare una palude, mentre il suo complice e servo Baal, che chiamer\u00e0 nome in Bak, diverr\u00e0 servo di un proprietario terreno. Di ritorno a Tebe, Thutmose invita in privato Satiah, l'arpista, e si dichiara innamorato di lei; la donna, confidatasi con l'amica Merytre, accetta di sposarlo, a patto di poter continuare a suonare la sua arpa. La loro unione e il loro matrimonio vengono celebrati con fastosit\u00e0. Tempo dopo, a seguito di una rivolta dei Voti che verr\u00e0 sedata, i due avranno un figlio, Amenemhat.\nIntanto, per i due siriani inizia un lungo e duro periodo di prigionia. Bak/Baal inizia a guadagnarsi la libert\u00e0 lavorando sodo e guadagnandosi la fiducia dei suoi aguzzini, e riesce persino a prendere in moglie una giovane siriana, che gli concede tre figli. Lusi, pur lavorando duro anch'egli come bonificatore di paludi, scala invece le gerarchie con i suoi inganni, addirittura uccidendo un suo aguzzino, facendosi credere morto e scappando in un villaggio, dove fa la conoscenza del suo vecchio capo che lo accoglie nella sua casa. Una notte, per\u00f2, il vecchio accusa di furto Lusi e questi, preso dalla collera, lo strangola; facendo poi credere agli abitanti che il vecchio sia morto in pace, si fa poi eleggere dagli abitanti come suo successore, e domina col pugno di ferro il villaggio facendosi per\u00f2 passare per buon uomo, tanto che viene persino assunto a Menfi, dove inizia una nuova ascesa per avvicinarsi al Faraone e fargliela pagare per l'umiliazione da lui subita, fino a raggiungere una posizione elevata al Tesoro di Karnak. Intanto, per\u00f2, User muore di vecchiaia e sfinimenti, e la sua posizione come Primo ministro del Faraone viene ceduta al suo competente nipote Rekhmire, mentre Menkh il Vecchio, anche lui morente, affida il suo posto da Primo servitore di Amon al suo omonimo figlio.\nThutmose guida poi una quinta campagna assediando prima la citt\u00e0 di Oulazza, a nord di Tripoli, e poi Biblo, riconquistandole dai siriani aizzati dai Mitanni, ma, di ritorno a Tebe, apprende che suo figlio Amenemhat \u00e8 morto, annegato in un incidente. Nella sua sesta campagna, Thutmose prende prima il porto di Sumur con facilit\u00e0, e poi assedia Kadesh, di cui l'anziano principe si arrende al Faraone, che per\u00f2 si limita a portare l'intera progenie dei principi coalizzati a Tebe e a Menfi, in modo che vengano educati e in seguito rispediti nelle loro terre d'origine, dove regneranno al posto dei padri, in modo da scongiurare in gran parte il rischio di rivolte anti-egizie. Sfortunatamente, per\u00f2, Satiah, prostrata per il dolore della morte del loro amato figlio, nonostante la festa di rigenerazione in proprio favore, spira tra le braccia del marito, e poco dopo anche la sua superiora Huy si spegne, e le succede Merytre; Thutmose, pur non amandola, la sposa in spirito del dovere di Faraone, che designa la coppia reale, e dalla loro unione nascer\u00e0 una bambina, Meritamen. Dopo una settima, duplice campagna in Nubia e nel Libano, Thutmosi riesce a spingersi fino all'Eufrate, nel Mitanni, dove egli fissa i suoi confini, incutendo paura nell'intero regno pur essendo penetrato solo nelle periferie e nei villaggi, per poi ingaggiare una battaglia vittoriosa con l'esercito siriano e riconquistare Kadesh, la cui fortezza viene smantellata e il cui ciambellano, che aveva ucciso il principe di Kadesh, viene condannato a morte. La spedizione ha colpo in tutto il Medio Oriente, tanto che l'Egitto attrae ambasciatori da Babilonia, dall'Assiria e persino dall'Hatti, il quale propone un trattato di non aggressione, quello di Kurushtama, contro i Mitanni. Ma uno dei figli dei principi siriani, Paheq, si accorda con un'organizzazione siriana volta a rovesciare il Faraone e riconquistare la Siria. Analogamente, Lusi si organizza con alcuni suoi compatrioti per uccidere il Faraone, servendosi anche dei predoni beduini Shasu, comandati da Bin, che assaltano le carovane in Siria e al tempo stesso provocando uno scompiglio nella societ\u00e0 egizia nella regione; i risultati non si fanno attendere, e i beduini conquistano la citt\u00e0 di Joppe, tenendo in ostaggio l'intera popolazione. Dopo una nuova campagna, dove persino i Mitanni vengono sconfitti gravemente, Thutmose rivolge la sua ambizione in Nubia, che viene anch'essa pacificata con un'ennesima campagna, mentre Merytre gli da altro figlio, Amenhotep; questi, alcuni anni dopo, sar\u00e0 affidato al colosso Min, che lo render\u00e0 un grande guerriero. Lusi rivede invece Bak dopo tanti anni, e dopo un pranzo di riconciliazione, lo costringe a sottostare ai suoi ordini, minacciando la vita della sua famiglia. Bak entra cos\u00ec a far parte di quelli che sorvegliano il Tesoro di Karnak, ma ritorna anche a essere servo dell'amico di un tempo.\nThutmosi guida la sua quindicesima campagna contro i beduini che hanno conquistato Joppe: il nemico viene distrutto e gli ostaggi vengono salvati. Segue una sedicesima campagna, stavolta contro Paheq, nuovo principe di Tunip, lo stesso che Minmes aveva scelto in precedenza come suo collaboratore. Paheq guida la rivolta siriana contro il Faraone, ma viene ucciso dalla mora sua amante, da lui ripudiata a favore di un'altra donna e incollerita dalla sua infedelt\u00e0, e la stessa Tunip, priva dei comandanti ribelli, viene rasa al suolo. Minmes, che ha compreso di aver inconsapevolmente favorito un complotto, chiede all'amico Faraone di dimettersi, ma questi rifiuta e gli permette di restare al suo fianco. Di ritorno alla capitale, Thutmose annuncia la cancellazione del regno di Hatshepsut, il cui nome sparir\u00e0 dalle liste reali, ma la sua identit\u00e0 come regina e il suo luogo di riposo saranno rispettati. Dopo la morte della centenaria Nebetu, Thutmose si dirige a Karnak, ma Minmes viene a sapere della presenza di Bak e Lusi tra i dipendenti del tempio e, sconvolto, avverte l'amico Mahu, un generale dell'esercito egizio, del pericolo incombente; trovati i loro sospetti fondati tramite l'assenza dei due siriani, i due comprendono che il Faraone \u00e8 in pericolo. Lusi si avvicina al Faraone, solo di fronte a un bassorilievo rappresentante Satiah, ma proprio sul punto di ucciderlo viene prima morso dal cane Geb e poi ucciso a pugni da Bak, pur ferendo quest'ultimo gravemente. Bak, sopravvissuto, viene riconosciuto come eroe in quanto ha salvato il Faraone e sventato un attentato contro di lui denunciando tutti i colleghi che vi hanno partecipato.\nGiunge per\u00f2 la dodicesima e ultima ora per Thutmose, arrivato a sessantun anni e al suo cinquantaquattresimo anno di regno. Stanco per le sue tante e lunghe imprese nel suo lungo regno, egli giace nel suo capezzale, con la sola compagnia del figlio Amenhotep, ormai diciottenne; fiero di aver dato la vita per rendere l'Egitto un regno forte e prospero, egli gli affida, come testamento, la guida del paese, al fianco del fedele Primo ministro Rekhmire.\nPersonaggi.\nDa notare che, essendo questo un romanzo storico, alcuni personaggi sono stati inventati apposta per il libro."}
{"id": "8228635", "revid": "1543377", "url": "https://it.wikipedia.org/wiki?curid=8228635", "title": "Francesco Stefani", "text": "Biografia.\nNato nel 1971 a Bassano del Grappa, in provincia di Vicenza, nel 1993 ha vinto il bronzo nel C-1 a squadre ai Mondiali slalom di Mezzana, insieme a Luca Dalla Libera e Renato De Monti, chiudendo con il risultato di 175.85, dietro a Slovenia e Regno Unito.\nA 25 anni ha partecipato ai Giochi olimpici di , nello slalom C-1, terminando 26\u00ba con il risultato di 189.60, ottenuto nella seconda manche."}
{"id": "8228636", "revid": "1005847", "url": "https://it.wikipedia.org/wiki?curid=8228636", "title": "Carmen D\u00edez de Rivera", "text": "Biografia.\nNata da Mar\u00eda Sonsoles de Icaza y de Le\u00f3n, moglie di Francisco de Paula D\u00edez de Rivera y Casares, marchese de Llanzol, era figlia naturale di Ram\u00f3n Serrano S\u00fa\u00f1er, cognato del generale Francisco Franco.\nIn Spagna ebbe un ruolo durante la transizione dal franchismo alla democrazia. Amica di Juan Carlos e della moglie Sofia, era capo di gabinetto del ministro segretario generale del Movimento Adolfo Suarez e tramite lei il nuovo re decise nel 1976 di affidare a Suarez l'incarico di primo ministro per avviare la transizione democratica. In questo primo governo di Suarez fu capo di gabinetto.\nAder\u00ec negli anni '80 al Centro Democratico e Sociale e nel 1987 fu eletta al Parlamento europeo. Lasci\u00f2 il partito quando questi ader\u00ec all'internazionale liberale e nel 1989 e nel 1994 fu confermata europarlamentare con il PSOE, fino al 1999.\nMor\u00ec quell'anno di cancro."}
{"id": "8228638", "revid": "106908", "url": "https://it.wikipedia.org/wiki?curid=8228638", "title": "Di Veroli", "text": ""}
{"id": "8228641", "revid": "182193", "url": "https://it.wikipedia.org/wiki?curid=8228641", "title": "FDGB", "text": ""}
{"id": "8228646", "revid": "1305887", "url": "https://it.wikipedia.org/wiki?curid=8228646", "title": "Nitrogeno", "text": ""}
{"id": "8228647", "revid": "1305772", "url": "https://it.wikipedia.org/wiki?curid=8228647", "title": "Di Vincenzo", "text": ""}
{"id": "8228648", "revid": "1272592", "url": "https://it.wikipedia.org/wiki?curid=8228648", "title": "Diamoutene", "text": ""}
{"id": "8228652", "revid": "106908", "url": "https://it.wikipedia.org/wiki?curid=8228652", "title": "Dianda", "text": ""}
{"id": "8228653", "revid": "729019", "url": "https://it.wikipedia.org/wiki?curid=8228653", "title": "Antonov An-4", "text": "L'Antonov An-4 (in caratteri cirillici \u0410\u043d\u0442\u043e\u043d\u043e\u0432 \u0410\u043d-4) fu un idrovolante a scarponi mutiruolo, monomotore e biplano, progettato dall'OKB 153 diretto da Oleg Konstantinovi\u010d Antonov e sviluppato in Unione Sovietica nei tardi anni quaranta.\nDestinato a ricoprire molteplici ruoli sia in ambito civile, come idro da trasporto, aereo agricolo o antincendio, che militare, adottato sia dalla Voenno-morskoj flot, la marina militare sovietica, che da quella polacca (Marynarka Wojenna).\nStoria del progetto.\nSul finire degli anni quaranta l'ufficio tecnico (OKB) 153, allora situato a Novosibirsk, decise di promuovere lo sviluppo di un nuovo modello da trasporto che potesse operare dalle superfici d'acqua, basato sull'Antonov An-2 e da destinare ad impieghi sia in ambito militare che civile. I lavori di costruzione di un prototipo, indicato come An-2V (\u0410\u043d-2\u0412, in cui la sigla \u00ab\u0412\u00bb , significa letteralmente \u00abacquatico\u00bb), vennero avviati nel 1950 e si protrassero fino all'estate dell'anno seguente.\nIl velivolo comp\u00ec il primo volo il 31 luglio 1951, ai comandi del pilota collaudatore V. A. Didenko. Dopo le iniziali prove di volo nell'agosto e poi tra ottobre e novembre di quello stesso anno, il modello venne valutato positivamente e avviato alla produzione in serie sia in Unione Sovietica che in Polonia, dalla PZL-Mielec, qui identificato con la designazione An-2M (\u00abM\u00bb - \u00abnautico\u00bb).\nLe caratteristiche del modello, sostanzialmente simile all'An-2 dal quale derivava ma dotato di galleggianti e un'elica dalle pale reversibili, che assieme a piccoli timoni presenti sui dispositivi di galleggiamento, permettevano di utilizzarlo in tutte quelle aree del territorio sovietico distanti da aeroporti, come la Siberia e la Russia settentrionale, operando dalla superficie dei fiumi. Modificato anche il profilo del piano verticale di coda, arrotondato rispetto alla forma squadrata dell'An-2. L'aereo aveva anche un verricello per alarlo a riva.\nNe venne inoltre realizzata una versione appositamente destinata alla lotta aerea antincendio, modificando i galleggianti per utilizzarli anche come serbatoi d'acqua da riempire in fase di flottaggio e da aprire sopra le zone boschive in fiamme."}
{"id": "8228654", "revid": "827882", "url": "https://it.wikipedia.org/wiki?curid=8228654", "title": "7\u00ba Congresso degli Stati Uniti d'America", "text": "Il 7\u00ba Congresso degli Stati Uniti d'America, formato dal Senato e dalla Camera dei Rappresentanti, si \u00e8 riunito presso il Campidoglio di Washington, D.C. dal 4 marzo 1801 al 4 marzo 1803 durante i primi due anni della presidenza di Thomas Jefferson. In questo Congresso il Partito Democratico-Repubblicano ha ottenuto il controllo della maggioranza sia al Senato che alla Camera dei Rappresentanti (tranne nella \"Special session\" del 4-5 marzo 1801, nella quale ancora persistette una maggioranza al Senato del Partito Federalista).\nContesto ed eventi importanti.\nGrazie alla maggioranza ottenuta in entrambi i rami del Congresso, il Partito Democratico-Repubblicano del presidente Jefferson riusc\u00ec a concludere un trattato con la Francia, interrompendo un periodo di gravi tensioni con il paese europeo che durava dalla conclusione del trattato di Jay con l'Impero britannico. In conseguenza di ci\u00f2, il Congresso abrog\u00f2 i durissimi \"Alien and Sediction Acts\" che erano stati promossi e approvati dalla maggioranza federalista dei precedenti Congressi. Tuttavia le tensioni con la Francia non si interruppero definitivamente. La Francia, infatti, non aveva smesso di avere interesse per le nuove terre americane, avendo acquistato il territorio della Louisiana. A questa mossa rispose immediatamente il Congresso, il quale accanton\u00f2 la somma di ben 2 milioni di dollari da consegnare direttamente al presidente Jefferson per poter acquistare i diritti di possesso sulla citt\u00e0 di New Orleans.\nPartiti.\nSenato.\nIl Partito federalista aveva ufficialmente la maggioranza del Senato all'inizio dei lavori del 7\u00ba Congresso. Maggioranza che per\u00f2 mantenne soltanto per la durata della brevissima \"Special session\" del marzo 1801. Con l'inizio della prima sessione di lavori, il Senato pass\u00f2 sotto il controllo deciso del Partito Democratico-Repubblicano.\nMembri.\nSenato.\nI senatori sono stati eletti ogni due anni, dove ad ogni Congresso soltanto un terzo di esso viene rinnovato. Prima del nome di ogni senatore viene indicata la \"classe\", ovvero il ciclo di elezioni in cui \u00e8 stato eletto. In questo 6\u00ba Congresso i senatori di classe 1 erano in scadenza.\nCamera dei Rappresentanti.\nNell'elenco, prima del nome del membro, viene indicato il distretto elettorale di provenienza o se quel membro \u00e8 stato eletto in un collegio unico (\"at large\").\nComitati.\nQui di seguito si elencano i singoli comitati e i presidenti di ognuno (se disponibili)."}
{"id": "8228656", "revid": "109092247", "url": "https://it.wikipedia.org/wiki?curid=8228656", "title": "Curatrice", "text": ""}
{"id": "8228657", "revid": "106908", "url": "https://it.wikipedia.org/wiki?curid=8228657", "title": "Diaw", "text": ""}
{"id": "8228659", "revid": "439868", "url": "https://it.wikipedia.org/wiki?curid=8228659", "title": "Chiesa dell'Immacolata (San Michele all'Adige)", "text": "La chiesa dell'Immacolata \u00e8 la parrocchiale a Grumo, frazione di San Michele all'Adige in Trentino. Rientra nella zona pastorale di Mezzolombardo dell'arcidiocesi di Trento e risale al XVI secolo.\nStoria.\nIl primo edificio religioso documentato a Grumo risale al 1515, ed in quel momento era dedicato a San Nicol\u00f2 e a Sant'Anna. Fu oggetto di una visita pastorale nel 1538 e l'allora piccola cappella risult\u00f2 avere annesso un camposanto.\nNel XVIII secolo la primitiva chiesetta fu oggetto di importanti interventi, fu restaurata e il tetto venne rifatto, inoltre fu ampliata con la costruzione della sagrestia. Dal 1824 venne elevata ad espositura, sussidiaria della chiesa di Santa Maria Assunta, parrocchiale della vicina Mezzocorona.\nDopo la met\u00e0 del XIX secolo l'antica chiesa, di dimensioni non pi\u00f9 adatte alle esigenze dei fedeli, venne completamente ricostruita sullo stesso sito. La solenne consacrazione con dedicazione all'Immacolata fu celebrata nel 1870 dall'arcivescovo di Trento Benedetto Riccabona de Reichenfels.\nTra il 1968 e il 1971 \u00e8 stato realizzato l'adeguamento liturgico che ha comportato l'eliminazione dell'altare maggiore storico risalente al 1865 parzialmente recuperato per il nuovo altare postconciliare. L'ambone \u00e8 stato ricavato riutilizzando il parapetto del pulpito. La custodia eucaristica \u00e8 stata spostata nel tabernacolo costruito in quel momento. La solenne consacrazione del nuovo altare \u00e8 stata celebrata dall'arcivescovo Alessandro Maria Gottardi alla conclusione dei lavori nel 1971. L'ultimo restauro conservativo si \u00e8 avuto nel 1981 quando \u00e8 stata ricostruita la cuspide nella torre campanaria.\nDescrizione.\nEsterni.\nla chiesa si trova al centro dell'abitato di Grumo e mostra orientamento verso nord. La facciata a capanna con due spioventi rispetta lo stile neoclassico con frontone triangolare superiore. Il grande portale architravato \u00e8 sormontato in asse dalla finestra a lunetta con vetrata policroma che porta luce alla sala ed compreso in un'arcata che occupa gran parte del prospetto. La torre campanaria si alza sulla destra in posizione arretrata. La cella campanaria \u00e8 doppia e si apre con finestre a monofora in basso e a bifora in alto. La copertura \u00e8 a cipolla. \nInterni.\nLa navata interna \u00e8 unica e suddivisa in tre campate. Il presbiterio \u00e8 leggermente rialzato. La pala raffigurante l\"'Immacolata\" e dipinta nel 1866 \u00e8 di Leonardo Campochiesa."}
{"id": "8228664", "revid": "106908", "url": "https://it.wikipedia.org/wiki?curid=8228664", "title": "Dicara", "text": ""}
{"id": "8228666", "revid": "106908", "url": "https://it.wikipedia.org/wiki?curid=8228666", "title": "Dickmann", "text": ""}
{"id": "8228667", "revid": "1305772", "url": "https://it.wikipedia.org/wiki?curid=8228667", "title": "Courage (C\u00e9line Dion)", "text": "Courage \u00e8 il ventisettesimo album in studio (e dodicesimo in lingua inglese) della cantante canadese C\u00e9line Dion, pubblicato il 15 novembre 2019 su etichetta discografica Columbia Records.\nPromozione.\nC\u00e9line Dion ha annunciato il disco il 3 aprile 2019. A giugno ha pubblicato \"Flying on My Own\" come traccia promozionale, mentre il successivo 18 settembre sono uscite allo stesso tempo altre tre canzoni dell'album (\"Imperfections\", \"Lying Down\" e \"Courage\"). \"Imperfections\" \u00e8 stata scelta come primo singolo radiofonico, venendo mandata in rotazione in Italia e negli Stati Uniti poche settimane dopo, mentre \"Lying Down\" \u00e8 diventata il singolo radiofonico per il Regno Unito. Due giorni prima dell'uscita dell'album \u00e8 stato pubblicato il video musicale di \"Courage\", che per\u00f2 non \u00e8 stata mandata in rotazione radiofonica.\nInsieme all'album, la cantante ha anche annunciato il \"Courage World Tour\", tourn\u00e9e in supporto al disco, avviato il 18 settembre 2019 a Qu\u00e9bec. Il tour si snoda in 121 spettacoli in Nordamerica, Europa e Medio Oriente. Inizialmente pianificato fino al 18 settembre 2020, le date successive all'8 marzo sono state tutte rimandate al 2021 a causa della pandemia di COVID-19.\nSuccesso commerciale.\n\"Courage\" ha debuttato alla vetta della \"Billboard\" 200 statunitense con 113.000 unit\u00e0 vendute nella sua prima settimana, di cui 109.000 vendite pure, 3.000 \"stream-equivalent albums\" e 1.000 \"track-equivalent albums\". Le vendite sono state aiutate anche dalla possibilit\u00e0 di acquistare l'album insieme ai biglietti per il \"Courage World Tour\". Si tratta del quinto album numero uno negli Stati Uniti per C\u00e9line Dion, il primo da \"A New Day Has Come\" (2002). La settimana successiva l'album ha perso 110 posizioni, precipitando al 111\u00ba posto della \"Billboard\" 200 e registrando cos\u00ec la pi\u00f9 grande caduta dal primo posto della classifica nel 2019, e la seconda nella storia dietro a \"This House Is Not for Sale\" dei Bon Jovi l'anno precedente. Il tonfo \u00e8 dovuto principalmente al fatto che la maggior parte delle vendite nella prima settimana provenissero dal pacchetto con i biglietti per il tour, e dai bassi ascolti sulle piattaforme di streaming.\nIn Canada, paese natale della cantante, \"Courage\" ha debuttato al primo posto della classifica Billboard Canadian Albums con 55.000 unit\u00e0 di vendita totalizzate, di cui 53.000 copie pure, e 28.000 nella sola provincia del Qu\u00e9bec. \u00c8 il quindicesimo album numero uno in Canada per la cantante. Nella seconda settimana il disco \u00e8 sceso alla seconda posizione della classifica canadese, aggiungendo 8.300 vendite al suo totale, mentre nella terza ha perso un'altra posizione, pur risultando primo nella classifica delle vendite pure, con altre 6.300 unit\u00e0 vendute. Al 2 gennaio 2020, \"Courage\" ha totalizzato 93.000 unit\u00e0 di vendite in Canada, risultando il terzo album di un artista canadese pi\u00f9 popolare del 2019 nel paese. Inoltre, con 83.000 copie pure vendute, di cui 78.000 in formato CD, \"Courage\" \u00e8 stato l'album pi\u00f9 acquistato in Canada nel 2019.\nNella Official Albums Chart britannica il disco ha debuttato al 2\u00ba posto con 18.946 unit\u00e0 vendute nella prima settimana. La settimana successiva \u00e8 sceso al 13\u00ba posto con altre 8.804 vendite totalizzate. In Francia, altro mercato tradizionalmente forte della cantante, \"Courage\" ha aperto al 2\u00ba posto della classifica che conta vendite e stream, e al primo di quella di sole vendite, con 23.000 copie pure vendute nella prima settimana. La settimana dopo ha aggiunto altre 10.800 vendite al suo totale, scendendo alla 7\u00aa posizione della classifica generale e alla 5\u00aa di quella di sole vendite. Ha totalizzato 77.000 unit\u00e0 di vendita nel 2019 sul suolo francese. In Australia \"Courage\" ha debuttato alla 2\u00aa posizione, diventando il decimo album della cantante a raggiungere la top ten."}
{"id": "8228669", "revid": "106908", "url": "https://it.wikipedia.org/wiki?curid=8228669", "title": "Diena (disambigua)", "text": ""}
{"id": "8228690", "revid": "827744", "url": "https://it.wikipedia.org/wiki?curid=8228690", "title": "Sindacato nazionale autonomo lavoratori scuola", "text": "Lo SNALS - Sindacato Nazionale Autonomo Lavoratori Scuola, \u00e8 un'associazione sindacale italiana fondata a Roma. La sede centrale del sindacato \u00e8 situata a Roma.\nStoria.\nLo SNALS \u00e8 un sindacato rappresentativo che si prefigge come obiettivo la tutela dei docenti e del personale scolastico tutto. \nIl congresso fondativo si tenne a Roma il 26 e 27 febbraio 1976."}
{"id": "8228692", "revid": "155634", "url": "https://it.wikipedia.org/wiki?curid=8228692", "title": "Campionato mondiale di hockey su ghiaccio maschile 2018", "text": "Il campionato mondiale di hockey su ghiaccio maschile 2018, ottantaduesima edizione della manifestazione, si \u00e8 disputato nelle citt\u00e0 di Herning e Copenaghen, in Danimarca, nel periodo tra il 4 e il 20 maggio 2018. \u00c8 la prima volta che il paese organizza il mondiale.\nIl torneo \u00e8 stato vinto dalla , la quale ha conquistato il suo undicesimo titolo sconfiggendo in finale la per 3-2. Gli hanno ottenuto la medaglia di bronzo sconfiggendo il per 4-1.\nLa nazionale della ha fatto il suo debutto nella massima seria in questa edizione.\nLa mascotte ufficiale del torneo era un'anatra, ispirata alla fiaba dello scrittore e poeta danese Hans Christian Andersen, \"Il brutto anatroccolo\".\nScelta della sede.\nCi sono state due candidature per ospitare questo campionato.\nLa decisione \u00e8 stata annunciata il 23 maggio 2014. Il conteggio finale \u00e8 stato del 95-12 a favore della Danimarca.\nRaggruppamenti.\nI raggruppamenti del turno preliminare si basavano sulla classifica mondiale IIHF 2017, conclusasi al termine del Campionato mondiale di hockey su ghiaccio maschile 2017.\nLa e la hanno giocato in gruppi separati, la Danimarca alla Jyske Bank Boxen mentre la Svezia alla Royal Arena di Copenaghen.\nArbitri.\nSono stati annunciati 16 arbitri e 16 giudici di linea il 21 marzo 2018.\nGironi preliminari.\nGruppo A.\n&lt;onlyinclude&gt;\n&lt;/onlyinclude&gt;\nGruppo B.\n&lt;onlyinclude&gt;\n&lt;/onlyinclude&gt;\nClassifica finale.\nIl piazzamento finale \u00e8 stabilito dai seguenti criteri:"}
{"id": "8228693", "revid": "827744", "url": "https://it.wikipedia.org/wiki?curid=8228693", "title": "SNALS", "text": ""}
{"id": "8228694", "revid": "106908", "url": "https://it.wikipedia.org/wiki?curid=8228694", "title": "Discepoli (disambigua)", "text": ""}
{"id": "8228695", "revid": "915690", "url": "https://it.wikipedia.org/wiki?curid=8228695", "title": "Enrico Lazzarotto", "text": "Biografia.\nNato nel 1973 a Bassano del Grappa, in provincia di Vicenza, nel 2000 ha vinto l'oro nel K-1 a squadre agli Europei slalom di Mezzana, insieme a Pierpaolo Ferrazzi e Matteo Pontarollo, chiudendo con il risultato di 122.77.\nA 27 anni ha partecipato ai Giochi olimpici di , nello slalom K-1, qualificandosi alla finale con il 13\u00ba punteggio, 262.22, e terminando 14\u00ba in finale, con il risultato di 235.92."}
{"id": "8228700", "revid": "1442080", "url": "https://it.wikipedia.org/wiki?curid=8228700", "title": "Ecclesio (vescovo)", "text": "Biografia.\nEcclesio fu il ventiquattresimo vescovo ravennate secondo i testi di Agnello Ravennate del IX secolo, e malgrado siano scarse le notizie sulla sua biografia, molto probabilmente era nato sul territorio, e considerato che il suo predecessore Aureliano era morto il 22 maggio 521, che il suo successore fu nominato nel febbraio del 533, e che la durata del suo vescovato secondo molti studi sarebbe stata di dieci anni, cinque mesi e sette giorni, \u00e8 possibile identificarlo in un periodo che va dal 522 al 533.\nIl prenome \"Caelius\", con il quale viene citato, nel \"Liber pontificalis Ecclesiae Ravennatis\" al capitolo sessanta del \"Liber Pontificalis, seu Vitae Pontificum Ravennatum\" dell'Agnello, era d'uso tra i vescovi del periodo, per questo \u00e8 rimasto di difficile interpretazione.\nViene citato per la prima volta, in un papiro, poi perso, del 23 novembre 523, come vescovo della citt\u00e0, e malgrado il periodo storico difficile, dopo la morte di Teodorico il Grande, che aveva probabilmente appoggiato la sua nomina a vescovo, con la nuova reggenza del pi\u00f9 mite Amalasunta, riusc\u00ec a mantenere un equilibrio politico, e a riprendere un programma di edilizia sacra che era da molti anni ferma sul territorio.\nDurante il periodo di Teodorico Ecclesio per\u00f2 assunse un ruolo importante. Il re ostrogoto aveva fatto uccidere i senatori Albino e Severino Boezio, con il conseguente obbligo della presenza nel 525 di papa Giovanni I a Costantinopoli, con l'incarico di convincere il re bizantino Giustino I a moderare le leggi antiariane, viaggio che vide Ecclesio e altri tre vescovi come suoi accompagnatori. Sicuramente fu inviato da Teodorico stesso diventando come viene indicato: \"gli occhi e le orecchie del re\". Al ritorno da Costantinopoli il papa e i suoi consiglieri furono incarcerati del re ostrogoto che lasci\u00f2 invece libero Ecclesio, gesto che non pone dubbi circa il suo incarico.\nCon la morte del re Teodorico inizi\u00f2 quindi la costruzione della grande chiesa di Santa Maria Maggiore della citt\u00e0 sul suolo di propriet\u00e0 della diocesi: \"in sua proprietatis iura\". Questo fu permesso grazie a un ricco contributo di Giuliano Argentario, banchiere che Ecclesio incontr\u00f2 durante il suo viaggio a Costantinopili. Continu\u00f2 la costruzione della \"domus Tricol\u00ec\" che era stata iniziata dal vescovo Pietro II e che doveva accogliere i rappresentanti del clero ed essere sede degli incontri e delle riunioni ufficiali, dando poi inizio alla costruzione della grande basilica di San Vitale.\nAnche per la costruzione della basilica di San Vitale risulta importante la presenza di un certo Giuliano anche in qualit\u00e0 di costruttore. La basilica ebbe, infatti, come riportato dall'Agnello, la committenza dell'Ecclesio e l'esecuzione del Giuliano con un costo documentato nel 548 dall'Agnello di 20.000 \"solidi\". L'immagine presule \u00e8 stata immortalato nel mosaico absidale della Chiesa di Sant'Apollinare in Classe del 549. In quella raffigurazione il santo viene rappresentato con un testo dei Vangeli in mano e indossa il pallio arcivescovile. Fu inoltre inserito nel mosaico della basilica di San Vitale dove \u00e8 raffigurato nell'atto di donare un edificio sacro. Entrambe queste raffigurazioni furono realizzate poco dopo la sua morte, sono quindi da considerare somiglianti.\nIl santo fu rappresentato in altri due dipinti poi persi, negli affreschi di Santa Maria Maggiore da lui fondata e nella sala detta \"Tricoli infra episcopium\"..\nNel decennio del suo apostolato dovette affrontare una seria crisi del clero, anche e non sono chiari i diversi passaggi della controvarsia, sappiamo che tutto nacque dall'imposizione della disciplina clericale, nonch\u00e9 della suddivisione delle propriet\u00e0 della chiesa, tra le diverse chiese. Non arrivando ad una soluzione della disputa i contraenti decisero di chiedere giudizio a Papa Felice IV che scrisse un \"constitutum\" con le regole che dovevano essere seguite da tutte e due le parti. Questo ci \u00e8 tornato del capitolo 60 del \"Liber pontificalis Ecclesiae Ravennatis\" dell'Agnello, che riporta l'elenco dei rappresentanti le due parti in maniera molto dettagliata. \nIl testo di papa Felice IV conferm\u00f2 il potere al vescovo sulla disciplina da imporre al proprio clero di tutta la sua giurisdizione compresi gli ordini monastici cittadini, che a lui doveva giuramento di fedelt\u00e0, mentre i prelati dissidenti furono condannati per non aver adempiuto all'obbligo di obbedienza dovuta al loro pastore e per l'uso del loro tempo non idoneo al clero, amavano infatti dedicarsi ad attivit\u00e0 come rappresentazioni teatrali e giochi: \"quae res ita crudelis est, ut animas catholicorum pro sua execratione conturbet\".\nNon si conosce la data della sua morte ma si considera che fu sepolto nel prothesis della basilica di San Vitale per essere poi solo nel IX secolo riesumato e posto all'interno della basilica diventando nel 1581 altare della mensa fino al 1731 quando i resti furono rimossi e posti con quelli di sant' Ursicino nella tomba nella chiesa ravennate. Nel 1903 i resti furono nuovamente rimossi per essere posti nei locali nell'arcivescovado dove sono conservati.\nOpere.\nDel vescovo Ecclesio rimane un apografo risalente al IX secolo del manoscritto dei Vangeli copiato su commissione da \"Patrizio\" - personaggio non identificato - e conservato nella biblioteca di Stato di Berlino a Monaco di Baviera."}
{"id": "8228701", "revid": "106908", "url": "https://it.wikipedia.org/wiki?curid=8228701", "title": "Divina (disambigua)", "text": ""}
{"id": "8228707", "revid": "1124164", "url": "https://it.wikipedia.org/wiki?curid=8228707", "title": "Giovanni Cavalleri", "text": "Biografia.\nNato da Faustino e Giovanna Bona nell'allora comune di Sabbio Bergamasco, fin dai primi anni dimostra interesse verso l'arte e la pittura, tanto da indurre i genitori a iscriverlo nel 1871 all'Accademia Carrara sotto la guida di Enrico Scuri, dove ha come compagni altri futuri artisti di rilievo come Giacomo Calegari, Abramo Spinelli, i fratelli Rinaldo Agazzi ed Ermenegildo Agazzi; \u00e8 successivamente allievo del ritrattista Cesare Tallone fino al 1880, anno in cui lascia la scuola orobica.\nIl rapporto con lo Scuri \u00e8 controverso, in particolare a causa dell'incompatibilit\u00e0 caratteriale e dell'insofferenza di Cavalleri per la didattica reputata antiquata del maestro, uno degli ultimi esponenti del classicismo; nel 1885 viene coinvolto, con altri artisti, nel processo per il presunto danneggiamento di alcune sue opere.\nNel 1882 con Rinaldo Agazzi riceve un sussidio dalla Commissaria dell'Accademia Carrara per proseguire il perfezionamento artistico a Roma, dove fino al 1885 frequenta gli studi di Salvador S\u00e1nchez Barbudo, Cesare Maccari, Jos\u00e9 Villegas e del freschista bergamasco Luigi Galizzi.\nNel 1878 partecipa alla mostra dell\u2019Accademia Carrara con \"La Dama del momento\", che riceve una menzione e un premio dalla giuria, mentre nel 1884 vi espone il \"Suonatore di chitarra\".\nTra il 1888 e il 1890 avvia l'attivit\u00e0 di affreschista, che lo porta a dipingere in molte chiese dei territori bergamasco e bresciano opere dove traspare l\u2019influenza dei pittori classici, in particolare del cinquecento e del settecento.\nIl soprannome \"Rana\" gli viene conferito per una consuetudine di Sabbio Bergamasco, paese di origine del Cavalleri dove, come in altri comuni della zona in quel periodo storico, si apprezzavano particolarmente le rane.\nTra i suoi allievi il decoratore bergamasco Eugenio Bertacchi, sposo della nipote di Cavalleri.\nMuore a Levate nel 1934."}
{"id": "8228708", "revid": "1873126", "url": "https://it.wikipedia.org/wiki?curid=8228708", "title": "Monumento equestre a Carlo Alberto", "text": "Il monumento equestre a Carlo Alberto \u00e8 un gruppo scultoreo bronzeo eretto nel 1843 nell'attuale piazza Mazzini, nel centro di Casale Monferrato, in provincia di Alessandria, allora parte del Regno di Sardegna. Fu commissionato nel 1838 dall'amministrazione di Casale in onore di Carlo Alberto di Savoia, Re di Sardegna, per avere rielevato nel 1837 la citt\u00e0 a sede del Senato. \u00c8 opera dello scultore milanese Abbondio Sangiorgio (1798-1879); il basamento \u00e8 del bolognese Pelagio Palagi (1775-1869); la fusione del bronzo fu realizzata nella fonderia milanese di Luigi Manfredini.\nStoria.\nIl monumento fu eretto in segno di gratitudine verso il Re di Sardegna, allora vivente e nel tredicesimo anno del suo regno, per il ripristino del Senato di Casale, massimo organo giurisdizionale del Monferrato che era stato soppresso nel settembre del 1730 da Carlo Emanuele III e spostato a Torino. L'editto di ripristino fu emanato il 19 settembre 1837 da Carlo Alberto, Re di Sardegna, che volle ripristianre l'antico Senato sotto forma di Corte d'Appello, la seconda del Piemonte. L'inaugurazione del monumento equestre avvenne il 20 maggio 1843.\nLa decisione di innalzare il monumento fu presa dal III Corpo Decurionale di Casale che stabil\u00ec che il costo dell'opera non venisse assorbito dall'erario ma da sottoscrizioni volontarie, la cui raccolta fu promossa dal conte Carlo Raineri, dal marchese Ludovico Pallavicino Mossi e dal conte Luigi Maistre che in pochi giorni raccolsero la cifra di Lire piemontesi. Raccolto il denaro si prosegu\u00ec a nominare una Commissione che si occupasse della realizzazione del monumento; la Commissione, con l'assistenza di Pelagio Palagi, chiam\u00f2 lo scultore Abbondio Sangiorgio, gi\u00e0 celebre per avere realizzato dal 1825 la \"Sestiga\" colossale in bronzo posta sulla sommit\u00e0 dell'Arco della Pace in Milano; per la fusione del bronzo fu scelta l'officina dell'incisore Luigi Manfredini che gi\u00e0 aveva gettato la Sestiga in bronzo. Il contratto di commissione fu firmato il 26 marzo 1838 e vi si conveniva che l'opera sarebbe stata consegnata entro tre anni e tre mesi. Si stabil\u00ec quindi che il monumento sarebbe stato collocato nella piazza principale di Casale, per cui vennero demolite alcune vecchie abitazioni e sostituite con un nuovo palazzo con facciata in ordine jonico progettato dall'architetto Pietro Bosso a contorno alla nuova piazza. Il modello in gesso, che era stato gravemente danneggiato nello studio del Sangiorgio durante le forti piogge dell'autunno del 1839 , fu pronto nell'estate del 1840.\nDescrizione.\nLunghe discussioni furono intavolate circa la foggia dell'abito con cui dovesse essere raffigurato il Re, allora vivente e governante; Sangiorgio aveva prodotto due distinti modelli: in uno il sovrano era abbigliato con l'abito spagnolo di Gran Maestro dell'Ordine Supremo della Santissima Annunziata, nell'altro con un vestimento classico eroico romano. Alla fine, essendo il tema delicato, furono sentite commissioni apposite e ascoltati i pareri di diversi esperti ed artisti e prevalse la preferenza per il costume eroico.\nIl monumento, circa due volte e mezzo le dimensioni naturali (il cavaliere ha un'altezza supposta in piedi di m. 4,30), raffigura Carlo Alberto abbigliato con tunica e pallio all'uso degli imperatori romani; ai piedi indossa calzari di foggia romana; la testa \u00e8 leggermente rivolta verso destra e lo sguardo dritto davanti a s\u00e9; i capelli sono acconciati alla maniera napoleonica, con scriminatura sul lato sinistro; il braccio destro \u00e8 teso verso l'orizzonte con il palmo della mano rivolto in basso mentre la mano sinistra tiene la briglia; il Re monta un cavallo con la testa rivolta verso sinistra e la zampa anteriore destra sollevata come nell'andatura del \"Canter\". Sulla fronte del piedestallo si legge l'iscrizione in lingua latina dettata dal professor Francesco Stevano, segretario della Commissione:\nI \nDettagli tecnici.\nIl gruppo scultoreo poggia su un piedestallo in granito del Monte Orfano (Brescia) opera di Pelagio Palagi e Pietro Bosso: si alza su un ripiano a tre gradini lungo m. 7,90 e alto m. 0,80; il dado che sorregge il monumento \u00e8 un monolite del peso di circa 25 tonnellate alto m. 1,90; su di esso una cimasa modanata.\nIl bronzo fu gettato in pi\u00f9 parti poi saldate fra di loro nell'officina milanese di Luigi Manfredini che gi\u00e0 aveva fuso la \"Sestiga\" sull'Arco della Pace a Milano; morto il Manfredini durante i preparativi, il lavoro fu portato a termine dal genero Giovanni Battista Viscardi, continuatore dell'officina: il cavallo \u00e8 composto di sette pezzi, il cavaliere di cinque; la lega \u00e8 composta di diciotto parti di zinco, tre e tre quarti di stagno e il rimanente di rame. Lo spessore del bronzo \u00e8 in ogni parte del monumento uguale a quello della \"Sestiga\" dell'Arco della Pace. Il peso totale della statua \u00e8 di 8 tonnellate. Terminata la fusione del monumento e prima del trasporto a Casale, l'officina del Manfredini (che si trovava presso l'ex convento della Fontana, fuori da Porta Comasina) fu visitata dalla Corte Reale, dal Vicer\u00e9 Ranieri Giuseppe d'Asburgo-Lorena con la moglie Maria Elisabetta di Savoia-Carignano (sorella di Carlo Alberto), dagli Arciduchi e dai loro figli che vollero cos\u00ec rendere omaggio all'opera d'arte e al monarca sabaudo."}
{"id": "8228711", "revid": "1568601", "url": "https://it.wikipedia.org/wiki?curid=8228711", "title": "Lago Peru\u0107ac", "text": "Il lago Peru\u0107ac (in bosniaco \"Peru\u0107a\u010dko jezero\" o \"\u041f\u0435\u0440\u0443\u045b\u0430\u0447\u043a\u043e j\u0435\u0437\u0435\u0440o\") \u00e8 un lago artificiale sul fiume Drina, al confine tra Bosnia-Erzegovina e Serbia. Occupa un'ansa del fiume, che circonda il monte Tara, tra le citt\u00e0 di Vi\u0161egrad in Bosnia e Bajina Ba\u0161ta in Serbia. Ha una superficie di 12,4 km\u00b2, 5/6 della quale si trova in Bosnia ed Erzegovina, ed una profondit\u00e0 massima di circa 70 m. La sua lunghezza totale \u00e8 di 54 km, la sua larghezza \u00e8 compresa tra 150 e 1000 m. Il livello dell'acqua \u00e8 a 290 m di altitudine. Intorno al lago cresce una foresta decidua di latifoglie.\nLa necropoli medioevale di Mramorje \u00e8 situata nei dintorni del lago. Essendo uno dei pi\u00f9 importanti complessi ste\u0107ci rinvenuti in Serbia, \u00e8 tutelata dallo Stato con la dicitura di \"Monumento culturale di importanza eccezionale\". La necropoli risale al XIV-XV secolo e a tutt'oggi \u00e8 costituita da 88 lapidi visibili.\nIl lago venne creato nel 1966, con il finanziamento di una joint-venture jugoslavo-giapponese, sbarrando con una diga il fiume Drina e sfruttando il suo flusso per alimentare la centrale idroelettrica di Bajina Ba\u0161ta. Il nome deriva dal paese di Peru\u0107ac, ubicato vicino alla diga.\n\u00c8 anche il luogo dove vennero trasportati (all'interno di un camion refrigerato) e nascosti i resti degli albanesi del Kosovo uccisi durante il conflitto del 1999 e i bombardamenti aerei della NATO contro le forze jugoslave. I cadaveri vennero riesumati dopo la perdita del potere di Slobodan Milo\u0161evi\u0107.\nAd agosto del 2010 part\u00ec da questa zona un'operazione per recuperare i corpi delle vittime bosniache dei massacri di Vi\u0161egrad. \nDurante i giorni estivi, molti residenti della zona circostante vi affluiscono per pescare, nuotare e prendere il sole. &lt;br&gt;Ogni anno il lago ospita un evento sportivo: la regata sulla Drina (\"Drinska Regata\"). "}
{"id": "8228714", "revid": "287204", "url": "https://it.wikipedia.org/wiki?curid=8228714", "title": "Luigi Samoggia", "text": "Biografia.\nNonostante ai suoi tempi godesse la fama di valente decoratore non si hanno notizie anagrafiche del cav. prof. Luigi Samoggia se non che era originario di Bologna, come lascia intendere il suo cognome \"Samoggia\" che \u00e8 un affluente del Reno, e che ha operato prevalentemente in questa citt\u00e0 nella seconda met\u00e0 del XIX secolo, dove risulta abitare nel 1892 in via Ugo Bassi n. 16, intervenendo nei pi\u00f9 importanti edifici storici e chiese della sua citt\u00e0, collaborando anche con altri valenti pittori d'ambito bolognese come Alessandro Guardassoni e Luigi Busi. \nNel 1886 viene eletto Accademico onorario della Accademia delle arti del disegno di Firenze.\nNel 1893 figura tra i soci fondatori dell'Associazione artistica bolognese Francesco Francia"}
{"id": "8228717", "revid": "1272592", "url": "https://it.wikipedia.org/wiki?curid=8228717", "title": "Donatelli", "text": ""}
{"id": "8228719", "revid": "106908", "url": "https://it.wikipedia.org/wiki?curid=8228719", "title": "Carmine Donatelli", "text": ""}
{"id": "8228720", "revid": "986213", "url": "https://it.wikipedia.org/wiki?curid=8228720", "title": "Vidal Mar\u00edn del Campo", "text": "Biografia.\nNacque a Mora, presso Toledo, a met\u00e0 del XVII secolo. Fu ordinato sacerdote il 9 aprile 1678, successivamente si laure\u00f2 presso l'Universit\u00e0 di Alcal\u00e1, dove ottenne il titolo di insegnante di teologia.\nFu nominato vescovo di Ceuta il 13 settembre 1694 e consacrato a Siviglia il 19 dicembre dall'arcivescovo della citt\u00e0, Jaime de Palafox y Cardona, in precedenza capo inquisitore di Salamanca, maestro della cattedrale di Santo Domingo de la Calzada e dottrinale di quello di Siviglia. Prese possesso della diocesi il 9 novembre 1695. I primi anni del suo mandato furono difficili, a causa dell'assedio della citt\u00e0 da parte del sultano del Marocco Mulay Ismail. Anni dopo, nel 1704, durante la guerra di successione spagnola affront\u00f2 gli inglesi, che avevano conquistato Gibilterra e tentarono di conquistare Ceuta. Fu chiamato a Madrid da Filippo V e nominato inquisitore generale il 24 marzo 1705.\nMor\u00ec a Madrid il 10 marzo 1709 e venne sepolto nella chiesa madrilena di San Mart\u00edn; i suoi resti furono trasferiti a Ceuta nel 1714 e sepolti nella cappella della Madonna dell'Africa.\nGenealogia episcopale.\nLa genealogia episcopale \u00e8:"}
{"id": "8228725", "revid": "106908", "url": "https://it.wikipedia.org/wiki?curid=8228725", "title": "Donghi", "text": ""}
{"id": "8228726", "revid": "1346043", "url": "https://it.wikipedia.org/wiki?curid=8228726", "title": "Senryu Girl", "text": ""}
{"id": "8228730", "revid": "106908", "url": "https://it.wikipedia.org/wiki?curid=8228730", "title": "Dordoni", "text": ""}
{"id": "8228732", "revid": "767487", "url": "https://it.wikipedia.org/wiki?curid=8228732", "title": "Mario Surbone", "text": " \nBiografia.\nDopo aver concluso gli studi presso il Liceo Artistico di Torino, dal 1950 al 1954 frequenta l\u2019Accademia Albertina di Belle Arti, dove diventa allievo di Felice Casorati.\nNel 1958 partecipa alla \u201cMostra nazionale di arte giovanile\u201d a Roma, per poi soggiornare a Parigi nei primi anni Sessanta. Qui comincia ad assimilare il suo stile pittorico alle tecniche dell\u2019Informale e del Naturalismo astratto. Il 1962 \u00e8 l\u2019anno della sua prima mostra personale, presso la Galleria Il Canale a Venezia.\nGli anni Settanta, invece, segnano una svolta decisiva verso l\u2019Astrattismo. In questo periodo comincia la produzione degli \"Incisi\", forme geometriche ritagliate da cartone pressato o metallo, generalmente dipinti a monocromo. Punti di interesse nella ricerca di Surbone a questo punto della sua carriera sono il rapporto fra luce e ombra e la tridimensionalit\u00e0 dello spazio. Sono visibili in questi lavori i rifacimenti al movimento Spazialista di Fontana, in forma pi\u00f9 controllata e \u201cprogrammata\u201d, come testimoniano i disegni preparatori che precedevano la realizzazione vera e propria dell\u2019opera.\nDal 1978 in poi si pu\u00f2 considerare conclusa la produzione degli \"Incisi\", che lascia lo spazio ad una nuova ricerca. Surbone si dedica alla realizzazione di \"Acrilici\" su legno, sempre caratterizzati dalle incisioni rigorosamente geometriche del supporto. Dagli anni Ottanta in poi elementi presi dalla natura e la sua simbologia diventano predominanti nell\u2019indagine artistica di Surbone."}
{"id": "8228741", "revid": "4252", "url": "https://it.wikipedia.org/wiki?curid=8228741", "title": "Isidoro I", "text": ""}
{"id": "8228745", "revid": "4252", "url": "https://it.wikipedia.org/wiki?curid=8228745", "title": "Callisto I (patriarca di Costantinopoli)", "text": ""}
{"id": "8228750", "revid": "106908", "url": "https://it.wikipedia.org/wiki?curid=8228750", "title": "Dosio", "text": ""}
{"id": "8228753", "revid": "106908", "url": "https://it.wikipedia.org/wiki?curid=8228753", "title": "Doto (disambigua)", "text": ""}
{"id": "8228754", "revid": "47767", "url": "https://it.wikipedia.org/wiki?curid=8228754", "title": "Chiesa di San Michele Arcangelo (Arco, Italia)", "text": "La chiesa di San Michele Arcangelo \u00e8 la parrocchiale a Varignano, frazione di Arco, in Trentino. Risale al XIV secolo.\nStoria.\nLa chiesa venne costruita attorno al 1386, ma \u00e8 probabile che in precedenza sullo stesso sito ne fosse presente un'altra, di epoca antecedente.\nNel XVI secolo la costruzione fu ampliata e fu consacrata nel 1586.\nDurante il secolo successivo fu oggetto di interventi come il rifacimento della tinteggiatura della navata e la sistemazione delle parti murarie che mostravano fessurazioni.\nDivenne espositura, sussidiaria alla pieve di Arco, nel 1831.\nNel XX secolo l'edificio fu oggetto di una ristrutturazione che comport\u00f2 il quasi totale abbattimento della vecchia costruzione per edificare una chiesa di maggiori dimensioni. Le sole parti originali che si salvarono furono la torre campanaria e una parete a settentrione. Il nuovo edificio fu benedetto nel 1923.\nNella seconda met\u00e0 del secolo ottenne la dignit\u00e0 di parrocchia e subito dopo venne sistemata la copertura e fu ritinteggiata.\nSeguirono interventi conservativi a protezione contro l'umidit\u00e0, di revisione della copertura, di rifacimento dei pavimenti, della messa a norma degli impianti e di restauro degli arredi in legno e delle parti in marmo.\nDescrizione.\nl'edificio ha un orientamento verso nord ovest e si trova in posizione dominante nell'abitato di Varignano.\nIl prospetto principale si presenta con due ordini. Quello inferiore ha tre arcate delle quali solo la centrale ospita il portale di accesso. La torre campanaria ha un aspetto massiccio con feritoie e bifore e si conclude in una copertura a forma di cono con pinnacoli ai quattro lati.\nLa navata interna \u00e8 unica e con volta a botte ma con quattro coppie di cappelle laterali che ne ampliano la sala. Il presbiterio \u00e8 rialzato."}
{"id": "8228755", "revid": "114649476", "url": "https://it.wikipedia.org/wiki?curid=8228755", "title": "India (nome)", "text": "Origine e diffusione.\nRichiama la nazione asiatica dell'India: il nome di questo paese risale, tramite il latino \"India\", al greco antico \u1f38\u03bd\u03b4\u03af\u03b1 (\"Ind\u00ed\u0101\"), ossia \"regione del fiume Indo; il nome dell'Indo deriva a sua volta dal sanscrito \u0938\u093f\u0928\u094d\u0927\u0941, \"Sindhu\", ossia \"fiume\", \"flusso\", \"mare\", \"oceano\". \nIn Gran Bretagna inizi\u00f2 a diffondersi a partire dalla dominazione britannica dell'India nel XIX secolo, e venne ulteriormente popolarizzato dal personaggio di India Wilkes nel romanzo \"Via col vento\" (Lydia nella traduzione italiana); la diffusione negli Stati Uniti d'America risale invece agli anni Settanta.\nOnomastico.\nNessuna santa ha mai portato questo nome, che quindi \u00e8 adespota; l'onomastico si pu\u00f2 eventualmente festeggiare il 1\u00ba novembre, in occasione di Ognissanti."}
{"id": "8228759", "revid": "449106", "url": "https://it.wikipedia.org/wiki?curid=8228759", "title": "Giovanni Antonio Scalfarotto", "text": ""}
{"id": "8228775", "revid": "106908", "url": "https://it.wikipedia.org/wiki?curid=8228775", "title": "Dradi", "text": " "}
{"id": "8228776", "revid": "33689", "url": "https://it.wikipedia.org/wiki?curid=8228776", "title": "Rav Papa", "text": "Biografia.\nStudente dei rabbini Rava (280-352 d.C.) e Abbaye, dopo la morte dei suoi insegnanti fond\u00f2 una scuola a Naresh (o Nare\u0161), una citt\u00e0 vicino a Sura, nella quale egli ricopr\u00ec il ruolo di \"resh metivta\", mentre il suo amico e socio, Rav Huna ben Joshua, fu \"resh kallah\" dal 356 al 375.\nDalle fonti disponibili risulta che il padre di Rav Papa fosse un uomo facoltoso che permise al figlio di studiare. \nPapa aveva ereditato alcune propriet\u00e0 dal padre, incrementando le proprie disponibilit\u00e0 economiche con la produzione di birra, un'attivit\u00e0 in cui era particolarmente esperto. Allo stesso modo si impegn\u00f2 in imprese commerciali di successo. Papa vendette la sua birra a un prezzo pi\u00f9 alto del normale perch\u00e9 faceva credito agli acquirenti, sebbene questa pratica fosse considerata una specie di usura, che di fatto incorporava un tasso di interesse implicito nel prezzo finale della merce. Mentre alcuni studiosi lo criticavano per la sua riluttanza ad aiutare i poveri, atri ricordano Papa per l'onest\u00e0 negli affari: una volta restitu\u00ec un campo che aveva acquistato dopo aver appreso che il venditore aveva manifestato la volont\u00e0 di non venderlo, successivamente al trasferimento di propriet\u00e0.\nRav Papa si spos\u00f2 due volte. La prima moglie era la figlia di un kohen, ed ebbe a disposizione l'intero patrimonio personale del marito. La seconda consorte fu la figlia di Abba Sura'ah (che significherebbe \"di Sura\"), insieme alla quale sembra che non sia vissuto felicemente con quest'ultima, poich\u00e9 ella si vantava della nobilt\u00e0 dei suoi antenati in contrasto con quelli del marito. Con un riferimento autobiografico, Rav Papa giunse ad affermare: \"Sii avveduto e non affrettarti a sposarti, e prendi una moglie proveniente da una classe sociale inferiore alla tua\". Molti dei suoi figli sposarono personaggi di spicco nella comunit\u00e0 ebraica della diaspora babilonese.\nInsegnamenti.\nPapa non era considerato un'autorit\u00e0 dai suoi contemporanei, secondi quali mancava di indipendenza di giudizio e, anche nel caso di due opinioni contrastanti, cercava di mediare e di renderle entrambe accettabili. Di conseguenza, non era molto rispettato come studioso; Rav Idi b. Abin Naggara defin\u00ec Papa e Huna ben Joshua due \"dardeki\" (bambini).\nAlla morte del loro maestro Rava, R. Huna n. Manoah, Samuel b. Giuda e R. \u1e24iyya di Vestania iniziarono a frequentare le lezioni di Rav Papa, che trovarono vaghe e poco comprensibili. Si scambiarono vicendevolmente le loro opinioni in merito con dei gesti, che con grande dispiacere furono compresi da Papa, il quale disse: \"Lasciate che gli studiosi [\"rabbanan\"] vadano in pace\". \nR. Simai b. Ashi (padre di Rav Ashi), che frequentava le lezioni di Papa, lo metteva spesso in imbarazzo con le proprie domande; una volta Papa preg\u00f2 Dio in ginocchio, chiedendogli di essere protetto dall'umiliazione di Simai. Simai, che era presente e di nascosto assistette a questa scena, rimase in silenzio e decise di desistere, cessando di rivolgere domande a Rav Papa, che era estremamente ansioso di vedersi riconosciuta una reputazione di studioso, pur si sforzandosi di onorare anche tutti gli altri colleghi. Non sconfess\u00f2 mai nessuno studioso, e ogni volta che durante i suoi viaggi di lavoro aveva modo di essere presente in un luogo nel quale viveva uno studioso, lo andava a visitare e a rendergli omaggio. Quando in un'occasione gli sfuggirono delle parole sconvenienti nei confronti degli altri studiosi, decise di digiunare in segno di penitenza, al quale non era abituato e che non a lui non si addicevano per niente.\nRav Papa viaggi\u00f2 molto in relazione ai propri affari, acquisendo una vasta conoscenza del mondo circostante. Era interessato in modo particolare alla raccolta di proverbi popolari che considerava autorevoli, e che utilizzava anche per confutare le parole di altri saggi. Fra i suoi detti vi furono i seguenti:\nI figli di Papa e il siyum.\nVari \"siyum\" moderni riportano una breve preghiera che menziona dieci figli di Rav Papa. Quando aveva terminato un trattazione del Talmud teneva una grande festa alla quale invitava i suoi dieci figli e numerose altre persone. Altre interpretazioni omiletiche, hanno invece posto in relazione i dieci nomi ai Dieci Comandamenti. \nHai Gaon fu il primo ad affermare che non tutti i nomi erano realmente figli di Rav Papa, quanto piuttosto un ossequio alla tradizione che prescriveva di recitare i nomi come rimedio (\"segulah\") contro l'oblio da parte dei posteri. Infatti, alcuni di essi si riferivano a persone appartenute a generazioni precedenti quella di Rav Papa. Una di esse era Rafram bar Papa, un contemporaneo di Rav Chisda, cos\u00eccome Rachish bar Papa che era apparentemente uno studente di Rav Abba Aricha (175-247); Aha, Aba e Ada o Hiyya bar Papa erano citati nel Talmud con il titolo \"Rabbi\" che fu applicato agli studiosi della Terra di Israele, ma non a quelli di Babilonia; Surhav bar Papa era apparentemente uno studente di Ze'iri."}
{"id": "8228779", "revid": "125313990", "url": "https://it.wikipedia.org/wiki?curid=8228779", "title": "Il processo (serie televisiva)", "text": "Il processo \u00e8 una miniserie televisiva italiana, composta da 8 puntate, creata da Alessandro Fabbri, con la collaborazione di Laura Colella e Enrico Audenino e diretta da Stefano Lodovichi.\nLa serie italiana \u00e8 stata trasmessa su Canale 5 dal 29 novembre al 13 dicembre 2019 per tre prime serate, ed \u00e8 disponibile in streaming sulle piattaforme Mediaset Infinity e Netflix.\nTrama.\nLa serie ha come protagonista un pubblico ministero di successo di nome Elena Guerra. La PM \u00e8 prossima a prendersi un periodo di pausa lavorativa per recarsi a New York dove vive il marito. Il piano per\u00f2 non si \u00e8 realizzato poich\u00e9 le viene assegnato un caso molto delicato la cui vittima \u00e8 Angelica, una ragazza diciassettenne. Nel processo le si contrappone un noto avvocato penalista di nome Ruggero Barone, assunto come avvocato della difesa da una donna molto facoltosa, Linda Monaco, accusata di aver ucciso brutalmente Angelica.\nProduzione.\nLa serie \u00e8 stata co-prodotta da Lucky Red e RTI.\nRiprese.\nLa serie \u00e8 stata girata nella citt\u00e0 di Mantova. Precisamente a: palazzo Te, piazza Sordello, palazzo d'Arco, palazzo Beccaguti, palazzo Cavriani, palazzo Andreani e nei laghi di Mantova. Alcune scene sono state girate a Villa Mondragone a Monte Porzio Catone "}
{"id": "8228780", "revid": "106908", "url": "https://it.wikipedia.org/wiki?curid=8228780", "title": "Du Jardin", "text": ""}
{"id": "8228783", "revid": "106908", "url": "https://it.wikipedia.org/wiki?curid=8228783", "title": "Dugini", "text": ""}
{"id": "8228785", "revid": "287204", "url": "https://it.wikipedia.org/wiki?curid=8228785", "title": "Perrserker", "text": ""}
{"id": "8228786", "revid": "106908", "url": "https://it.wikipedia.org/wiki?curid=8228786", "title": "Dugnani", "text": ""}
{"id": "8228788", "revid": "287204", "url": "https://it.wikipedia.org/wiki?curid=8228788", "title": "Dulbecco (disambigua)", "text": ""}
{"id": "8228798", "revid": "1186766", "url": "https://it.wikipedia.org/wiki?curid=8228798", "title": "Lucius Domitius Ahenobarbus", "text": ""}
{"id": "8228799", "revid": "1186766", "url": "https://it.wikipedia.org/wiki?curid=8228799", "title": "Nero Claudius Caesar Augustus Germanicus", "text": ""}
{"id": "8228800", "revid": "1272592", "url": "https://it.wikipedia.org/wiki?curid=8228800", "title": "Dussin", "text": ""}
{"id": "8228801", "revid": "1186766", "url": "https://it.wikipedia.org/wiki?curid=8228801", "title": "Tiberius Claudius Caesar Augustus Germanicus", "text": ""}
{"id": "8228802", "revid": "1186766", "url": "https://it.wikipedia.org/wiki?curid=8228802", "title": "Tiberius Claudius Drusus", "text": ""}
{"id": "8228803", "revid": "47767", "url": "https://it.wikipedia.org/wiki?curid=8228803", "title": "Chiesa della Dedicazione di San Michele Arcangelo (Stenico)", "text": "La chiesa della Dedicazione di San Michele Arcangelo \u00e8 la parrocchiale a Seo, frazione di Stenico in Trentino. Risale all'XV secolo.\nStoria.\nSul sito era presente un luogo di culto altomedievale testimoniato da un capitello ritrovato durante i lavori di costruzione della prima cappella dedicata all'Arcangelo Michele, avvenuta nel XV secolo.\nDopo la sua erezione le pareti vennero affrescate da artisti legati alla famiglia dei Baschenis, e di questi si lavori conserva qualche piccola parte di un'Ultima cena.\nTra i secoli XVII e XVIII la struttura originale della chiesa venne modificata, quasi certamente nella zona dell'altar maggiore e dell'abside.\nDivenne chiesa primissaria curata, sussidiaria alla pieve di Banale, nel 1628.\nAttorno alla met\u00e0 del XIX secolo fu oggetto di ristrutturazione e, durante il secolo successivo, gli interni vennero decorati con figure sacre.\nAttorno al 1936 vennero riportati alla luce affreschi in precedenza nascosti.\nOttenne dignit\u00e0 parrocchiale nel 1960.\nUn ultimo ciclo di restauri, anche grazie all'intervento della provincia autonoma di Trento, \u00e8 stato realizzato nel 1978."}
{"id": "8228804", "revid": "1186766", "url": "https://it.wikipedia.org/wiki?curid=8228804", "title": "Gaius Iulius Caesar Octavianus Augustus", "text": ""}
{"id": "8228806", "revid": "1186766", "url": "https://it.wikipedia.org/wiki?curid=8228806", "title": "Caius Iulius Caesar Octavianus Augustus", "text": ""}
{"id": "8228807", "revid": "1186766", "url": "https://it.wikipedia.org/wiki?curid=8228807", "title": "Gaius Octavius Thurinus", "text": ""}
{"id": "8228808", "revid": "1186766", "url": "https://it.wikipedia.org/wiki?curid=8228808", "title": "Caius Octavius Thurinus", "text": ""}
{"id": "8228809", "revid": "106908", "url": "https://it.wikipedia.org/wiki?curid=8228809", "title": "Eberhardt", "text": ""}
{"id": "8228810", "revid": "1305772", "url": "https://it.wikipedia.org/wiki?curid=8228810", "title": "Eccher", "text": ""}
{"id": "8228813", "revid": "1305772", "url": "https://it.wikipedia.org/wiki?curid=8228813", "title": "De Eccher", "text": ""}
{"id": "8228814", "revid": "4175", "url": "https://it.wikipedia.org/wiki?curid=8228814", "title": "Division Elite 2017", "text": ""}
{"id": "8228816", "revid": "106908", "url": "https://it.wikipedia.org/wiki?curid=8228816", "title": "Ekuban", "text": ""}
{"id": "8228817", "revid": "1924342", "url": "https://it.wikipedia.org/wiki?curid=8228817", "title": "Easy (DaniLeigh)", "text": "Easy \u00e8 un singolo della cantante dominicana DaniLeigh, remixato in collaborazione con il cantante Chris Brown, e pubblicato il 31 maggio del 2019 dalla Def Jam come singolo.\nDescrizione.\n\"Easy\" \u00e8 una slow-jam R&amp;B prodotta da Fallon King e Christopher Allen Clark, dove i cantanti eseguono una serenata reciproca dedicata ai momenti intimi di due persone innamorate."}
{"id": "8228818", "revid": "4175", "url": "https://it.wikipedia.org/wiki?curid=8228818", "title": "Division Elite 2018", "text": ""}
{"id": "8228819", "revid": "4175", "url": "https://it.wikipedia.org/wiki?curid=8228819", "title": "Division Elite 2019", "text": ""}
{"id": "8228825", "revid": "1057320", "url": "https://it.wikipedia.org/wiki?curid=8228825", "title": "Walt Disney Parks and Resorts", "text": ""}
{"id": "8228826", "revid": "1745361", "url": "https://it.wikipedia.org/wiki?curid=8228826", "title": "Enzo (disambigua)", "text": ""}
{"id": "8228835", "revid": "106908", "url": "https://it.wikipedia.org/wiki?curid=8228835", "title": "Erlacher", "text": ""}
{"id": "8228837", "revid": "1993636", "url": "https://it.wikipedia.org/wiki?curid=8228837", "title": "Mehterh\u00e2ne", "text": "Mehterh\u00e2ne (in Ottomano \u0645\u0647\u062a\u0631\u062e\u0627\u0646\u0647; in Italiano: \"Casa dei Mehter\"; in turco anche: \"mehter tak\u0131m\u0131\" o \"mehter\") \u00e8 il nome ottomano usato comunemente dal XVII secolo per le bande musicali che dopo il 1453 ottennero un inquadramento uniforme; esse erano attive principalmente come bande militari e complessi di rappresentanza del sultano e di altri dignitari ottomani come anche all'interno di corporazioni per il pubblico. Esse si fondarono su tradizioni gi\u00e0 esistenti nell'area culturale prototurca, ottomana, nonch\u00e9 complessivamente in quella islamica.\nEtimologia.\nLa parola ottomana \"mehter\" (plurale antico: \"mehter\u0101n\") deriva dalle due parole persiane dal significato quasi uguale \"mih\" (in italiano: \"grande\") e \"ter\" (in italiano: \"molto grande\"). \"Mehter\" si riferiva quindi al singolo musicista privilegiato, a cui erano affidati i pi\u00f9 alti compiti militari e rappresentativi, che talvolta veniva talvolta soprannominato \"\u00e7al\u0131c\u0131 mehter\" per distinguerlo dal personale nella tenda del sultano, anch'esso chiamato \"mehter\". Le bande signorili corrispondenti occupavano alloggiamenti che almeno dal XVII secolo furono chiamate \"mehterh\u00e2ne\". Questo termine venne poi trasferito ai gruppi strumentali. Nel turco moderno, venne usato il nome \"mehter tak\u0131m\u0131\" (dal turco \"tak\u0131m\", in italiano: squadra, equipaggio, corteo).\nStoria primitiva e istituzione delle \"mehterh\u00e2ne\".\nAlcuni strumenti o gruppi strumentali usate come insegne da parte degli aristocratici con funzione rappresentativa e militare erano gi\u00e0 stati menzionati nell'area di lingua turca nelle iscrizioni degli \"Orhan G\u00f6kt\u00fcrk\" e dei \"\u015fine-Uzu\" dell'VIII secolo. Nel \"Mahm\u016bd al-K\u0101schghar\u012bs diw\u0101n lugh\u0101t at-turk\" (\"raccolta di dialetti dei turchi\") dell'XI secolo, il termine \"tu\u011f\" viene usato per i gruppi di musica militare. Ai tempi di Osm\u00e2n G\u00e2z\u00ee, oltre alla coda di cavallo e agli stendardi, erano considerate insegne del sovrano gli strumenti \"boru\", \"zil\", \"davul\" e \"nakkare\". Le bande musicali erano allora chiamate \"tab\u0131lh\u0101ne\" o \"tabl-\u012b'alem mehter\"; le loro esibizioni erano denominate \"nevbet\". Dopo la conquista di Costantinopoli sotto il sultano Mehmed II nel 1453, fu costruito vicino al nuovo palazzo del sultano un complesso edilizio chiamato \"nevbeth\u00e2ne\", e in seguito anche \"mehterh\u00e2ne\", in cui i \"mehteran\" erano ospitati come musicisti con mansioni militari e rappresentative. Pi\u00f9 o meno allo stesso tempo vennero fondate le corporazioni dei \"mehter\" chiamate \"mehter-esnafe\", le quali oltre a funzioni militari nell'ambito della corte assunsero principalmente compiti civili. Con l'espansione dell'Impero ottomano, sorse la necessit\u00e0 di stabilire la \"mehterhane\" per i dignitari ottomani anche fuori Costantinopoli nei territori appena conquistati. La dimensione del gruppo era regolata per legge secondo la reputazione e il rango del dignitario. Oltre alle forze di terra, anche la Marina era munita di una \"mehterh\u00e2ne\". Nel diciassettesimo secolo, lo scrittore di viaggi Evliya \u00c7elebi fornisce la cifra di 1000 musicisti per la sola Costantinopoli, inclusi 300 presso la corte del sultano. Altre \"Mehterhan\" esistevano inoltre anche nelle parti della citt\u00e0 fuori dalle mura e in importanti roccaforti e fortezze.\nCaratteristiche musicali.\nLe prime rappresentazioni pittoriche nelle miniature ottomane del XVI secolo mostrano le \"mehterh\u00e2ne\" come bande militari durante le campagne militari, specialmente quando queste si svolgevano sotto la guida del Sultano. Non esistono documenti ottomani pi\u00f9 accurati sul ruolo strategico delle \"mehterh\u00e2ne\". Durante il combattimento, essi suonavano continuamente. I segnali dei \"nafir\" (trombe) regolavano gli ordini. Alla fine della battaglia o durante la ritirata, la musica taceva. Tuttavia, a volte ci sono rapporti dettagliati dei nemici europei, ai quali facevano impressione in particolare la partecipazione della \"mehterh\u00e2ne\" allo spiegamento dell'esercito e alle parate militari degli ottomani. Raramente, tuttavia, venivano apprezzate le qualit\u00e0 musicali. Un'eccezione a ci\u00f2 \u00e8 la descrizione del 1784/85 di Christian Friedrich Daniel Schubart, che identifica la \"mehterh\u00e2ne\" - come di consueto in quel momento, con i Giannizzeri:\nRapporti utilizzabili su altre funzioni musicali della \"mehterh\u00e2ne\" furono scritti in et\u00e0 tarda. Una delle fonti principali \u00e8 un saggio di Ali Ufk\u00ee, scritto in italiano nel 1667 nella traduzione tedesca di Nicolaus Brenner pubblicata con il titolo \"Serai Enderum: Das ist: Inwendige beschaffenheit der T\u00fcrckischen Kayserl: Residentz zu Constantinopoli die newe Burgk genant / sampt dero Ordnung und Gebra\u0364uchen [...]\". Ufk\u00ee cre\u00f2 inoltre una raccolta manoscritta di musica turca o ottomana, dove trascrisse anche altre melodie. Egli nomina due gruppi di musicisti nella \"mehterh\u00e2ne\" del sultano, vale a dire un gruppo ospitato all'interno del palazzo del sultano e uno ospitato all'esterno di \"nevbeth\u00e2ne\". Entrambi i gruppi appartenevano al \"tabl \u00fc'alem-mehter\", i \"mehter\" che usavano i timpani e gli stendardi. \nI compiti ricorrenti di quest'ultimo gruppo consistevano nel suonare musica mattutina un'ora prima dell'alba, nell'accompagnamento musicale di ricevimenti e di consegne di onorificenze, nell'accompagnamento delle escursioni ufficiali del sultano, nella chiusura del giorno un'ora e mezza dopo il tramonto, nell'arrivo e la partenza del coprifuoco notturno e nel ciclo annuale del mese di digiuno di ramazan. Il gruppo di servizio nel settore privato del Sultano nell\"'Enderun\", si assunse il compito di fare musica in ricorrenze di stato all'interno del distretto del palazzo e per intrattenere musicalmente personalmente il sultano nel settore privato, nonch\u00e9 in escursioni non ufficiali come le gite in barca sul Bosforo. Entrambi i gruppi erano sotto il comando del \"Mir-i alem\", comandante di tutte le bande militari e supremo responsabile di tutte le bandiere e gli stendardi del sovrano. Fra questi si deve distinguere il \"mehter\u0101n\" dalle corporazioni chiamate \"mehter-esnaf\u0131\". Queste ultime operavano esclusivamente in ambito civile, ad esempio in occasione di matrimoni e celebrazioni di circoncisione.\nLe \"mehterh\u00e2ne\" dei dignitari ottomani a Costantinopoli e nelle province presero come modello le \"mehterh\u00e2ne\" dei gran signori, ma erano meno numerose.\nStrumenti e professioni.\nSebbene le fonti proto-turche e proto-ottomane si riferiscano a vari strumenti di musica militare, successivamente utilizzati nella \"mehterh\u00e2ne\", non vi \u00e8 mai stata un organico prestabilito dell'orchestra. Esso si svilupp\u00f2 solo dopo il 1453 nella nuova citt\u00e0 capitale di Costantinopoli. Descrizioni pi\u00f9 dettagliate sono disponibili solo dalla \"Newe Rey\u00dfbeschreibung au\u00df Teutschland nach Constantinopel\" di Solomon Schweigger del 1608. Pi\u00f9 informativi sono alcuni lavori ottomani pubblicati nel XVII secolo: \"Mecmua-i S\u00e2z \u00fc Sez\" (\"Collezione di musica e parole\") di Ali Ufk\u00ee, e il suo lavoro sopracitato \"Serai Enderum\", il \"Seyahatn\u00e2me\" (\"Diario di viaggio\") di Evliya \u00c7elebi e \"Kit\u00e2bu 'Ilmi'l M\u00fbsik\u00ed al\u00e2 Vechi'l-Hur\u00fbf\u00e2t\" (\"Libro di musicologia scritta\") di Dimitrie Cantemir.\nSecondo queste fonti, la coppia di strumenti \"zurna\" (oboe ad ancia doppia) e \"davul\" (tamburo cilindrico, detto anche \"k\u00f6b\u00fcrge\", \"k\u00fcvr\u00fc\u011f\", \"tu\u011f\", \"tavul\", \"tuv\u0131l\" o \"tab\u0131l\") forma la base dei complessi musicali. Venivano anche usati i \"naf\u012br\" (trombe diritte), \"boru\" (trombe a spirale), \"nakkare\" (piccoli doppi timpani), \"tab\u0131lbaz\" (doppi timpani grandi, chiamati anche \"tavlumbaz\", \"davulbaz\" o \"ku\u015f davulu\"), \"zil\" (cimbalini a dita), in tempi successivi anche la \"\u00e7a\u011fana\" (mezzaluna turca) e occasionalmente \"mehter d\u00fcd\u00fc\u011f\u00fc\" (peculiare strumento ad ancia da banda), \"k\u00f6s\" (timpani di grandi dimensioni, chiamato anche \"k\u00fbz\", probabilmente usato solo dai suonatori a cavallo) e \"def\" (tamburo a telaio singolo, probabilmente piuttosto parte del \"mehter-esnaf\u0131\"). Il cast della \"mehterh\u00e2ne\" era corale. Il numero di musicisti per strumento era determinato dall'occasione per la musica e dal suo significato, nonch\u00e9 dal grado di colui al quale apparteneva. Pertanto, il Gran visir K\u00f6pr\u00fcl\u00fc Mehmed Pasci\u00e0 nel 1659 aveva un'orchestra a 9 (\"dokuz katl\u0131 mehter\"), dignitari minori di contro bande pi\u00f9 piccole.\nLa \"Mehterh\u00e2ne-i Tabl-\u00fblem-i Hassa\" del sultano era fino a 16 (\"onalt\u0131 katl\u0131 mehter\"), specialmente nelle campagne da lui guidate. In casi eccezionali, venivano utilizzati fino a 150 \"k\u00f6szen\" (timpani).\nIl fatto che le \"mehterhana\" del Sultano occupassero un rango speciale si riflette non solo nel cast, ma anche nel fatto che erano sotto la guida militare di un capitano col grado di un \"a\u011fa\", chiamato \"\u00e7orbac\u0131ba\u015f\u0131\" e come direttore musicale di un \"mehterba\u015f\u0131\". Tradizionalmente, ad essa erano assegnati anche portatori di bandiera (\"sancaktar\") e portatori della coda di cavallo (\"tu\u011fcu\"), il che sottolineava la loro regale importanza. Oltre alla strumentazione strumentale, in melodie testuali erano impiegate voci cantanti che venivano eseguite da membri della \"mehterh\u00e2ne\" - di solito - con l'eccezione degli ottoni - in particolare dai \"zurnazen\" che guidavano la melodia.\nCaratteristiche della musica.\nTradizione.\nSolo Ali Ufk\u00ee, Dimitrie Cantemir (Kantemiro\u011flu) e Hamparsum Limonciyan crearono notazioni musicali nei secoli 17\u00b0, 18\u00b0 e nel primo XIX secolo le quali, a differenza della notazione musicale europea, ricevettero un riconoscimento ufficiale e con il quale la musica degli anni successivi pot\u00e9 essere adeguatamente trascritta. Tuttavia, essi coprirono solo una piccola parte del grande e variegato repertorio delle mehterh\u00e2ne. La maggior parte della musica dei mehter - specialmente la tradizione una volta orale - \u00e8 andata persa. Alcuni brani passarono a causa della loro popolarit\u00e0 nella musica artistica e di intrattenimento ottomana del XIX secolo e vennero conservati nonostante il divieto del 1826. Su questa base, almeno le melodie suonate con lo \"zurna\" di brani musicali cos\u00ec conservati poterono essere analizzate. Del ritmo di solito \u00e8 solo tramandato il nome dell '\"Usul\", la formula ritmica-metrica di base. La sua esecuzione e distribuzione sugli strumenti a percussione \u00e8 incerta. Completamente sconosciuto \u00e8 l'uso del \"nefiir\". Probabilmente suonavano una specie di bordun ritmico. I segnali che con sicurezza avranno accompagnato sfilate e combattimenti con queste trombe naturali sono stati completamente persi.\n\"Makam\" e \"Usul\".\nLa tonalit\u00e0, il ritmo e il metro dei brani musicali della \"mehterhane\", come la maggior parte delle musiche nella sfera del potere ottomana, sono definiti attraverso il \"makam\" e l\"'usul\". Un esperto \"zurnazer\" (suonatore di \"zurna\") poteva riuscire a produrre sul suo strumento le differenze di tonalit\u00e0 a microintervallo richieste dai vari \"makam\". Nella sezione ritmica, i battiti maggiori e minori del prossimo \"usul\" sono distribuiti tra i vari strumenti e variati all'interno dell\"usul\".\nMusica da campo e musica per le rappresentazioni.\nLe musiche da campo hanno una struttura semplice; una breve melodia con bassa estensione totoale \u00e8 ripetuta spesso, a volte variata, a seconda delle occasioni. Questa pratica corrisponde alla musica folk suonata dal duo \"davul\"-\"zurna\". La maggior parte di queste musiche di accompagnamento sono basate sull\"'usul ceng-i harb-\u00ee\", il cui nome venne adottato come genere (chiamato \"sem\u00e2\u00ee-i harb-\u00ee\" dal XVIII secolo). Un esempio spesso citato di questo \u00e8 un anonimo \"ceng-i harb-\u00ee\" tramandato da Ali Ufk\u00ee. Esso \u00e8 suonato nel \"makam\" \"neva\". Un pattern di base ritmico leggermente variato determina ciascuna delle tre parti della melodia, che nella parte della testa (\"ser-h\u00e2ne\") viene prima determinata dalla nota Re (= neva), si sposta verso il basso nel ritornello (\"m\u00fcl\u00e2zim\") e nella parte finale (\"ser-bend\") si sposta sequenzialmente verso il basso; per questo motivo il \"makam\" termina in genere con un La (\"d\u00fcg\u00e2h\"). Le musiche rappresentative, d'altra parte, sono pi\u00f9 vicine alla musica artistica di corte. La loro estensione tonale \u00e8 ulteriormente dilatata e la loro melodia \u00e8 modellata con una tessitura molto pi\u00f9 delicata e complessa. Principalmente si tratta di pezzi di \"pe\u015frev\", cos\u00ec come essi trovavano uso nell'area di corte e negli inni dell'ordine \"mevlev\u00ee\". Tipico di ci\u00f2 \u00e8 di nuovo il brano musicale annotato da Ali Ufk\u00ee di \"makaam-\u0131mzbur\" (\"h\u00fcseyni\") \"pe\u015frev, usule\u015f d\u00fcyek\", composto da Hasan Can \u00c7eleb\u00ee (1490-1567). La pretesa artistica qui \u00e8 molto pi\u00f9 grande che presso i pezzi di \"ceng-i harb-\u00ee\". I pezzi di \"pe\u015frev\" dovevano soddisfare le esigenze estetiche del pubblico di corte. Alcuni di questi pezzi passarono nella musica da camera di corte (\"ince s\u00e2z\") e vi furono anche tramandati dopo il 1826.\nCanzoni.\nPer alcuni brani musicali originali della \"mehterhane\", sono stati tramandati i testi, come nel XVII secolo da Ali Ufki un testo anonimo (\"in\u015eallah g\u00f6rd\u00fcm seni g\u00f6n\u00fcl k\u0101n olas\u0131n\") di una canzone anonima, un \"Semai-i Harb\u00ee\", \"tahir\". Le frasi di questa canzone molto cantabile di solito iniziano con una nota alta. La melodia quindi scivola dolcemente verso il basso. A volte le frasi sono finite dagli strumenti. Questa canzone ricorda la conduzione della melodia di canzoni artistiche o popolari ottomane o turche di lunga durata nello stile dell\"'uzun hava\" (il \"lungo respiro \"). Nella tradizione delle vecchie canzoni dei \"mehter\", dopo il risveglio della musica \"mehter\" (quindi dopo il 1914) furono composti nuovi testi per melodie antiche, in particolare melodie di marcia. Durante la lotta di liberazione e dopo la fondazione della Repubblica di Turchia, i contenuti si riferivano spesso alle qualit\u00e0 eroiche di questa nuova era.\nCompositori.\nSebbene da Ali Ufk\u00ee in poi le composizioni della \"mehterhane\" siano state trascritte, la tradizione dell'introduzione e dell'epilogo a orecchio e della mediazione orale \u00e8 continuata sino al XIX secolo. Chiunque fossero i compositori tramandati per nome o anonimamente oppure registrati per iscritto ad esempio da Ufk\u00ee, ci\u00f2 ebbe per questa tradizione solo una scarsa rilevanza. Le notazioni di Ufk\u012b catturarono lo stato attuale della musica ai suoi tempi e non erano destinate all'uso pratico, quindi n\u00e9 per imparare n\u00e9 per suonare la musica. Pertanto, i brani musicali continuarono a essere soggetti ai cambiamenti dovuti all'essere tramandati tramite l'udito.\nSono stati conservati alcuni nomi di compositori famosi ai loro tempi e talvolta anche oggi, e molti brani musicali sono stati attribuiti a loro: nel XVI secolo, i compositori Nefiri Behram, Emir-i Hac e Gazi Giray Han; nel XVII secolo, Solaks\u00e2de Mehmed Hemdem\u00ee \u00c7eleb\u00ee, Zurnazen Edirneli Da\u011f\u00ee Ahmed \u00c7eleb\u00ee, Zurnazenba\u015f\u0131 \u0130brahim A\u011fa, Hasan C\u00e2n \u00c7eleb e il Sultano Murad IV sotto il nome d'arte di \u015eah Murad; nel XVIII secolo H\u0131z\u0131r A\u011fa. Gran parte delle composizioni sopravvissute, tra cui una serie di veri e propri \"tormentoni\", come la sopra discussa [neva] \"ceng-i harb-\u00ee\", provengono da compositori anonimi, in particolare del XVI e XVII secolo.\nDissoluzione e rinascita della \"mehterh\u00e2ne\".\nSulla scia della riforma dell'esercito sotto il Sultano Mahmud II, nel 1826 le \"mehterh\u00e2ne\" dell'aristocrazia furono ufficialmente abolite e private delle loro funzioni. Anche le rispettive corporazioni furono bandite. Solo nel 1914, le \"mehterh\u00e2ne\" e la loro musica furono risuscitate nell'impero ottomano per interesse storico. Oggi le \"mehterh\u00e2ne\" vengono utilizzate in Turchia in occasione di importanti anniversari storici e in occasione di sfilate e altre festivit\u00e0, o anche durante eventi folcloristici e turistici.\nMusica dei Giannizzeri e \"mehterhane\".\nGi\u00e0 nell'alto medioevo c'era uno scambio di strumenti musicali tra occidente cristiano e oriente islamico. L'interesse per i beni culturali ed esotici orientali, che includeva musica e strumenti musicali, aument\u00f2 nel tardo Medioevo e nei primi tempi moderni e divenne parte di un proto-esotismo durante il Barocco e l'Illuminismo europeo. \nI conflitti militari e i legami diplomatici con l'Impero ottomano significarono che la sua cultura e quindi la sua musica fecero impressione sull'\u00e9lite politica e intellettuale dell'Occidente sin dal XV secolo. Durante le guerre turche, gli europei cristiani furono in grado di conoscere la musica militare degli ottomani in modo pi\u00f9 dettagliato. Nell'uso linguistico occidentale, la musica della \"mehterh\u00e2ne\" ottomano veniva spesso definita \"musica turca\". Poich\u00e9 questa musica \u00e8 stata quasi sempre percepita sulla scia del gruppo d'\u00e9lite dei Giannizzeri come la loro musica di guerra o musica di marcia, per questo ha prevalso il nome di \"musica dei Giannizzeri\".\nI termini \"musica turca\" e \"musica dei giannizzeri\", tuttavia, non fanno giustizia ai fatti reali. Tuttavia, la presunta musica dei giannizzeri- e in particolare la musica in marcia delle \"mehterh\u00e4ne\" - divenne un modello musicale per la musica militare europea e come \"alla turca\" anche per una tendenza della moda nella musica d'arte europea del XVIII e XIX secolo. Infine, non solo la musica delle \"mehterh\u00e2ne\" e la loro stessa imitazione europea, ma anche i corrispondenti gruppi strumentali vennero chiamati musica turca o musica dei giannizzeri.\nImmagini dei membri della \"mehterh\u00e4ne\".\nMembri cerimoniali:\nStrumenti a percussione:\nStrumenti a fiato:"}
{"id": "8228846", "revid": "59785", "url": "https://it.wikipedia.org/wiki?curid=8228846", "title": "Mehter", "text": ""}
{"id": "8228848", "revid": "106908", "url": "https://it.wikipedia.org/wiki?curid=8228848", "title": "Ermolli", "text": ""}
{"id": "8228849", "revid": "4175", "url": "https://it.wikipedia.org/wiki?curid=8228849", "title": "Stade Maurice Boyau", "text": ""}
{"id": "8228850", "revid": "106908", "url": "https://it.wikipedia.org/wiki?curid=8228850", "title": "Esperti", "text": ""}
{"id": "8228852", "revid": "486946", "url": "https://it.wikipedia.org/wiki?curid=8228852", "title": "K\u00f6pr\u00fcl\u00fc Mehmed Pasha", "text": ""}
{"id": "8228853", "revid": "1305772", "url": "https://it.wikipedia.org/wiki?curid=8228853", "title": "Eufemi", "text": ""}
{"id": "8228854", "revid": "124686633", "url": "https://it.wikipedia.org/wiki?curid=8228854", "title": "Nilo Kerameus", "text": "Sostenitore della dibattuta dottrina dell'esicasmo, nel 1380 convoc\u00f2 un sinodo per scegliere il metropolita di Mosca, scegliendo l'esicasta Cipriano di origine bulgara."}
{"id": "8228855", "revid": "106908", "url": "https://it.wikipedia.org/wiki?curid=8228855", "title": "Eusepi", "text": ""}
{"id": "8228857", "revid": "109095792", "url": "https://it.wikipedia.org/wiki?curid=8228857", "title": "Inghilterra altomedievale", "text": ""}
{"id": "8228860", "revid": "287204", "url": "https://it.wikipedia.org/wiki?curid=8228860", "title": "Albo d'oro del campionato rumeno di calcio", "text": "La pagina elenca le squadre vincitrici del massimo livello del campionato rumeno di calcio, istituito per la prima volta nel 1909."}
{"id": "8228861", "revid": "599013", "url": "https://it.wikipedia.org/wiki?curid=8228861", "title": "Rory Townsend", "text": ""}
{"id": "8228863", "revid": "438678", "url": "https://it.wikipedia.org/wiki?curid=8228863", "title": "Pickaroon", "text": ""}
{"id": "8228864", "revid": "438678", "url": "https://it.wikipedia.org/wiki?curid=8228864", "title": "Picaroon", "text": ""}
{"id": "8228868", "revid": "438678", "url": "https://it.wikipedia.org/wiki?curid=8228868", "title": "Hu\u021buli", "text": ""}
{"id": "8228869", "revid": "109096241", "url": "https://it.wikipedia.org/wiki?curid=8228869", "title": "Inghilterra anglosassone", "text": ""}
{"id": "8228870", "revid": "438678", "url": "https://it.wikipedia.org/wiki?curid=8228870", "title": "Akhb\u0101r\u012b", "text": ""}
{"id": "8228871", "revid": "438678", "url": "https://it.wikipedia.org/wiki?curid=8228871", "title": "U\u1e63\u016bl\u012b", "text": ""}
{"id": "8228872", "revid": "438678", "url": "https://it.wikipedia.org/wiki?curid=8228872", "title": "Bagrot", "text": ""}
{"id": "8228873", "revid": "438678", "url": "https://it.wikipedia.org/wiki?curid=8228873", "title": "Z\u012bj", "text": ""}
{"id": "8228874", "revid": "438678", "url": "https://it.wikipedia.org/wiki?curid=8228874", "title": "Al-\u02bfAskar", "text": ""}
{"id": "8228875", "revid": "438678", "url": "https://it.wikipedia.org/wiki?curid=8228875", "title": "Al-\u02bf\u0100dil I", "text": ""}
{"id": "8228876", "revid": "438678", "url": "https://it.wikipedia.org/wiki?curid=8228876", "title": "Pro Ligario", "text": ""}
{"id": "8228878", "revid": "438678", "url": "https://it.wikipedia.org/wiki?curid=8228878", "title": "Geografia del Galles", "text": ""}
{"id": "8228879", "revid": "1858760", "url": "https://it.wikipedia.org/wiki?curid=8228879", "title": "Back That Thang Up", "text": ""}
{"id": "8228881", "revid": "438678", "url": "https://it.wikipedia.org/wiki?curid=8228881", "title": "Match 'em", "text": ""}
{"id": "8228883", "revid": "438678", "url": "https://it.wikipedia.org/wiki?curid=8228883", "title": "\u02bfAdn\u0101n", "text": ""}
{"id": "8228884", "revid": "339392", "url": "https://it.wikipedia.org/wiki?curid=8228884", "title": "Qu\u1e63ayy", "text": ""}
{"id": "8228885", "revid": "486946", "url": "https://it.wikipedia.org/wiki?curid=8228885", "title": "Rent A Girlfriend", "text": ""}
{"id": "8228886", "revid": "1702319", "url": "https://it.wikipedia.org/wiki?curid=8228886", "title": "Chiesa di Santa Maria Assunta (Castelnovo ne' Monti)", "text": "La chiesa di Santa Maria Assunta \u00e8 la parrocchiale di Castelnovo ne' Monti, in provincia di Reggio Emilia e diocesi di Reggio Emilia-Guastalla; fa parte del vicariato della Montagna.\nStoria.\nLa prima citazione di una chiesa a Castelnovo ne' Monti, menzionata come \"pieve di Bismantova\", risale al 980; questa pieve era situata all'interno del castello di Pietra di Bismantova dei Dallo, famiglia nobile originaria forse da Garfagnana . \nIn ulteriori documenti medievali la chiesa \u00e8 altres\u00ec attestata come \"pieve di Campiliola\". Nel XII secolo la chiesa venne ricostruita presso il paese in quanto i signorotti del castello nel quale era situata la vecchia pieve temevano che, tra i fedeli che frequentavano le funzioni, ci fossero pure gruppi di soldati nemici che volessero conquistare la fortezza. \nL'edificio fu ristrutturato nel 1375 e riedificato con dimensioni maggiori nel XVII secolo. Grazie ad uno scritto del 1543 si conosce che la pieve di Castelnovo, nome che cominci\u00f2 ad essere usato intorno al 1430 in sostituzione dei precedenti \"Bismantova\" e \"Campiliola\". Nel 1543 il territorio sul quale la pieve esercitava la propria influenza era molto esteso, facendone parte ben quarantatr\u00e9 tra cappelle e chiese affiliate; per questo motivo il plebanato di Castelnovo era chiamato anche il \"Vescovado della Montagna\". Dalla relazione della visita pastorale del 1664, effettuata dal vescovo Gianagostino Marliani, s'apprende che la chiesa era a tre navate. La nuova parrocchiale venne costruita nel 1713 su progetto del modenese Geminiano Monzani. Nel 1986 il presbiterio fu modificato.\nDescrizione.\nEsterno.\nLa facciata a capanna della chiesa, rivolta ad occidente ed in stile neoclassico, \u00e8 tripartita da quattro lesene; nella parte centrale, presenta una nicchia sopra la quale s'apre un piccolo rosone. La facciata termina con un ampio timpano triangolare.\nInterno.\nAll'interno, si trovano l'altare maggiore e nove laterali. Importanti opere d'arte della chiesa sono l'altare rivolto verso l'assemblea, opera lignea realizzata da alcuni artigiani della Val Gardena, l'altare di San Pancrazio proveniente dall'antica chiesa, con pala del pittore manierista Orazio Perucci (Reggio Emilia 1549-1624), e le statue delle cappelle laterali. \nTra i dipinti di maggior rilievo si segnalano, in primis, la Madonna del Rosario, di Giovan Francesco Gessi, ed una tela di Alessandro Tiarini. \nDi grande interesse, per rarit\u00e0 e qualit\u00e0, sono anche il Crocifisso in terracotta policroma, di scuola emiliana dei primi decenni del XVI secolo e la scultura di Sant'Antonio, pervenutaci come mezzobusto, ma probabilmente, in origine, di pi\u00f9 ampie dimensioni, attribuibile a Bartolomeo Spani (Reggio Emilia 1468-1539). \nInoltre, sono ancora visibili nel transetto di sinistra parti dell'antica chiesa romanica."}
{"id": "8228887", "revid": "438678", "url": "https://it.wikipedia.org/wiki?curid=8228887", "title": "Mawali", "text": ""}
{"id": "8228889", "revid": "438678", "url": "https://it.wikipedia.org/wiki?curid=8228889", "title": "Villa Masone", "text": ""}
{"id": "8228891", "revid": "767487", "url": "https://it.wikipedia.org/wiki?curid=8228891", "title": "Piero Trombetta", "text": "Biografia.\nDenominato \"Il Re del Tango\" \u00e8 stato autore e interprete della canzone \"Kriminal tango\""}
{"id": "8228893", "revid": "1305772", "url": "https://it.wikipedia.org/wiki?curid=8228893", "title": "Swish", "text": "Swish \u00e8 un singolo del rapper statunitense Tyga, il secondo estratto dal suo album \"Legendary\". Il brano, prodotto da D. A. Doman, \u00e8 stato centro di polemiche lanciate dai critici musicali poich\u00e9 considerato troppo simile al precedente singolo del rapper \"Taste\".\nIl brano campiona due grosse hit rap degli scorsi decenni, ossia \"Play\" di David Banner e \"Back That Azz Up\" di Juvenile."}
{"id": "8228897", "revid": "73843", "url": "https://it.wikipedia.org/wiki?curid=8228897", "title": "Giro di Toscana 1953", "text": "Il Giro di Toscana 1953, ventisettesima edizione della corsa, si svolse il 24 giugno 1953 su un percorso di 245\u00a0km. La vittoria fu appannaggio dell'italiano Gino Bartali, che complet\u00f2 il percorso in 6h43'17\", precedendo i connazionali Elio Brasola e Giovanni Pettinati.\nI corridori che presero il via da Firenze furono 82, mentre coloro che tagliarono il traguardo furono 34."}
{"id": "8228899", "revid": "327773", "url": "https://it.wikipedia.org/wiki?curid=8228899", "title": "Camere magmatiche", "text": ""}
{"id": "8228904", "revid": "228587", "url": "https://it.wikipedia.org/wiki?curid=8228904", "title": "Graben di Oslo", "text": "Il graben di Oslo o rift di Oslo, \u00e8 un graben che si \u00e8 formato in seguito a un evento di rifting avvenuto nel corso del Permiano, nell'ultima fase dell'orogenesi ercinica.\nIl periodo principale della formazione di graben inizi\u00f2 nel Carbonifero superiore e culmin\u00f2 con la formazione di rift e vulcanismo, con associata emissione di flussi di lava rombo-porfirica. Questa attivit\u00e0 fu seguita da un sollevamento tettonico e termin\u00f2 con la formazione di rocce intrusive, circa 65 milioni di anni dopo l'inizio della formazione. \nIl graben di Oslo \u00e8 localizzato nell'area attorno alla citt\u00e0 di Oslo, la capitale della Norvegia.\nCaratteristiche.\nLa produzione di lava fu molto elevata quando venne depositata la lava rombo-porfirica. Le lave riflettono un periodo di abbondanti movimenti collegati a eventi sismici, quando le forze tettoniche provocarono la lacerazione della crosta terrestre.\nNel distretto di Vestfold, i flussi lavici risultano depositati in media ogni 250.000 anni, dando luogo a una sequenza dello spessore di 3.000 m di materiale prevalentemente vulcanico. Nell'area di Oslo, le lave furono invece depositate in media ogni 800.000 anni. \nIn queste lave sono stati trovati solo pochi resti di piante. Il basamento cristallino nell'area compresa tra Skien, Oslo e Mj\u00f8sa, ha prodotto un suolo ricco di nutrienti importanti per la crescita delle piante.\nA partire dal Permiano, l'erosione ha rimosso i picchi vulcanici e gli strati di lava lasciando esposte le camere magmatiche e i camini vulcanici sottostanti, consentendo agli scienziati la rara opportunit\u00e0 di osservare la struttura geologica sottostante a un rift. \nSi ritiene che anche il complesso alcalino di S\u00e4rna situato nella Svezia occidentale e anch'esso risalente al Carbonifero superiore, sia collegato al graben di Oslo perch\u00e9 \u00e8 allineato con esso.\nImportanza economica.\nLe cave di pietra nel graben di Oslo sono state un importante ramo industriale dal Medioevo ai giorni nostri. Le prime escavazioni minerarie norvegesi conosciute iniziarono nel graben di Oslo. \nMolti degli antichi pennacchi vulcanici sono ora utilizzati come cave per ricavare marmo, pietre, minerali e in particolare la larvikite, il cui nome deriva dalla citt\u00e0 di Larvik posta a sud di Oslo. La pietra nera della larvikite \u00e8 un importante prodotto di esportazione e viene utilizzata per la realizzazione di lapidi, pietre tombali e per la decorazione di facciate di edifici."}
{"id": "8228906", "revid": "300067", "url": "https://it.wikipedia.org/wiki?curid=8228906", "title": "Bazoumana Kone", "text": ""}
{"id": "8228907", "revid": "322321", "url": "https://it.wikipedia.org/wiki?curid=8228907", "title": "James Clifford Timlin", "text": "Biografia.\nMonsignor James Clifford Timlin nacque a Scranton, in Pennsylvania, il 5 agosto 1927 da James Timlin e Helen (nata Norton).\nFormazione e ministero sacerdotale.\nStudi\u00f2 alla St. John the Evangelist Grade School e alla Holy Rosary Grade School. Dopo essersi diplomato, frequent\u00f2 il St. Charles College di Catonsville, nel Maryland, e il seminario \"Santa Maria\" di Baltimora. Venne poi inviato a Roma per proseguire gli studi presso il Pontificio collegio americano del Nord e la Pontificia Universit\u00e0 Gregoriana a Roma.\nIl 16 luglio 1951 fu ordinato presbitero per la diocesi di Scranton da monsignor Martin John O'Connor, rettore del Pontificio collegio americano del Nord. Nel 1952, dopo aver conseguito la laurea in sacra teologia, ritorn\u00f2 in diocesi per assumere l'incarico di vicario parrocchiale della parrocchia San Giovanni Evangelista a Pittston. In seguito fu vicario parrocchiale della parrocchia della cattedrale di San Pietro a Scranton dal 1953 al 1966, vice cancelliere vescovile e segretario provato del vescovo Joseph Carroll McCormick dal 1966 al 1971 e cancelliere vescovile dal 15 dicembre 1971 fino alla nomina a vescovo.\nFu anche presidente della commissione liturgica diocesana e del comitato per l'educazione dei sacerdoti, nonch\u00e9 bibliotecario e segretario del seminario \"San Pio X\" a Dalton. Nel 1972 divenne membro del collegio dei consultori e nel 1975 presidente del consiglio di amministrazione di \"The Catholic Light\".\nIl 3 agosto 1967 venne nominato cappellano di Sua Santit\u00e0 e il 23 aprile 1972 prelato d'onore di Sua Santit\u00e0.\nMinistero episcopale.\nIl 26 luglio 1976 papa Paolo VI lo nomin\u00f2 vescovo ausiliare di Scranton e titolare di Gunugo. Ricevette l'ordinazione episcopale il 21 settembre successivo nella cattedrale di San Pietro a Scranton dal vescovo di Scranton Joseph Carroll McCormick, co-consacranti l'arcivescovo metropolita di Oklahoma City John Raphael Quinn e il vescovo ausiliare di New Orleans Stanley Joseph Ott.\nFu moderatore episcopale dell'Associazione nazionale delle Societ\u00e0 di Santo Nome con un mandato di cinque anni, vicario generale della diocesi dal 1976 e parroco della parrocchia della Nativit\u00e0 di Nostro Signore dal 1979. Nel 1983 venne nominato presidente del consiglio del seminario \"San Pio X\" e della commissione preparatoria del sinodo diocesano.\nIl 24 aprile 1984 papa Giovanni Paolo II lo nomin\u00f2 vescovo di Scranton. Prese possesso della diocesi il 7 giugno successivo. Fu il primo sacerdote della diocesi di Scranton a diventare suo ordinario diocesano. Durante il suo mandato tenne il secondo sinodo diocesano, istitu\u00ec l'\"appello annuale del vescovo\", presiedette una grande ristrutturazione delle parrocchie a causa della carenza di sacerdoti e introdusse una nuova politica per le scuole cattoliche articolato in accorpamenti regionali, costruzione di strutture moderne, nuovi sforzi per la raccolta fondi e una pi\u00f9 equa condivisione dei costi operativi tra genitori degli alunni, pastori e diocesi.\nNel 2003 monsignor Timlin si rifiut\u00f2 di partecipare alle cerimonie di inizio anno all'Universit\u00e0 di Scranton, probabilmente a causa delle opinioni \"pro-choice\" di Chris Matthews a cui sarebbe stata conferita una laurea \"honoris causa\".\nFu pi\u00f9 volte accusato di aver ignorato le accuse di tendenze omosessuali e pedofile di alcuni membri del clero diocesano.\nIl 25 luglio 2003 papa Giovanni Paolo II accett\u00f2 la sua rinuncia al governo pastorale della diocesi per raggiunti limiti di et\u00e0. Fu amministratore parrocchiale della parrocchia di San Giuseppe a Wilkes-Barre da febbraio a luglio del 2004, quando divenne rettore di Villa San Giuseppe a Dunmore, la residenza diocesana per sacerdoti in pensione.\nNel dicembre del 2011 comp\u00ec la visita \"ad limina\".\nCattiva gestioni dei casi di abusi sessuali su minori.\nIl 14 agosto 2018 un'indagine del gran giur\u00ec sui casi sui abuso sessuale su minori nella Chiesa cattolica della Pennsylvania rivel\u00f2 che monsignor Timlin pag\u00f2 75 000 dollari a una famiglia per tacere su un prete, Thomas Skotek, che aveva violentato un'adolescente, l'aveva messa incinta e l'aveva fatta abortire. Skotek si dimise da parroco della chiesa di San Stanislao a Hazleton. Il 9 ottobre 1986 Timlin scrisse allo stupratore: \u00abQuesto \u00e8 un momento molto difficile della tua vita e mi rendo conto di quanto sei turbato. Condivido il tuo dolore. [...] Con l'aiuto di Dio, che non ci abbandona mai e che \u00e8 sempre vicino, quando abbiamo bisogno di lui, anche questo passer\u00e0, e tutti saranno in grado di riprendersi e continuare a vivere. Ti assicuriamo che siamo disposti a fare tutto ci\u00f2 che \u00e8 possibile per aiutare\u00bb. Dopo un soggiorno in un centro cattolico per la valutazione psicologica, Skotek fu assegnato a un'altra parrocchia. Continu\u00f2 il suo ministero fino al 2002. Il rapporto indicava inoltre che Timlin aveva presentato una richiesta al giudice Robert Caparelli perch\u00e9 mandasse il sacerdote in un centro di cura della Chiesa anzich\u00e9 in prigione.\nAlla luce dell'incapacit\u00e0 del vescovo di proteggere i bambini, la Timlin House presso l'Universit\u00e0 di Scranton fu ribattezzata Romero Plaza, in onore di monsignor \u00d3scar Romero.\nIl 31 agosto 2018, il vescovo di Scranton Joseph Charles Bambera proib\u00ec a monsignor Timlin di rappresentare la diocesi in tutti gli eventi pubblici, liturgici o di altro genere, visto il suo fallimento nel proteggere i bambini dagli abusi. Ci\u00f2 \u00e8 il massimo che potesse fare per limitare un altro vescovo. Tuttavia, invi\u00f2 la questione alla Congregazione per i vescovi che ha giurisdizione su ulteriori aspetti del ministero del vescovo Timlin. Lo stesso Bambera era stato vicario episcopale per il clero della diocesi di Scranton dal 1995 al 1998 e ammise che durante quel periodo aveva aiutato l'allora vescovo Timlin ad assegnare a un nuovo incarico a un prete che aveva abusato di un minore, sebbene la decisione fosse stata presa dal vescovo.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8228910", "revid": "109096859", "url": "https://it.wikipedia.org/wiki?curid=8228910", "title": "Lindum Colonia", "text": ""}
{"id": "8228936", "revid": "1305887", "url": "https://it.wikipedia.org/wiki?curid=8228936", "title": "Martino Bottaio", "text": ""}
{"id": "8228951", "revid": "729019", "url": "https://it.wikipedia.org/wiki?curid=8228951", "title": "Assedio della fortezza Jaickaja", "text": "L'assedio della fortezza Jaickaja (10 gennaio 1773 - 27 aprile 1774) fu combattuto, nell'ambito della rivolta di Pugac\u00ebv, fra l'esercito imperiale russo ed i ribelli guidati da Emel'jan Ivanovic Pugac\u00ebv. Lo scontro avvenne presso la citt\u00e0 di Jaickij gorodok. L'assedio venne tolto dagli stessi ribelli dopo che le loro armate subirono una pesante sconfitta a Tati\u0161\u010devo.\nAntefatto.\nLa rivolta dei cosacchi di Yaitsky del 1772 fu sconfitta grazie alla spedizione del generale Freiman che entr\u00f2 nella citt\u00e0 di Yaitsky il 6 giugno di quello stesso anno. Dopo la fine della rivolta, in citt\u00e0 vennero lasciati i cosacchi del 6\u00ba e 7\u00ba reggimento oltre a 200 cosacchi di stanza ad Orenburg, comandati dal tenente colonnello I. D. Simonov. Contro i cosacchi che si erano ribellati all'impero russo, vennero imposte pesanti tassazioni e privazioni che non fecero altro che aumentare il malcontento che questi provavano nei confronti delle istituzioni del governo centrale.\nIl 28 settembre del 1773, quando conto che Simonov aveva espulso un nuovo gruppo di ricerca dalla citt\u00e0 e la decisione fu presa per iniziare immediatamente. Il 17 settembre quando Pugac\u00ebv si rese conto che i cosacchi che lo seguivano premevano per riconquistare la loro citt\u00e0 di Yaitsky mentre si teneva l'assedio a Orenburg, decise che era il momento di sdoppiare le proprie forze e concentrarsi maggiormente sull'assedio alla citt\u00e0 di Yaitsky.\nAvendo appreso dell'avvicinarsi dei ribelli, Simonov invi\u00f2 una squadra capitanata dal primo ministro Naumov con cinque cannoni ad esplorare e rimase in citt\u00e0 coi restanti soldati per mantenere l'ordine. Per distinguere i suoi cosacchi da quelli ribelli, Naumov ordin\u00f2 che i suoi si fasciassero la mano sinistra, ma molti si rifiutarono di farlo asserendo che non si volesse spargere sangue invano. Di fronte alle pressioni del governo russo e alla prospettiva per contro di seguire Pugac\u00ebv, molti cosacchi abbandonarono le fila dell'esercito regolare per unirsi ai ribelli.\nLa mattina del 19 settembre, il distacco tra i due eserciti contrapposti era ormai cresciuto di oltre 500 unit\u00e0 e quindi Pugac\u00ebv tent\u00f2 di entrare nella citt\u00e0 di Yaitsky, ma per fare questo dovette assediarla.\nI preparativi.\nDopo la partenza dei cosacchi ribelli, resosi conto del distacco che lo separava dal nemico, Simonov prese subito delle contromisure per difendersi. Attorno alla cattedrale di San Michele Arcangelo, eresse una linea fortificata con un bastione e un fossato poggiante sulle sponde del fiume Ural. Due cannoni furono sollevati sulla sommit\u00e0 del campanile della cattedrale e vi si posizionarono anche dei tiratori scelti. All'interno di questa fortificazione vennero poste tutte le riserve di polvere da sparo e proiettili, nonch\u00e9 tutte le provviste di legna da ardere disponibili in citt\u00e0. I soldati furono anche trasferiti in una posizione permanente all'interno di questa fortezza della citt\u00e0, per la quale furono scavati dei ripari. Il presidio governativo in citt\u00e0 si ridusse notevolmente quando, per ordine del governatore Rainsdorp, il colonnello Simonov venne costretto ad inviare un distacco di suoi uomini a Orenburg per sostenerne l'assedio, rimanendo con 927 uomini in tutto e 18 cannoni.\nDurante queste operazioni, i cosacchi di Yaitsky continuarono a lasciare segretamente la citt\u00e0 per unirsi a Pugac\u00ebv nei pressi di Orenburg. Nel suo rapporto al senato, Simonov rifer\u00ec che i suoi uomini sarebbero stati perfettamente in grado di proteggere i confini della basa Yaitskaya.\nL'assedio.\nMentre il grosso dell'esercito di Pugac\u00ebv stava assediando Orenburg, i capi cosacchi di Yaitsky erano ossessionati dal fatto che nella loro citt\u00e0 natale tutto il potere fosse ancora nelle mani del comandante della guarnigione zarista. A met\u00e0 dicembre del 1773, Ovchinnikov, Lysov, Shigaev, Vitoshnov e altri colonnelli cosacchi di Yaitsky si portarono ad incontrare Pugac\u00ebv e gli proposero di inviare Mikhail Tolkachevcon con un distaccamento di uomini alla citt\u00e0 cos\u00ec da poterla riportare sotto il loro controllo, ma l'operazione non riusc\u00ec a livello organizzativo.\nIl 10 gennaio 1774, il distaccamento di Ataman Tolkachev, che in precedenza si era radunato \"con un gran numero\" di cosacchi negli avamposti e nelle fortezze della linea di confine inferiore della Yaitskaya, si stava avvicinando alla citt\u00e0 di Yaitsky. Il distacco di Tolkachev entr\u00f2 liberamente nella citt\u00e0 di Yaitsky prendendo il comando dei 927 uomini presenti nella guarnigione e con l'incarico di badare ai 165 abitanti presenti, perlopi\u00f9 donne e bambini.\nIl primo assalto alla fortezza da parte dei ribelli non port\u00f2 al risultato da loro sperato; durante l'attacco, le truppe di Tolkachev usarono attivamente le case cosacche intorno alle fortificazioni come rifugio, nascondendosi in esse e infliggendo gravi danni agli assediati tramite l'uso di cecchini. Nei giorni seguenti, l'artiglieria della fortezza cerc\u00f2 di distruggere tutti gli edifici pi\u00f9 vicini, creando una zona di tiro attorno alle fortificazioni (25-100 metri). Convinto della propria bassa efficienza di fuoco, gli assediati organizzarono una sortita per incendiare le ultime case rimaste esternamente alla fortezza. I ribelli per conto risposero bombardando incessantemente la fortezza.\nDopo aver ricevuto notizia dell'occupazione della citt\u00e0 da parte di Tolkachev, Ataman Andrei Ovchinnikov giunse alla citt\u00e0 di Yaitsky da Orenburg con piccoli rinforzi e, il 18 gennaio 1774, Pugac\u00ebv stesso giunse nei pressi della fortezza. Analizzando la situazione, egli stesso ne dedusse che era impossibile con le forze disponibili condurre un assalto con esito positivo e pertanto propose di minare una delle batterie della fortezza con un tunnel sotterraneo. Per eseguire un tale scavo, si serv\u00ec di una squadra di 150 operai e 11 carpentieri che fu reclutata sul posto. Pugac\u00ebv sovrintendeva personalmente i lavori, pi\u00f9 volte al giorno scendendo con gli operai nella galleria sotterranea in costruzione, e indicando personalmente la direzione degli scavi. La mattina del 20 gennaio, venne posizionata una carica da 10\u00a0kg di polvere da sparo nel punto della batteria, ma l'esplosione non ebbe l'effetto sperato. Parte delle mura croll\u00f2 e si and\u00f2 a posizionare nella galleria, ma la batteria di artiglieria rimase illesa. I cosacchi di Pugac\u00ebv, per nulla scoraggiati, si mossero subito all'attacco, ma un solo colpo di cannone delle artiglierie russe bast\u00f2 a farli retrocedere verso le macerie. Un gruppo cerc\u00f2 di far crollare le fortificazioni ma gli assediati riversarono sul loro capo acqua e cenere bollente. L'assedio dur\u00f2 in tutto pi\u00f9 di 9 ore. Le vittime degli attaccanti furono significative, fino a 400 morti, mentre gli assediati persero 15 uomini e 22 furono feriti.\nIl 21 gennaio, si riun\u00ec nuovamente l'entourage militare di Pugac\u00ebv e si decise di preparare un nuovo scavo ma non pi\u00f9 orientato questa volta a minare le difese dei nemici, bens\u00ec direttamente verso il deposito delle munizioni del nemico, ubicato come si \u00e8 detto sotto il campanile della cattedrale di San Michele Arcangelo. Andrey Ovchinnikov ricevette ordine da Pugac\u00ebv di portarsi nella citt\u00e0 di Guryevper per giurare finalmente i cosacchi sulla parte bassa di Yaik e portare artiglieria e polvere da sparo da l\u00ec alla citt\u00e0 di Yaitsky. I cosacchi rimanenti dovevano tenere sotto tiro il presidio della fortezza; Pugac\u00ebv stesso si affrett\u00f2 a tornare a Orenburg da dove aveva avuto la notizia della sortita del 13 gennaio.\nAlla fine di gennaio, Pugac\u00ebv fece ritorno alla citt\u00e0 di Yaitsky rimanendovi per diversi giorni, ispezionando di nuovo personalmente gli scavi minerari. La galleria sotterranea era alta quanto una persona. A met\u00e0 febbraio, i lavoratori avevano raggiunto la muratura delle fondamenta del campanile della cattedrale. Allo stesso tempo, Ovchinnikov torn\u00f2 nella citt\u00e0 di Yaitsky con 60 libbre di polvere da sparo e cannoni provenienti dalle fortezze del basso Yaitsky. Il 17 febbraio Pugac\u00ebv, tornato ancora una volta da Orenburg, tenne un nuovo consiglio militare predisponendo l'esplosione per il mattino seguente. Ma il giovane cosacco Neulybin decise di tradirlo e mise al corrente del piano il colonnello Simonov alla fortezza; questi non gli credette da subito, ma alla fine si accord\u00f2 per trasferire la polvere da sparo altrove, liberando il seminterrato del campanile. L'esplosione, che avvenne come previsto, provoc\u00f2 il crollo del campanile, uccidendo circa 40 persone, lo stesso Simonov rimase colpito dalle schegge dell'esplosione, ma le batterie dell'artiglieria non vennero danneggiate. Inizi\u00f2 una feroce schermaglia reciproca che si plac\u00f2 solo al mattino.\nNel frattempo, la situazione degli assediati divenne critica: la fortezza rimase senza cibo, cos\u00ec come la legna da ardere inizi\u00f2 a scarseggiare e si era in pieno inverno. \"Attorno non vi era quasi nessuna foresta, quindi i soldati non avevano nient'altro da cucinare che del porridge\". La razione dei soldati consisteva in mezzo chilo di avena e 2 libbre di carne di cavallo, ma dovevano cercare comunque un modo per cucinarli. I cosacchi, sotto il comando di Ataman Kargin, continuarono a bombardare quotidianamente la fortezza. Il 9 marzo, Simonov decise di tentare una sortita, per la quale furono selezionati 250 volontari dei granatieri dei gruppi regolari. L'attacco non ebbe successo, i soldati non riuscirono a superare le macerie dai tronchi e sotto il fuoco continuo dei cosacchi furono costretti a fuggire nuovamente verso la fortezza. Uno degli ufficiali della guarnigione scrisse pi\u00f9 tardi: \"Una vergogna compassionevole, tutti fuggivano il pi\u00f9 presto possibile, e gli ufficiali non sono riusciti a metterli in ordine... Il nostro popolo non \u00e8 mai tornato da una sortita con tali danni\". Le perdite della guarnigione furono di 32 uomini uccisi e 72 feriti, di cui 20 morti poco dopo. Conoscendo la difficile situazione degli assediati, i cosacchi mandarono una proposta a Simonov di arrendersi per mezzo di un aquilone, inoltre, Afanasy Perfiliev pi\u00f9 volte and\u00f2 a negoziare con il capitano Krylov. Gli assedianti speravano nel fatto che la fame avrebbe presto costretto Simonov ad accettare le condizioni della resa. Simonov, che ricevette informazioni sull'arrivo di altre truppe governative, a sua volta, sperava che gli aiuti fossero vicini. Il 13 marzo, i soldati ricevettero le ultime scorte con l'obbligo di allungarle il pi\u00f9 possibile.\nLa fine dell'assedio.\nIl 2 aprile 1774, gli uomini di Pugac\u00ebv subirono una pesante sconfitta nella battaglia di Tatisheva. Pugac\u00ebv con soli cinque compagni fugg\u00ec altrove mentre i suoi uomini continuarono a combattere sino all'esaurimento delle munizioni, spostandosi poi nella citt\u00e0 di Iletsky. Il corpo d'armata del generale Golitsyn si port\u00f2 verso Orenburg, mentre quello di Mansurov si port\u00f2 verso Yaitsky dove entr\u00f2 il 7 aprile, quasi senza combattere, riprendendo la fortezza e la citt\u00e0 nel contempo."}
{"id": "8228954", "revid": "144796", "url": "https://it.wikipedia.org/wiki?curid=8228954", "title": "Rivolta di Pugac\u00ebv", "text": ""}
{"id": "8228955", "revid": "144796", "url": "https://it.wikipedia.org/wiki?curid=8228955", "title": "Emel'jan Ivanovic Pugac\u00ebv", "text": ""}
{"id": "8228956", "revid": "123358549", "url": "https://it.wikipedia.org/wiki?curid=8228956", "title": "Edificio Price", "text": "L'Edificio Price (\"\u00c9difice Price\" in francese) \u00e8 uno storico palazzo della citt\u00e0 di Qu\u00e9bec in Canada. Realizzato all'inizio degli anni trenta del Novecento per la compagnia Price Brothers, non senza porre controversie legate alla conservazione del centro storico della citt\u00e0, l'immobile venne in seguito acquistato dalla citt\u00e0 di Qu\u00e9bec, ed \u00e8 oggi gestito dal dipartimento immobiliare della Cassa di deposito e investimento del Qu\u00e9bec. Ospita inoltre la residenza ufficiale del primo ministro della provincia.\nStoria.\nNel 1927 i nuovi dirigenti della Price Brothers and Company, John Herbert e Arthur Clifford Price, decisero di erigere una nuova sede sociale per la compagnua a Qu\u00e9bec. All'epoca il principale centro finanziario era situato lungo rue Saint-Pierre, ma non trovandovi soluzioni che soddisfacessero le loro richieste scelsero invece rue Sainte-Anne, nelle immediate vicinanze del municipio della citt\u00e0. Il progetto dell'edificio di sedici piani venne quindi affidato alla prestigiosa ditta Ross and Macdonald di Montr\u00e9al."}
{"id": "8228957", "revid": "144796", "url": "https://it.wikipedia.org/wiki?curid=8228957", "title": "Yaitsky", "text": ""}
{"id": "8228959", "revid": "110157", "url": "https://it.wikipedia.org/wiki?curid=8228959", "title": "Coppa Intertoto 1974", "text": "La Coppa Intertoto 1974, detta anche Coppa d'Estate 1974, \u00e8 stata l'ottava edizione di questa competizione (la quattordicesima, contando anche quelle della Coppa Rappan) gestita dalla \"SFP\", la societ\u00e0 di scommesse svizzera.\nNon era prevista la fase finale fra le vincitrici della fase a gironi della fase estiva. Le squadre che si imponevano nei singoli raggruppamenti venivano considerate tutte vincenti a pari merito e ricevevano, oltre ad un piccolo trofeo, un cospicuo premio in denaro.\nSquadre partecipanti.\nLa fase a gironi del torneo era composta da dieci gruppi di quattro squadre ciascuno, le squadre che si imponevano nei singoli raggruppamenti venivano considerate tutte vincenti a pari merito.\nRispetto alla Coppa dell' edizione precedente, le squadre dei Paesi Bassi non partecipano, mentre per la prima volta partecipa una squadra dalla Turchia.\nRisultati.\nDate: 16 giugno (1\u00aa giornata), 29 giugno (2\u00aa giornata), 6 luglio (3\u00aa giornata), 13 luglio (4\u00aa giornata), 20 luglio (5\u00aa giornata) e 27 luglio 1974 (6\u00aa giornata). Alcuni recuperi sono stati disputati fino al 10 agosto."}
{"id": "8228961", "revid": "124233468", "url": "https://it.wikipedia.org/wiki?curid=8228961", "title": "Ford LTD II", "text": "La Ford LTD (pronunciata el-tee-dee) \u00e8 una gamma di automobili prodotte dalla Ford Motor Company per gli anni modello dal 1965 al 1986. Presentata come la migliore rifinitura della gamma di modelli Ford a grandezza naturale, la LTD ha introdotto opzioni e caratteristiche normalmente riservate ai modelli Lincoln e Mercury pi\u00f9 lussuosi. Il pi\u00f9 grande veicolo prodotto dalla Ford in Nord America per la maggior parte della sua produzione, la LTD fu affiancata dalla Ford LTD II intermedia dal 1977 al 1979; la LTD II ha sostituito la gamma Torino / Gran Torino. In varie epoche della sua produzione, la gamma LTD comprendeva berline a due e quattro porte con montanti e pianali rigidi, una cabriolet a due porte e la station wagon a venature di legno a cinque porte Country Squire.\nPer l'anno modello del 1979, la LTD fu ridimensionata, diventando esternamente pi\u00f9 piccola della LTD II, e per il 1983 divenne un'auto di medie dimensioni. La Ford Granada fu interrotta, con la targhetta LTD che pass\u00f2 a una versione rinnovata di quella macchina; la LTD a grandezza naturale divenne quindi LTD Crown Victoria. La LTD di medie dimensioni fu sostituita dalla Ford Taurus del 1986, mentre la Ford continuava a spostarsi verso i veicoli a trazione anteriore.\nAl di fuori del Nord America, la Ford Galaxie 500 del 1966 fu prodotta in Sud America negli anni '80 e commercializzata come Ford LTD.\nA questo modello \u00e9 ispirata l'auto di Peter Griffin protagonista della sitcom animata I Griffin"}
{"id": "8228962", "revid": "125347669", "url": "https://it.wikipedia.org/wiki?curid=8228962", "title": "Amos Guttman", "text": "Biografia.\nNato in Romania, Amos Guttman \u00e8 trasferito in Israele a sette anni. Dopo aver frequentato l\u2019Beit Zvi, inizi\u00f2 la sua carriera nel 1975 e dirette tre cortometraggi tra 1977 e 1982. Tra 1983 e 1993, Guttman era il regista di quattro film. \u00c8 stato omosessuale e la maggior parte dei suoi film si basava su eventi che accaddero nella sua vita privata. Ha diretto il primo film di LGBT.\nAmos Guttman \u00e8 stato una parte di un gruppo di giovani registi israeliani che chiedevano film di qualit\u00e0 a spese del cinema commerciale. Mentre era un regista attivo, cre\u00f2 una lingua cinematica ricca e stilosa, fornendo un suono unico. I suoi film erano notevoli per la sua attenzione sul contenuto visivo e distinto. Attori come Jonathan Sagall e Alon Abutbul hanno fatto delle performance di svolta nei suoi film.\n\u00c8 morto l\u201916 febbraio 1993 all'et\u00e0 di 38 anni. Stroncato dall\u2019AIDS.\nA Guttman \u00e8 dedicato il film \"Snails in the Rain\", film del 2013 diretto da Yariv Mozer."}
{"id": "8228968", "revid": "125019", "url": "https://it.wikipedia.org/wiki?curid=8228968", "title": "Rivolta di Gennaio", "text": ""}
{"id": "8228974", "revid": "109097705", "url": "https://it.wikipedia.org/wiki?curid=8228974", "title": "Diocesi di Durham", "text": ""}
{"id": "8228977", "revid": "838137", "url": "https://it.wikipedia.org/wiki?curid=8228977", "title": "Joseph Charles Bambera", "text": "Biografia.\nJoseph Charles Bambera \u00e8 nato a Carbondale, Pennsylvania, da Joseph Bambera e Irene (nata Kucharski). Ha una sorella, Karen, che vive insieme a suo marito Charles Hoffman, alla figlia Elizabeth e al figlio Charles, a Stroudsburg.\nFormazione e ministero sacerdotale.\nHa frequentato la St. Rose of Lima Elementary School e nel 1974 si \u00e8 diplomato alla St. Rose of Lima High School. Nel 1978 ha conseguito un Bachelor of Arts in storia dell'arte all'Universit\u00e0 di Pittsburgh.\nHa quindi iniziato gli studi per il sacerdozio, frequentando l'Universit\u00e0 di Scranton e il seminario \"San Pio X\" a Dalton dove ha studiato filosofia. Ha continuato gli studi di teologia presso il seminario \"Maria Immacolata\" a Northhampton dove nel 1982 ha conseguito un Master of Divinity.\nIl 14 maggio 1983 \u00e8 stato ordinato diacono per la diocesi di Scranton da monsignor Joseph Carroll McCormick. Il 5 novembre successivo \u00e8 stato ordinato presbitero dal nuovo vescovo John Joseph O'Connor.\nIl primo incarico di Bambera \u00e8 stato quello di vicario parrocchiale della parrocchia di Santa Maria Assunta a Scranton dove \u00e8 rimasto per quattro anni. Nel 1987 \u00e8 stato trasferito nella parrocchia della cattedrale di San Pietro e ha assunto anche gli incarichi di uditore del tribunale diocesano, direttore spirituale della Legio Mariae, ministro del campus del Lackawanna College e direttore diocesano dei pellegrinaggi.\nNel 1989 \u00e8 stato inviato a proseguire gli studi di diritto canonico all'Universit\u00e0 San Paolo di Ottawa. Nel 1991 ha conseguito la licenza in diritto canonico.\nAl suo ritorno in diocesi \u00e8 stato nominato giudice del tribunale diocesano. Nel 1993 \u00e8 stato nominato direttore diocesano per l'ecumenismo e gli affari interreligiosi e nel 1995 vicario episcopale per il clero. \u00c8 stato parroco delle parrocchie del Santo Nome di Ges\u00f9 a Scranton dal 1994 al 1997, di San Giovanni Bosco a Conyngham dal 1998 al 2001 e della Visitazione della Beata Vergine Maria a Dickson City dal 2001 al 2007. Nel marzo del 1997 \u00e8 stato nominato prelato d'onore di Sua Santit\u00e0. Nel 2005 \u00e8 divenuto vicario episcopale per la regione centrale della diocesi. Nel luglio del 2007 \u00e8 stato nominato parroco delle parrocchie di San Tommaso d'Aquino ad Archbald e di Santa Maria di Czestochowa a Eynon. In quel momento \u00e8 stato anche nominato consulente canonico per la pianificazione pastorale della diocesi.\nNel 2000 \u00e8 stato eletto presidente del consiglio presbiterale e nel 2002 \u00e8 stato rieletto. Nell'agosto del 2000 il vescovo Timlin ha nominato Bambera moderatore dell'Appello annuale diocesano per il 2001, 2002 e 2003. Ha anche ricoperto gli uffici di presidente del consiglio dei pastori della Bishop Hafey High School e della Bishop O'Hara High School e di difensore del vincolo dell'eparchia di San Marone di Brooklyn. \u00c8 stato membro del consiglio di fondazione dell'Universit\u00e0 di Scranton dal 2003 al 2009 e membro del consiglio di fondazione della St. Michael's School di Hoban Heights dal 2004.\nIl 31 agosto 2009 monsignor Bambera \u00e8 stato scelto come delegato \"ad omnia\" dal cardinale Justin Francis Rigali, all'epoca amministratore apostolico della diocesi in seguito alle dimissioni del vescovo Joseph Francis Martino. In questo ufficio, ha supervisionato le operazioni quotidiane della diocesi durante la sede vacante.\nA livello diocesano \u00e8 stato anche membro del comitato per le ammissioni al seminario diocesano, del comitato consultivo sul diaconato, del comitato consultivo dell'Ufficio di formazione permanente dei sacerdoti, del comitato indipendente di revisione diocesana, del consiglio di pensionamento dei sacerdoti, del comitato consultivo vocazionale e della commissione liturgica diocesana.\nMinistero episcopale.\nIl 23 febbraio 2010 papa Benedetto XVI lo ha nominato vescovo di Scranton. A seguito della nomina ha dichiarato: \"Con profonda umilt\u00e0, rendo grazie a Dio Onnipotente attraverso la cui provvidenza e grazia sono stato chiamato a servire il popolo di Dio nella diocesi di Scranton come vescovo. [...] Mentre iniziamo un nuovo capitolo della vita della diocesi di Scranton, possiamo continuare a collaborare e lavorare insieme, mentre camminiamo nella carit\u00e0 e nella verit\u00e0. Ha ricevuto l'ordinazione episcopale il 26 aprile successivo nella cattedrale di San Pietro a Scranton dal cardinale Justin Francis Rigali, arcivescovo metropolita di Filadelfia, co-consacranti il vescovo emerito della stessa diocesi James Clifford Timlin e il vescovo ausiliare emerito John Martin Dougherty. Durante la stessa celebrazione ha preso possesso della diocesi. Come vescovo, Bambera \u00e8 il leader spirituale dei 350 000 cattolici della Pennsylvania nord-orientale.\nNel dicembre del 2011 ha compiuto la visita \"ad limina\".\nNel 2016 il vescovo Bambera \u00e8 stato eletto per un mandato di tre anni al ruolo presidente del comitato per gli affari ecumenici e interreligiosi della Conferenza dei vescovi cattolici degli Stati Uniti (USCCB). Questo comitato \u00e8 composto da 25 vescovi specializzati nelle relazioni tra cristiani cattolici e altri gruppi religiosi. Il comitato \u00e8 il collegamento dei vescovi degli Stati Uniti con la Santa Sede per le questioni ecumeniche.\nIl vescovo Bambera \u00e8 stato membro di numerosi altri comitati della Conferenza episcopale. \u00c8 il rappresentante della regione ecclesiastica III (Pennsylvania e New Jersey) in seno al comitato amministrativo. Esso stabilisce l'ordine del giorno della Conferenza e conduce i lavori nelle sessioni plenarie. Fa parte anche del comitato per le priorit\u00e0 e i piani, che elabora piani strategici e raccomandazioni e candida i vescovi nei vari comitati che saranno eletti da parte dell'assemblea generale. Fa anche parte del consiglio consultivo nazionale, composto da fedeli laici, sacerdoti, diaconi e religiosi che rappresentano la Chiesa cattolica degli Stati Uniti\nInoltre il vescovo ha presieduto, con il presidente della Chiesa cattolica nazionale polacca, l'incontro del dialogo nazionale cattolico-polacco per i membri designati del clero cattolico romano e polacco. Questo dialogo continuo, sponsorizzato dal comitato ecumenico della Conferenza dei vescovi, \u00e8 stato istituito nel 1984.\nIl 31 agosto 2018 monsignor Bambera ha proibito al vescovo emerito James Clifford Timlin di rappresentare la diocesi in tutti gli eventi pubblici, liturgici o di altro genere, visto il suo fallimento nel proteggere i bambini dagli abusi. Questo \u00e8 il massimo che pu\u00f2 fare per limitare un altro vescovo. Tuttavia, ha inviato la questione alla Congregazione per i vescovi che ha giurisdizione su ulteriori aspetti del ministero del vescovo Timlin. Lo stesso Bambera \u00e8 stato vicario episcopale per il clero della diocesi di Scranton dal 1995 al 1998 e ha ammesso che durante quel periodo aveva aiutato l'allora vescovo Timlin a riassegnare un prete che aveva abusato di un minore, sebbene la decisione fosse stata presa dal vescovo. Bambera ha sottolineato che da quando \u00e8 diventato vescovo nel 2010 ha perseguito una politica di tolleranza zero nei confronti dei chierici accusati di abusi.\nGenealogia episcopale.\nLa genealogia episcopale \u00e8:"}
{"id": "8228979", "revid": "287204", "url": "https://it.wikipedia.org/wiki?curid=8228979", "title": "Loch Drunkie", "text": "Il Loch Drunkie o (in gaelico, \"Loch\" \"Drongaidh\") \u00e8 un lago d'acqua dolce della Scozia. Fa parte del Parco nazionale Loch Lomond e Trossachs.\nGeografia.\nIl lago si trova a 126,7 di quota; misura di lunghezza, . La sua superficie \u00e8 di 55,8 ha e la profondit\u00e0 massima di 30 metri. \u00c8 situato nell'area di consiglio di Stirling, a sud-ovest del Loch Venachar.\nUna piccola diga innalza l'originario livello del lago in modo che le sue acque possano servire come riserva per compensare eventuali carenze idriche del sistema Loch Katrine/Loch Venachar, che alimenta l'acquedotto di Glasgow.\nEscursionismo.\nIl lago, pittoresco dalla forma irregolare e dalla posizione chiusa da ogni lato da colline, \u00e8 di accesso relativamente difficile (non \u00e8 infatti servito da strade asfaltate) e viene visitato piuttosto di rado. Alcuni itinerari pedonali o per mountain bike, gestiti dal Parco nazionale Loch Lomond e Trossachs, lo collegano agli altri laghi della zona.\nPesca.\nIl lago \u00e8 noto fin dell'ottocento per la presenza di grossi lucci e trote. La stagione di pesca dura oggi da met\u00e0 marzo all'inizio di ottobre."}
{"id": "8228980", "revid": "793215", "url": "https://it.wikipedia.org/wiki?curid=8228980", "title": "Catalano Alfieri", "text": "Bisnonno del Conte \"Carlo Giacinto Alfieri\", padre del famoso drammaturgo Vittorio Alfieri.\nBiografia.\nCatalano Alfieri nasce nel 1602 ed \u00e8 figlio di \"Urbano Alfieri\". Suo padre lo aveva avvezzato fin da giovane alla carriera delle armi, finch\u00e9 in una battaglia, trovandosi al suo fianco, lo vide cadere ucciso da una palla di cannone.\nNel 1573, il territorio di Castagnole delle Lanze passa a Emanuele Filiberto di Savoia (1588-1624). Da questo momento il comune viene assoggettato a due signorie: da un lato il feudo degli Asinari e dall'altro la signoria della famiglia di Catalano Alfieri, signore di Magliano e di Castagnole.\nNel 1633 fond\u00f2 il Reggimento di Fanteria \"Catalano Alfieri\" detto poi \"Reggimento Piemonte Fanteria\" che nel 1814 fu denominato Brigata Piemonte comprendente il 3\u00ba ed il 4\u00ba reggimento. Fu sempre al servizio di casa Savoia, dando prova di grande valore specie nella conquista della Fortezza di Ceva (1635), di cui fu poi in seguito per vari anni governatore. Cos\u00ec pure si distinse nella cacciata (1643) degli Spagnoli da Asti e, nel 1652, da Torino.\nIl Duca Carlo Emanuele II di Savoia affid\u00f2 a Catalano Alfieri, gi\u00e0 vecchio, l'impresa d'impadronirsi di Genova e di Savona. L'impresa fall\u00ec e fu accusato di tradimento, rinchiuso nella prigione di Palazzo Madama di Torino, processato, torturato e condannato a morte. Prima che l'esecuzione avesse luogo, Alfieri venne trovato misteriosamente morto nella sua cella, il 14 settembre del 1673. Il suo corpo riposa tuttora nel sepolcreto di famiglia nella Chiesa parrocchiale di Magliano, dove la sua memoria \u00e8 ricordata anche da un monumento.\nNel 1675, morto anche il duca Carlo Emanuele II, Catalano Alfieri fu riconosciuto innocente e la sua memoria riabilitata dalla reggente duchessa Giovanna Battista di Nemours che restitu\u00ec al figlio di Catalano, Carlo Emanuele, i beni confiscati. Anche quest'ultimo mor\u00ec giovane, all'et\u00e0 di 47 anni, nel 1690 e gli successe cos\u00ec il figlio Giuseppe Catalano Alfieri.\nCuriosit\u00e0.\nA Castagnole delle Lanze, nel nucleo antico, sorge un fabbricato di struttura medievale che fu utilizzato come dimora e come tribunale da Catalano Alfieri. Dopo la sua morte, il feudo di Castagnole pass\u00f2 alla nobile famiglia dei Conti Birago-Alfieri. Essi conservarono i loro possedimenti fino al 1861-62."}
{"id": "8228984", "revid": "729019", "url": "https://it.wikipedia.org/wiki?curid=8228984", "title": "Campionati del mondo di atletica leggera 2019 - Getto del peso femminile", "text": "La gara del getto del peso femminile dei campionati del mondo di atletica leggera 2019 si \u00e8 svolta tra il 2 e il 3 ottobre allo Stadio internazionale Khalifa di Doha, in Qatar.\nSituazione pre-gara.\nRecord.\nPrima di questa competizione, il record del mondo (RM) e il record dei campionati (RC) erano i seguenti.\nCampioni in carica.\nI campioni in carica, a livello mondiale e olimpico, erano:\nLa stagione.\nPrima di questa gara, gli atleti con le migliori tre prestazioni dell'anno erano:\nRisultati.\nQualificazione.\nLa gara si \u00e8 svolta il 2 ottobre alle ore 16:45. Si sono qualificati alla finale chi ha raggiunto i 18,40 m (Q) o le migliori dodici misure (q).\nFinale.\nLa gara si \u00e8 svolta il 3 ottobre a partire dalle ore 22:35."}
{"id": "8229010", "revid": "28057", "url": "https://it.wikipedia.org/wiki?curid=8229010", "title": "Assistenza sociale nello Stato Pontificio", "text": ""}
{"id": "8229024", "revid": "729019", "url": "https://it.wikipedia.org/wiki?curid=8229024", "title": "Ivan Ivanovi\u010d Michel'son", "text": "Biografia.\nMichelsohnen nacque a Reval nel Governatorato dell'Estonia da una famiglia nobile locale appartenente all'etnia dei tedeschi del Baltico. I suoi primi anni di carriera nell'esercito russo li trascorse in una serie di conflitti: dapprima la guerra dei Sette anni, poi la guerra russo-turca del 1768\u20131774 ed infine la guerra contro la Confederazione di Bar.\nDalla fine del 1773 Michelsohnen ottenne il rango di tenente colonnello nel reggimento dei carabinieri di San Pietroburgo e, dopo che l'esercito zarista ebbe combattuto nei territori occupati dai ribelli di Emel'jan Ivanovi\u010d Puga\u010d\u00ebv, venne nominato governatore. Michelsohnen era noto per la sua infaticabilit\u00e0 nei confronti dei ribelli che era in grado di schiacciare ad ogni occasione. La sua azione pi\u00f9 importante fu la battaglia di Kazan dove guid\u00f2 le forze che sollevarono l'assedio dalla citt\u00e0. Quando le truppe di Michelson giunsero sul posto il 13 luglio, l'esercito di Puga\u010d\u00ebv aveva circondato il cremlino della citt\u00e0 dove si erano ritirati gli ultimi cittadini fedeli alla causa zarista. Michelsohnen lanci\u00f2 un attacco pesante sui ribelli, inseguendoli poi lungo la sponda destra del fiume Volga. Si rifiut\u00f2 di rallentare e pertanto i ribelli si dovettero raggruppare presso Tsaritsyn. I due eserciti si scontrarono presso Chyorny Yar il 25 agosto successivo, dove le forze di Michelsohnen annientarono 10.000 ribelli con soli 5000 uomini, facendo 2000 morti e 6000 prigionieri al nemico, perdendo solo 90 uomini.\nPer il suo valente servizio nella repressione della rivolta, Caterina II di Russia concesse a Michelsohnen molti onori: una residenza nel governatorato di Vitebsk, la spada d'oro al coraggio con diamanti, il rango di colonnello. Il 12 febbraio 1775 Michelson ottenne la III classe dell'Ordine imperiale di San Giorgio e sempre in quello stesso anno ottenne il comando di un reggimento di corazzieri e poi delle guardie del corpo della zarina. Nel 1778 venne promosso maggiore generale ed ottenne la medaglia dell'Ordine Imperiale di Sant'Aleksandr Nevskij. Nel 1781 ottenne il titolo onorifico di maggiore nel reggimento della guardia e dal 1786 venne promosso tenente generale.\nCon lo scoppio della guerra contro la Svezia, Michelsohnen ottenne il comando di un corpo d'armata nelle fila del generale Valentin Platonovich Musin-Pushkin. Nel 1797 venne promosso generale di cavalleria. Nel 1803 ottenne il comando del governatorato militare della Bielorussia, gestendo l'amministrazione civile anche dei governatorati di Mogilev e Vitebsk. Nel 1805 ottenne il comando delle forze assemblate al confine occidentale della Russia, e l'anno successivo il comando sull'armata del Dniepr destinata alla campagna militare contro gli ottomani. Per aver preso parte alla prima parte della campagna, ottenne la pi\u00f9 alta onorificenza russa, l'Ordine di Sant'Andrea. Mentre la sua armata era occupata in Moldavia, il generale von Michelsohnen mor\u00ec improvvisamente a Bucarest. Il suo corpo venne trasportato a Ivanovo (attuale oblast di Pskov), residenza concessagli dalla zarina per le sue operazioni contro Puga\u010d\u00ebv. La sua tomba venne razziata durante la rivoluzione russa."}
{"id": "8229031", "revid": "1566286", "url": "https://it.wikipedia.org/wiki?curid=8229031", "title": "Bahiga Hafez", "text": " \nBiografia.\nBahiga Hafez Hanim nacque ad Alessandria d'Egitto da una famiglia aristocratica, suo padre Ismail Pascia' Hafez era cugino del sultano d'Egitto \u1e24usayn K\u0101mil. Bahiga ebbe un'ottima educazione e studio' musica a Parigi. Venne diseredata per essere diventata un'attrice, sua madre celebro' anche il suo funerale il giorno della prima del film \"Zeinab\". \nIl suo primo ruolo da protagonista lo ebbe nel film \"Zeinab\" nel 1930, importanti anche i suoi ruoli in \"Leila el-Badawie\" (1944), \"El-Dahya\" (1932) e \"Leila Bint al-Sahara\" (1937), quest'ultimo \u00e8 considerato il 1\u00b0 film storico del cinema arabo. Il film fu anche proiettato durante la 6\u00aa Mostra internazionale d'arte cinematografica di Venezia.\nInsieme a Aziza Amir, Assia Dagher, Mary Queeny, Fatma Rouchdi (1908-1996) ed Amina Mohamed (1908-1985), Behidja Hafez viene considerata una delle sei pioniere del cinema arabo."}
{"id": "8229037", "revid": "254059", "url": "https://it.wikipedia.org/wiki?curid=8229037", "title": "Birago-Alfieri", "text": " \nGli Alfieri di Magliano si estinsero nel 1793 ed i loro beni vennero divisi in due blocchi:\n- il primo, comprendente Magliano, pass\u00f2 al ramo degli Alfieri di Sostegno, che espressero personalit\u00e0 di primo piano durante il Risorgimento;\n- il secondo blocco, comprendente Castagnole delle Lanze, pass\u00f2 nel 1797 ai conti Birago di Borgaro Torinese che presero cos\u00ec il nome di Birago-Alfieri. \nQuesti ultimi conservarono a Castagnole i possedimenti degli Alfieri (famiglia), tra cui la grandiosa tenuta di Capitto e il palazzo prospiciente l\u2019attuale casa municipale, che nel 1862 pass\u00f2 alla famiglia Auberti con il banco feudale che i Birago-Alfieri possedevano nella chiesa parrocchiale. \nL\u2019ultimo discendente in linea maschile dei conti Birago-Alfieri decedeva nel 1911 a Borgaro Torinese.\nCuriosit\u00e0.\nA Castagnole delle Lanze, nel centro storico, sorge un fabbricato di struttura medievale che fu utilizzato come dimora e come tribunale da Catalano Alfieri. Dopo la sua morte, il feudo di Castagnole pass\u00f2 alla nobile famiglia dei Conti Birago-Alfieri. Essi conservarono i loro possedimenti fino al 1861-62.\nIl Palazzo dei conti Birago-Alfieri \u00e8 stato restaurato nei primi decenni degli anni Duemila: particolare attenzione \u00e8 stata data al restauro dei portali e del cornicione, elemento che caratterizza tutto l'intero complesso.\nBibliografia.\nC. F. Gapello, Castagnole delle Lanze - Geologia - Storia - Documenti - Notizie, La tipografica torinese, Torino, 1964\nRemo Gianuzzi, Castagnole Lanze dai romani ai giorni nostri\nDon Boarino, Memorie storiche di Castagnole Lanze\nCastagnole Lanze dal Seicento all'Ottocento, La voce, Castagnole delle Lanze, 1999"}
{"id": "8229038", "revid": "484362", "url": "https://it.wikipedia.org/wiki?curid=8229038", "title": "Vasilij Alekseevi\u010d Kar", "text": "Biografia.\nFiglio di Aleksej Filippovi\u010d Kar (1680-1756), amministratore capo dell'ufficio del sale di Russia e della figlia di un ufficiale di corte, Vasilij aveva una sorella maggiore di nome Ekaterina (1720-1804) ed un fratello minore, Filipp (1734-1809). La sua famiglia faceva risalire le proprie origini a un certo Thomas Kerr che si port\u00f2 in Russia in missione coi suoi fratelli per conto di Giacomo I d'Inghilterra alla corte dello zar Michele ed ottenne una patente di nobilt\u00e0 nel 1625.\nVasilij Kar entr\u00f2 nella carriera militare nell'esercito russo nel 1740, ma inizi\u00f2 formalmente la sua formazione nel gennaio del 1742 quando venne arruolato nel corpo dei paggi di corte. Nel 1748 ottenne il grado di \"poru\u010dik\" e venne assegnato ad un reggimento di fanteria. Nel 1757 si offr\u00ec volontario nell'esercito austriaco e l'anno successivo venne trasferito in quello francese. Durante questo periodo prese parte alla guerra dei sette anni.\nDal 1763 Kar fece ritorno in Russia dove venne promosso colonnello. Fu in Polonia dal 1766 al 1768, prestando servizio alla corte del principe Radziwi\u0142\u0142. Il 22 settembre 1768 venne nominato generale di brigata e l'anno successivo venne nominato comandante di una legione combinata di truppe che prese parte alla guerra contro l'Impero ottomano.\nIl 1\u00ba gennaio 1770 venne promosso al rango di maggiore generale. Nel 1773 divenne osservatore delle reclute militari a San Pietroburgo. il 15 ottobre di quello stesso anno venne inviato nelle terre degli Yaik per pacificare i ribelli locali. Kar venne sconfitto in battaglia e costretto a fuggire con le sue truppe. Per questo fallimento venne tacciato di disonore e venne costretto a lasciare l'esercito dal 1\u00ba dicembre 1773; gli venne inoltre proibito di risiedere nella capitale.\nNel 1775 compr\u00f2 all'asta la residenza del principe Boris Vasilyevich Golicyn, \"sel'tso Goryainovo\", situata nell'attuale oblast' di Kaluga, dove trascorse il resto dei suoi giorni occupandosi di agricoltura e divenendo uno dei maggiori esperti in tale campo nella sua epoca.\nKar venne giudicato molto duramente dai suoi contemporanei per il suo fallimento nel corso della ribellione di Puga\u010d\u00ebv. Decenni dopo, Pu\u0161kin, nella sua storia della rivolta descrisse la leadership del generale in quegli anni concitati come \"flebile, timida e manchevole di diligenza\".\nDopo la morte di Caterina II, venne richiamato a San Pietroburgo. Lo zar Paolo I di Russia gli permise la libert\u00e0 di viaggiare ovunque volesse. Mor\u00ec nella sua abitazione di Mosca nel 1806 e venne sepolto nel villaggio di Voskresensky, a nord del governatorato di Mosca.\nKar spos\u00f2 la principessa Maria Sergeyevna Khovanskaya (1756-1833), ed insieme ebbero quattro figli: Ekaterina, Anna, Alekseij e Sergeij (m. 1869). Dopo la morte del marito, Maria si ritir\u00f2 nel monastero di Kaluga. Entrambi i suoi figli intrapresero la carriera militare e combatterono nell'invasione napoleonica della Russia del 1812. Alekseij perse una gamba nella battaglia della Beresina al comando di una batteria d'artiglieria, mentre Sergeij divenne un decorato ufficiale di cavalleria nelle campagne della sesta coalizione antinapoleonica."}
{"id": "8229043", "revid": "300067", "url": "https://it.wikipedia.org/wiki?curid=8229043", "title": "Anthony Barber", "text": ""}
{"id": "8229045", "revid": "1305772", "url": "https://it.wikipedia.org/wiki?curid=8229045", "title": "Fabbro (disambigua)", "text": ""}
{"id": "8229046", "revid": "729019", "url": "https://it.wikipedia.org/wiki?curid=8229046", "title": "Aleksandr Il'i\u010d Bibikov", "text": "Mor\u00ec di colera durante la campagna militare per la repressione della rivolta di Puga\u010d\u00ebv.\nBiografia.\nBibikov era discendente di una famiglia russa di antica nobilt\u00e0; suo cognato era il feldmaresciallo Michail Kutuzov.\nInizi\u00f2 la sua carriera militare nel 1746, prendendo parte alla guerra dei sette anni (1756\u20131763). Fu comandante di un'unit\u00e0 d'esercito nella battaglia di Zorndorf dove perse 60 ufficiali e quasi la met\u00e0 dei suoi soldati ma decise di non ritirarsi. Per il valore dimostrato, venne promosso al rango di colonnello dall'imperatrice Elisabetta di Russia. Prese parte quindi alla battaglia di Kunersdorf e venne quindi nominato comandante militare a Francoforte.\nBibikov combatt\u00e9 nuovamente contro la Confederazione di Bar (1771\u20131774), venne promosso al rango di tenente generale nel 1771 e nel 1773 venne assegnato a reprimere la rivolta di Puga\u010d\u00ebv. Durante questa campagna Bibikov si ammal\u00f2 di colera e mor\u00ec all'et\u00e0 di 44 anni. L'imperatrice Caterina II concesse alla sua famiglia una grande residenza per vivere.\nDal suo matrimonio con la principessa Anastasija Sem\u00ebnovna Kozlovskaja, ebbe un figlio, Aleksandr, il quale intraprender\u00e0 anch'egli la carriera militare durante le guerre napoleoniche e ricoprir\u00e0 anche alcuni incarichi diplomatici. Il poeta russo Gavriil Romanovi\u010d Der\u017eavin compose un'ode in onore dello scomparso Bibikov alla sua morte."}
{"id": "8229066", "revid": "1305772", "url": "https://it.wikipedia.org/wiki?curid=8229066", "title": "Facciolo", "text": ""}
{"id": "8229069", "revid": "1745361", "url": "https://it.wikipedia.org/wiki?curid=8229069", "title": "Fadiga", "text": ""}
{"id": "8229070", "revid": "298229", "url": "https://it.wikipedia.org/wiki?curid=8229070", "title": "Nogent sur Marne", "text": ""}
{"id": "8229071", "revid": "88740", "url": "https://it.wikipedia.org/wiki?curid=8229071", "title": "Fadini", "text": ""}
{"id": "8229074", "revid": "1876278", "url": "https://it.wikipedia.org/wiki?curid=8229074", "title": "Leo Bauer", "text": "All'anagrafe Eliezer Lippa Ben Jossip David ha Cohen, era originario della Galizia. Di origine ebrea, per motivi razziali e politici trascorse i dodici anni del nazismo in esilio. Quel periodo movimentato comprese anche pi\u00f9 di un anno imprigionato dalle autorit\u00e0 in Svizzera, dove tra le motivazioni si trovava inclusa quella di \"danno alla neutralit\u00e0 [svizzera]\" (\"Verletzung der Neutralit\u00e4t\"). Dopo il 1945 rimase politicamente impegnato nelle varie zone di occupazione in cui era divisa la Germania. Nel 1953 fu condannato da un tribunale militare di Berlino Est alla deportazione nell'Unione Sovietica per l'esecuzione capitale. La sua condanna fu poi commutata in un periodo di 25 anni in un campo di lavoro siberiano. Quindi, nell'ottobre 1955, fu riportato nella Germania occidentale nel contesto di un accordo tra i governi di Bonn e Mosca per il ritorno dei prigionieri di guerra tedeschi sopravvissuti. Bauer divenne in seguito consigliere del cancelliere Brandt, specializzato sulle relazioni tra le due Germanie (\"Ostpolitik\").\nVita e carriera.\nPrimi anni.\nLeopold Bauer nacque a Skalat, una cittadina nella Galizia orientale che a quel tempo faceva parte dell'impero austro-ungarico (oggi si trova nell'Ucraina occidentale). Suo padre era un orologiaio e un commerciante d'oro. Durante la seconda met\u00e0 del diciannovesimo secolo, la popolazione di Skalat era aumentata per l'arrivo di un gran numero di ebrei scappati dai pogrom che si stavano verificando nei territori occidentali della Russia. Si stima che nel 1900 circa il 50% della popolazione della citt\u00e0 fosse di origine ebrea. Nel luglio del 1914, allo scoppio della guerra, , la famiglia fugg\u00ec verso ovest per allontanarsi da ulteriori pogrom. Altrove si afferma semplicemente che desideravano allontanarsi dai russi che avanzavano. Finirono a Chemnitz, in Sassonia, dove Leo Bauer frequent\u00f2 le scuole tra il 1919 e il 1930. Gli fu concessa la cittadinanza tedesca nel 1924 o nel 1925.\nImpegno politico.\nA scuola, ancora quattordicenne, Bauer fu spinto da un insegnante che era membro del Partito Socialdemocratico (SPD) ad unirsi ai giovani socialisti (\"Sozialistische Arbeiter-Jugend\"). L'anno successivo si iscrisse al SPD. Era un periodo di rinnovata austerit\u00e0 economica e di intensificazione della polarizzazione politica: Bauer rapidamente si trov\u00f2 coinvolto negli scontri che le organizzazioni operaie stavano affrontando. Nel 1930 la famiglia si trasfer\u00ec a Berlino. Invece di trasferirsi in una nuova scuola, nel 1931-32 fu istruito privatamente. Nel 1932 super\u00f2 l'esame finale di scuola (\"Abitur\"), che gli apr\u00ec la strada all'istruzione universitaria. Politicamente tendeva verso l'ala sinistra del Partito socialdemocratico e nel 1931 pass\u00f2 al Partito socialista operaio (\"Sozialistische Arbeiterpartei Deutschlands\", SAP), come anche Willy Brandt, e ai comunisti nel 1932.\nUniversit\u00e0 e cambio di regime.\nNel 1932 si iscrisse all'Universit\u00e0 di Berlino e inizi\u00f2 un corso di laurea in giurisprudenza ed economia. La sua situazione cambi\u00f2 rapidamente dopo che Hitler prese il potere nel gennaio 1933 e rapidamente trasform\u00f2 la Germania in una dittatura a partito unico. L'antisemitismo, che nel 1932 era stato semplicemente un espediente retorico tossico dei politici populisti, fu ora trasformato in un pilastro fondamentale della strategia del governo. Leopold Bauer fu escluso dagli studi universitari a causa della sua origini ebraiche e per il suo attivismo politico.\nDurante il 1932-33 Bauer fu impiegato nell'apparato militare (\"M-Apparat\"), che oper\u00f2 in Germania fino al 1937 come ramo dell'intelligence del Partito Comunista. All'interno dell'organizzazione era conosciuto con il nome in codice \"Rudi\". Il partito comunista era stato preso di mira con maggiore intensit\u00e0 dalle autorit\u00e0 dalla fine di febbraio del 1933 e Bauer, ormai 21enne, era uno dei tanti compagni di partito arrestati e detenuti nel marzo del 1933. Fu internato in un campo di concentramento recentemente completato. Solo con l'aiuto di un ex compagno di scuola che si era unito alle SA riusc\u00ec a ottenere la liberazione nel giugno del 1933. L'amico fu ucciso un anno dopo, nel contesto dell'epurazione delle SA di R\u00f6hm. Bauer riprese la sua attivit\u00e0 illegale per il \"M-Apparat\".\nPeriodo nazista ed esilio.\nNel dicembre del 1933, usando il nome di copertura \"Rudolf Katz\", emigr\u00f2 a Praga. Da qui, con altri compagni, gli fu ordinato dalla direzione del partito di trasferirsi nel febbraio del 1934 a Parigi dove, nel corso degli anni successivi, lavor\u00f2 contro il regime nazionalsocialista in Germania. Aiut\u00f2 a fondare e partecip\u00f2 attivamente al \"Circolo degli amici del Fronte popolare tedesco\" e dal 1935 si occup\u00f2 del sostegno ai rifugiati. Tra il 1936 e il 1939, ancora con sede a Parigi, fu sottosegretario dell'Alto Commissariato della Societ\u00e0 delle Nazioni per i rifugiati tedeschi. Sia Parigi che Praga furono centri di attivit\u00e0 politica per i comunisti tedeschi in esilio durante la met\u00e0 e, nel caso di Parigi, la fine degli anni 30. Dopo l'accordo di Monaco, Leo Bauer fu rimandato a Praga dove, sempre usando lo pseudonimo di \"Rudolf Katz\", ebbe un ruolo centrale nell'organizzazione dell'evacuazione dei quadri del Partito comunista tedesco verso l'Inghilterra.\nLa guerra scoppi\u00f2 nel settembre del 1939 e per la maggior parte dei parigini ci furono pochi cambiamenti nell'immediato. Non fu cos\u00ec tuttavia per le diverse migliaia di rifugiati politici tedeschi che avevano cercato rifugio dalla persecuzione trasferendosi a Parigi. Leo Bauer fu arrestato nel settembre del 1939 e detenuto in una serie di campi di internamento fino all'armistizio franco-tedesco del giugno 1940. Nel luglio riusc\u00ec a fuggire in Svizzera con il suo compagno di partito Paul Bertz. In Svizzera visse illegalmente sotto falsa identit\u00e0 come impiegato di banca a Ginevra con il nome di \"Paul-Eric Perret\". Divenne informatore del Partito comunista nella Svizzera occidentale e prese parte a \"lavori di frontiera\" che coinvolsero il confine franco-svizzero.\nBauer conobbe Noel Field nell'ottobre del 1941. Non vi \u00e8 concordanza tra le fonti se Field debba essere considerato principalmente una spia americana che lavorava per minare l'Unione Sovietica o una spia sovietica che operava, durante gli anni della guerra, in Francia e Svizzera per sostenere i rifugiati ebrei comunisti e antifascisti. Ci furono altri incontri a Ginevra tra Bauer e Field tra ottobre 1941 e ottobre 1942, con Bauer che fungeva da collegamento tra Field e l'esiliato leader del Partito Comunista Paul Bertz, che si nascondeva a Berna. Le riunioni vennero evidentemente all'attenzione delle autorit\u00e0 svizzere e il 27 ottobre 1942 l'impiegato di banca e sospettato di spionaggio Paul-Eric Perret (nome con cui Leo Bauer era ancora noto in questo contesto) fu arrestato nella sua casa di Ginevra. Allo stesso tempo furono trovate quantit\u00e0 significative di materiale incriminante relativo al lavoro del suo partito. Per Bauer segu\u00ec un anno di detenzione cautelare. Fu processato e condannato nell'ottobre del 1943, ritenuto colpevole di falsificazione del passaporto, attivit\u00e0 di spionaggio, \"danno alla neutralit\u00e0 [svizzera]\" e \"attivit\u00e0 comuniste\". La condanna fu una pena detentiva di trenta mesi di cui dodici erano gi\u00e0 stati scontati durante la detenzione cautelare. Sembra che abbia trascorso il suo tempo in detenzione cautelare e diversi mesi successivi nella prigione di Saint-Antoine, dopo di che fu trasferito nel campo di internamento di Bassecourt, recentemente creato per \"detenuti politici\".\nNel maggio del 1944 ottenne la scarcerazione anticipata dal campo di internamento di Bassecourt, anche se soggetto a condizionale e monitoraggio (\"Aufbewahrungspflicht)\". Nel giugno del 1944 inizi\u00f2 a lavorare per il Comitato nazionale per una Germania libera, un'organizzazione che aveva le sue origini nei campi di prigionia dell'Unione Sovietica e che, durante l'ultima parte della guerra, stava estendendo la propria azione al di fuori dell'URSS. Bauer divenne il leader regionale per la Svizzera occidentale. Stabil\u00ec collegamenti con il Partito del lavoro svizzero (\"Partei der Arbeit der Schweiz\", PdA), istituito all'inizio di quell'anno da ex membri del Partito Comunista Svizzero, messo al bando dal 1940. Divenne inoltre il segretario della \"Centrale Sanitaire Suisse (CSS)\", un'organizzazione di assistenza medica istituita sette anni prima, in origine per aiutare le vittime \"internazionaliste\" della guerra civile spagnola. Tra gli elementi conservatori in Svizzera \u00e8 ancora considerata seriamente un'organizzazione \"di sinistra\" e nel 1944 si credeva che la CSS fosse strettamente allineata con il Partito Comunista.\nNella Germania del dopoguerra: zona di occupazione americana.\nLeo Bauer torn\u00f2 in Germania nel luglio del 1945. Non fece ritorno nella sua citt\u00e0 natale Chemnitz che ora faceva parte della zona di occupazione sovietica, ma a Francoforte sul Meno, che stava diventando il principale centro militare e amministrativo della zona di occupazione americana. Qui si afferm\u00f2 come rappresentante a Francoforte della CSS. . Bauer ricorder\u00e0 in seguito che durante questo periodo si sent\u00ec descritto da un compagno di partito come \"il tipo di giovane funzionario di partito altamente ambizioso che evidentemente voleva arrivare fino ai vertici\". Francoforte era la citt\u00e0 principale nel nuovo stato dell'Assia. Con i due terzi occidentali rimanenti della Germania divisi in quattro zone di occupazione militare separate, Bauer combatt\u00e9 con entusiasmo per una \"Germania democratica antifascista\" unificata. Dalla prospettiva comunista di Bauer quell'ambizione fall\u00ec (tranne nella zona di occupazione sovietica) perch\u00e9 i negoziati per fondere il Partito Socialista Unificato con il Partito Socialdemocratico fallirono. Verso la fine degli anni '40 Leo Bauer emerse come una figura di spicco nel gruppo dirigente del Partito Comunista regionale e come uno dei pi\u00f9 importanti politici dell'Assia, sebbene fosse anche troppo facile generare diffidenze, anche tra i compagni di partito. Leo Bauer non fece mai alcun tentativo per presentarsi come un \"tipico\" funzionario di partito comunista: curava il suo vestiario e si presentava sicuro di s\u00e9 e cosmopolita. Era felice di discutere con persone di diversi paesi, diversi partiti e di una vasta gamma di ambienti sociali. ci\u00f2 \u00e8 dovuto al fatto che gran parte del suo esilio dalla Germania nazista lo aveva trascorso a Parigi ed a Ginevra, citt\u00e0 intellettualmente dinamiche e aperte. Ma i trenta uomini che erano volati a Berlino il 30 aprile 1945 con un programma accuratamente perfezionato di ricostruzione nazionale per la Germania avevano vissuto per dodici anni a Mosca durante gli anni pi\u00f9 oppressivi della dittatura di Stalin. Il volto pubblico della squadra di leader politici tedeschi nella zona di occupazione sovietica era Walter Ulbricht.\nNel 1945-46 Bauer divenne un collaboratore indipendente del Frankfurter Rundschau, un quotidiano di grande tiratura che nell'agosto del 1945 fu il primo quotidiano a ottenere una licenza dall'amministrazione militare USA. Durante il 1946-47 fu anche editore di un giornale di partito chiamato \"Wissen und Tat\" (all'incirca \"Conoscenza e Azione\"). Nel febbraio del 1946 fu nominato come uno dei due membri del Partito Comunista del \"Beratender Landesausschuss\" (\"Comitato consultivo statale\") per lo stato dell'Assia. Questo era un organo precursore di un parlamento regionale: i membri, in tutto dodici, non erano eletti ma nominati dai loro partiti e selezionati secondo un processo complicato (e controverso) che rifletteva in linea di massima gli equilibri di sostegno ai partiti (escludendo i nazionalsocialisti) che si erano evidenziati nel 1932, cio\u00e8 al tempo delle ultime libere elezioni in Germania. Le elezioni si tennero nel dicembre del 1946 e Leo Bauer divenne uno dei dieci membri del Partito comunista nel parlamento statale (\"Landtag\"). Era vice-capogruppo del Partito Comunista nell'assemblea e uno dei vicepresidenti del parlamento. In realt\u00e0, tuttavia, la sua partecipazione al parlamento statale termin\u00f2 nel 1948 sebbene rimase formalmente un membro fino al 30 giugno 1949.\nNella Germania del dopoguerra: zona di occupazione sovietica.\nSebbene nella zona di occupazione sovietica il Partito Comunista fosse stato fuso con il Partito Socialdemocratico e rilanciato nell'aprile 1946 come Partito Socialista Unificato, i legami tra il partito unito della zona sovietica e il Partito Comunista non unificato delle zone occidentali rimasero stretti. Le responsabilit\u00e0 di Bauer nel partito comprendevano viaggi regolari verso Berlino Est per riferire sui progressi del partito in Assia e ricevere qualsiasi istruzione che potesse essergli fornita attraverso gli amministratori militari sovietici. Nell'ottobre del 1947, mentre guidava verso una di queste riunioni, fu coinvolto in un grave incidente stradale vicino a Eisenach e, , fu costretto a rimanere nella zona di occupazione sovietica tra il 1947 e il 1949 per riprendersi. Non \u00e8 chiaro se sia stato completamente immobilizzato o se sia stato in grado di effettuare ulteriori visite a Ovest durante questo periodo, ma \u00e8 chiaro che Berlino Est divenne la sua casa e progressivamente perse la sua posizione di leader all'interno del gruppo dirigente del partito regionale in Assia, dove i suoi compiti politici furono assunti, formalmente nel 1949, da Ludwig Keil.\nNel 1949 Leo Bauer divenne caporedattore di Deutschlandsender, una stazione radio che trasmetteva dalla parte orientale (cio\u00e8 quella di occupazione sovietica) del centro di Berlino. Un nuovo trasmettitore a onde lunghe era stato installato nel 1947 per estendere la portata di un servizio impegnato nel \"riarmo ideologico\" (\"ideologische Aufr\u00fcstung\") alle zone di occupazione occidentali. Vi sono indicazioni che l'approccio di Bauer a volte non era in linea con i preconcetti culturalmente austeri del gruppo dirigente del partito di Ulbricht. Rifiut\u00f2 di iniziare le trasmissioni quotidiane con \"musica leggera mattutina\", insistendo invece sul fatto che \"Bach e Mozart sono perfetti per l'ora di colazione degli operai\" (\"Bach und Mozart sind f\u00fcr die Arbeiter zum Fr\u00fchst\u00fcck gerade gut genug\"). Deve essere stato sempre nel 1949 che pass\u00f2 dal Partito Comunista al Partito Socialista Unificato, che era ormai sulla buona strada per diventare il partito di potere in un nuovo tipo di sistema monopartitico. Molto rapidamente da qui le cose iniziarono a peggiorare. Bauer si trov\u00f2 a ricevere critiche piccate dal sempre pi\u00f9 potente Comitato Centrale del Partito, sia per quanto riguardava le sue opinioni politiche sia per le sue scelte di vita. Bauer era propenso a respingerle come il risultato di un \"intrigo meschino\" (\"Kleinliche Intrige\") orchestrato da Walter Ulbricht e si rifiut\u00f2 di dare peso ai pericoli che stava affrontando. Non era certo incline a vedere il male nel partito, che vedeva ancora come \"l'unica strada per una vita piena di significato\" (\"der einzige Weg zu einem sinnvollen Leben\"). Bauer aveva bisogno del partito e il partito poteva ancora trarre dei vantaggi da lui, ma correnti politiche in rapido movimento stavano emergendo per minarlo e ben presto divenne evidente che stava diventando superfluo.\nVittima delle Purghe.\nIl 23 agosto 1950 Leopold Bauer fu arrestato a causa dei suoi precedenti legami con Noel Field, che era stato catturato in Cecoslovacchia l'anno precedente e poi consegnato alle autorit\u00e0 ungheresi e sottoposto ad un processo farsa. Bauer era sospettato di aver fornito un ampio aiuto al \"nemico di classe\". Ulbricht lo identific\u00f2 personalmente come \"un agente nemico\". Bauer fu escluso dal SED il 1\u00ba settembre 1950. Oggi risulta evidente che questo faceva parte di una pi\u00f9 ampia opera di epurazione politica. Altri compagni furono coinvolti negli arresti, inclusi Lex Ende e Willi Kreikemeyer. Paul Merker era stato espulso dal partito una settimana prima. Merker era un altro dei principali dirigenti del partito che aveva trascorso gli anni del nazismo non a Mosca ma in Occidente: sembra per\u00f2 che per la \"squadra di Mosca\" che circondava Walter Ulbricht questo di per s\u00e9 destasse sospetti. Ci sono stati commentatori che hanno sottolineato come una percentuale molto elevata delle vittime delle purghe del 1950 nella Germania Est fossero ebrei.\nLeo Bauer e sua moglie furono arrestati dal Ministero per la Sicurezza di Stato (\"Stasi\"). Bauer fu portato al centro di detenzione cautelare della Stasi nella Schumannstra\u00dfe, quindi al centro di detenzione e interrogatorio principale della Stasi a Berlino-Hohensch\u00f6nhausen. Quindi nell'agosto del 1951 fu trasferito di nuovo, questa volta nella prigione militare sovietica a Berlino-Karlshorst. Intanto, la zona di occupazione sovietica era stata rinominata Repubblica Democratica Tedesca nel 1949, sotto la direzione dell'Unione Sovietica, ma le amministrazioni militari congiunte rimasero presenti in gran numero nel complesso militare sovietico a Karlshorst. Durante l'interrogatorio Bauer fu torturato sia dai suoi inquisitori tedeschi che da quelli sovietici. Nella confessione di 150 pagine che gli fu estorta, denunci\u00f2 non solo s\u00e9 stesso, ma anche amici e compagni.\nLe fonti non sono pienamente in accordo per quanto riguarda la data del processo di Bauer, ma sembra che il 28 dicembre 1952 sia stato condannato da un tribunale militare sovietico e, identificato come una \"spia americana\", condannato a morte per fucilazione. La sua ex compagna politica e, secondo almeno una fonte, ex compagna di vita, Erica Glaser fu accusata nella stessa udienza: le furono dati lo stesso verdetto e la stessa sentenza. Nel gennaio del 1953 fu deportato da Berlino in Unione Sovietica dove doveva essere eseguita la sentenza. Stava ancora aspettando nella sua cella alcune settimane dopo quando Joseph Stalin mor\u00ec, aprendo la stagione politica conosciuta come disgelo. Alla fine la condanna a morte non fu mai eseguita. Nel mese di giugno 1953, in quello che \u00e8 stato successivamente presentato come un atto ufficiale di misericordia (\"eine Begnadigung),\" la pena fu mutuata in 25 anni di detenzione in un campo di lavoro nella Siberia orientale. Bauer fu inizialmente detenuto in un campo di punizione (\"Ozerlag\") a Tayshet. Fu poi trasferito nel campo 013 vicino a Bratsk. Nel novembre del 1954 fu nuovamente trasferito nel \"campo ospedaliero\" (\"Krankenlager\") a Vikhorevka.\nChru\u0161\u010d\u00ebv e il disgelo.\nDopo la morte di Stalin emerse un (cauto) disgelo politico nell'Unione Sovietica. Il nuovo segretario generale del partito, Nikita Chru\u0161\u010d\u00ebv, era desideroso di tendere la mano ai governi stranieri in modo da migliorare la posizione internazionale dell'Unione Sovietica. Nel settembre del 1955, dopo diversi mesi di diplomazia segreta, il cancelliere tedesco Adenauer visit\u00f2 Mosca per concordare il ritorno a casa dei prigionieri tedeschi ancora detenuti nell'Unione Sovietica. I negoziati riguardarono poco meno di 10.000 prigionieri di guerra che erano arrivati come membri delle armate di invasione di Hitler tra il 1941 e il 1945 e circa 20.000 civili tedeschi, molti dei quali erano arrivati come rifugiati politici e caddero vittime delle purghe di Stalin o furono imprigionati nell'atmosfera di paranoia che prese piede nell'Unione Sovietica a seguito dell'invasione tedesca del 1941. A seguito dell'accordo concluso durante la visita di Adenauer, i detenuti poterono tornare in Germania con effetto dal 7 ottobre 1955 e Leo Bauer fu tra essi.\nNella Germania del dopoguerra: Repubblica Federale Tedesca.\nDopo il suo trasferimento forzato nella zona di occupazione sovietica, le tre zone di occupazione occidentali erano state rilanciate con una nuova valuta nel maggio 1949 e unificate come Repubblica Federale Tedesca, con il sostegno degli Stati Uniti. Questo era il paese in cui Leo Bauer faceva ritorno, stabilendosi a Francoforte sul Meno e lanciandosi in una nuova carriera come \"educatore politico\" e giornalista. Nel 1956 si riun\u00ec al Partito Socialdemocratico (che aveva lasciato nel 1931), sebbene per molti anni ci sarebbe stato all'interno del partito chi trovava poco convincente la sua conversione dal comunismo alla socialdemocrazia.\nDal 1957 al 1958 Bauer lavor\u00f2 come membro dello staff della rivista settimanale Quick; tra il 1959 e il 1961 lavor\u00f2 come giornalista indipendente. Selezionato da Henri Nannen, nel 1961 divenne redattore di politiche sociali su un'altra rivista settimanale, lo Stern, con sede ad Amburgo.\nVerso la met\u00e0 degli anni '60 Leopold Bauer entr\u00f2 a far parte della cerchia di consiglieri di Willy Brandt, che nel 1964 era succeduto al recentemente scomparso Erich Ollenhauer come leader del Partito Socialdemocratico (\"Sozialdemokratische Partei Deutschlands\", SPD). Il livello di rispetto reciproco tra i due uomini divenne notevole. Brandt era un uomo di formidabile visione e abilit\u00e0 con molti ammiratori: svilupp\u00f2 un enorme rispetto per l'intuito acuto di Bauer e la sua profonda comprensione del funzionamento interno della struttura di potere leninista della Germania orientale e del funzionamento delle societ\u00e0 socialiste. Per questo divenne un essenziale collaboratore nella politica di avvicinamento con il blocco orientale che Brandt andava sviluppando. Brandt era un uomo profondamente empatico che espresse il suo apprezzamento per l'amico e la comprensione per tutte le sofferenze che aveva patito nella sua vita. Sebbene il ruolo consultivo di Bauer fosse inizialmente informale, nel 1967, quando Brandt volle prendere contatto con il Partito Comunista Italiano, chiese all'ex comunista Bauer di recarsi a Roma per conto della direzione della SPD per stabilire i primi contatti. L'incontro avvenne il 29-30 novembre 1967 tra la delegazione tedesca composta da Bauer, Egon Franke, Fried Weseman e quella italiana composta da Enrico Berlinguer, Carlo Galluzzi e Sergio Segre.\nTra il 1968 e il 1972 Bauer fu caporedattore di \"Die Neue Gesellschaft\", la rivista politica mensile piuttosto vicina alla SPD. Firm\u00f2 anche un contratto con la Friedrich Ebert Stiftung come ricercatore associato.\nNel settembre 1969 Willy Brandt subentr\u00f2 a Kurt Georg Kiesinger come Cancelliere della Germania e Leo Bauer divenne consigliere personale del cancelliere, impiegato nella Cancelleria federale. Egli forn\u00ec consulenza, principalmente, sulle relazioni tra Germania Est e Ovest (\"Ostpolitik\") in un momento in cui i governi da entrambe le parti del confine interno erano desiderosi di regolarizzare varie questioni rimaste in sospeso dopo la separazione che durava dal 1949. Eppure, nonostante la sua posizione nel cuore delle istituzioni politiche della Germania Ovest, Bauer rimase un estraneo. Si diceva che Hans-J\u00fcrgen Wischnewski considerasse la costante vicinanza di Bauer al cancelliere come una minaccia alla propria posizione di fiducia come \"amministratore delegato\" del Partito Socialdemocratico (\"Parteigesch\u00e4ftsf\u00fchrer\"). Per quanto riguardava il vice capo del partito, Bauer stesso dichiar\u00f2 che Helmut Schmidt era \"probabilmente uno di quelli che credevano che il suo ruolo fosse diminuito perch\u00e9 [Bauer] era cos\u00ec fermamente evocato come consigliere di Brandt\".\nVerso la fine della sua vita, Leopold Bauer si ammal\u00f2 gravemente a causa delle torture a cui era stato sottoposto negli anni '50. Non aveva ancora compiuto 60 anni quando mor\u00ec a Bonn nel 1972."}
{"id": "8229075", "revid": "298229", "url": "https://it.wikipedia.org/wiki?curid=8229075", "title": "Vitry sur Seine", "text": ""}
{"id": "8229076", "revid": "106908", "url": "https://it.wikipedia.org/wiki?curid=8229076", "title": "Fagni", "text": ""}
{"id": "8229077", "revid": "767487", "url": "https://it.wikipedia.org/wiki?curid=8229077", "title": "Anna Pniowsky", "text": "Biografia.\nInizia la carriera giovanissima; esordisce all'et\u00e0 di 7 anni partecipando al film TV \"La grande sfida di Gabby\" (\"The Gabby Douglas Story\") del 2014; negli anni seguenti fa parte del cast di alcune serie TV americane, ed emerge all'attenzione del grande pubblico grazie al ruolo interpretato nel film \"Light of My Life\" del 2019, diretto da Casey Affleck."}
{"id": "8229079", "revid": "106908", "url": "https://it.wikipedia.org/wiki?curid=8229079", "title": "Falcetta", "text": ""}
{"id": "8229080", "revid": "106908", "url": "https://it.wikipedia.org/wiki?curid=8229080", "title": "Falcetti", "text": ""}
{"id": "8229082", "revid": "106908", "url": "https://it.wikipedia.org/wiki?curid=8229082", "title": "Famea", "text": ""}
{"id": "8229086", "revid": "1305772", "url": "https://it.wikipedia.org/wiki?curid=8229086", "title": "Fanello (disambigua)", "text": ""}
{"id": "8229092", "revid": "1305772", "url": "https://it.wikipedia.org/wiki?curid=8229092", "title": "Fanin", "text": ""}
{"id": "8229093", "revid": "106908", "url": "https://it.wikipedia.org/wiki?curid=8229093", "title": "Faroppa", "text": ""}
{"id": "8229096", "revid": "106908", "url": "https://it.wikipedia.org/wiki?curid=8229096", "title": "Fassetta", "text": ""}
{"id": "8229097", "revid": "606039", "url": "https://it.wikipedia.org/wiki?curid=8229097", "title": "Botys spilosoma", "text": ""}
{"id": "8229100", "revid": "106908", "url": "https://it.wikipedia.org/wiki?curid=8229100", "title": "Favati", "text": ""}
{"id": "8229103", "revid": "106908", "url": "https://it.wikipedia.org/wiki?curid=8229103", "title": "Favata", "text": ""}
{"id": "8229105", "revid": "106908", "url": "https://it.wikipedia.org/wiki?curid=8229105", "title": "Favilli", "text": ""}
{"id": "8229106", "revid": "106908", "url": "https://it.wikipedia.org/wiki?curid=8229106", "title": "Favilla", "text": ""}
{"id": "8229108", "revid": "106908", "url": "https://it.wikipedia.org/wiki?curid=8229108", "title": "Favo (disambigua)", "text": ""}
{"id": "8229129", "revid": "106908", "url": "https://it.wikipedia.org/wiki?curid=8229129", "title": "Fayenz", "text": ""}
{"id": "8229131", "revid": "124123", "url": "https://it.wikipedia.org/wiki?curid=8229131", "title": "Angelo di Acquapagana", "text": " Eremita camaldolese, il suo culto come beato \u00e8 stato confermato da papa Gregorio XVI nel 1845.\nBiografia.\nAbbracci\u00f2 ventiquattrenne la vita religiosa come fratello converso nel monastero camaldolese di San Salvatore ad Acquapagana; pass\u00f2 poi al monastero di Valdicastro e infine fu riassegnato a quello di Acquapagana.\nCon il permesso dei superiori, si ritir\u00f2 a condurre vita eremitica in una grotta nei pressi del cenobio ma continu\u00f2 a partecipare quotidianamente alla celebrazione dei sacramenti in comunit\u00e0 e alla recita corale dell'ufficio divino.\nIl culto.\nFu sepolto nella chiesa abbaziale di Acquapagana e il 19 agosto 1630 Emilio Altieri, vescovo di Camerino, fece sistemare le sue reliquie nella chiesa eretta in suo onore.\nPapa Gregorio XVI, con decreto del 24 luglio 1845, ne conferm\u00f2 il culto con il titolo di beato.\nIl suo elogio si legge nel martirologio romano al 19 agosto."}
{"id": "8229133", "revid": "106908", "url": "https://it.wikipedia.org/wiki?curid=8229133", "title": "Felicioli", "text": ""}
{"id": "8229134", "revid": "1305772", "url": "https://it.wikipedia.org/wiki?curid=8229134", "title": "Felini (disambigua)", "text": ""}
{"id": "8229139", "revid": "106908", "url": "https://it.wikipedia.org/wiki?curid=8229139", "title": "Fenin (disambigua)", "text": ""}
{"id": "8229140", "revid": "106908", "url": "https://it.wikipedia.org/wiki?curid=8229140", "title": "Ferazzoli", "text": ""}
{"id": "8229143", "revid": "124123", "url": "https://it.wikipedia.org/wiki?curid=8229143", "title": "Simone Balacchi", "text": " dell'Ordine dei Frati Predicatori. Il suo culto come beato \u00e8 stato confermato da papa Pio VII nel 1820.\nBiografia.\nLe sue origini famigliari sono ignote, ma \u00e8 stato tramandato il nome di suo padre (Rodolfo). Abbracci\u00f2 ventisettenne la vita religiosa come frate converso nel convento domenicano di Rimini: la tradizione agiografica parla di grandi sofferenze da lui subite a causa di gravi persecuzioni da parte degli uomini e del diavolo; gli attribuisce inoltre numerosi miracoli operati in vita.\nIl culto.\nLa pi\u00f9 antica notizia sul suo culto risale al 27 dicembre 1489, quando il suo corpo fu traslato nella chiesa di San Cataldo in Rimini e posto in un'arca a destra dell'ingresso principale dell'edificio. Nel 1817 i suoi resti furono trasferiti in una cappella eretta in suo onore nella collegiata di Santarcangelo.\nPapa Pio VII, con decreto del 14 marzo 1820, ne conferm\u00f2 il culto con il titolo di beato.\nIl suo elogio si legge nel martirologio romano al 3 novembre."}
{"id": "8229172", "revid": "206466", "url": "https://it.wikipedia.org/wiki?curid=8229172", "title": "Yelena Petushkova", "text": ""}
{"id": "8229189", "revid": "1282260", "url": "https://it.wikipedia.org/wiki?curid=8229189", "title": "Innings (cricket)", "text": ""}
{"id": "8229195", "revid": "287204", "url": "https://it.wikipedia.org/wiki?curid=8229195", "title": "Malekeh Jahan", "text": "Biografia.\nFiglia del principe Kamran Mirza Na'eb-Saltaneh (1855-1927) e della principessa Sorour ol-Dowleh Qajar (? - ?), nipote di Nasser al-Din Shah Qajar. \u00c8 stata consorte reale dello Sci\u00e0 Mohammad Ali Qajar (1853-1907) e madre di Ahmad Qajar, l'ultimo Sci\u00e0 di Persia della Dinastia Qajar.\nNel 1923, Malekeh Jahan venne inviata in esilio con la sua famiglia, dove si dedicarono a un \"Gran Tour\" in Europa per poi stabilirsi a Sanremo con il marito. I figli si divisero tra Svizzera e Inghilterra. Nel 1925, Reza Khan venne proclamato Sci\u00e0 dando inizio' alla Dinastia Pahlavi. Durante gli anni dell'esilio, Malekeh Jahan scrisse un libro di preghiere dal nome \"Borhan-ol-Iman (Prova di fede)\"."}
{"id": "8229213", "revid": "1543377", "url": "https://it.wikipedia.org/wiki?curid=8229213", "title": "60\u00ba anniversario della Repubblica Popolare Cinese", "text": "Il 60\u00ba anniversario della Repubblica Popolare Cinese ebbe luogo il 1\u00ba ottobre 2009. Una parata militare, a cui parteciparono pi\u00f9 di 10.000 soldati, venne organizzata nella Piazza Tienanmen di Pechino; insieme ad essa vennero presentate diverse armi ad alta tecnologia. Nelle altre citt\u00e0 della repubblica si tennero celebrazioni di natura affine. Il leader cinese di primaria importanza, Hu Jintao, ispezion\u00f2 le truppe disposte lungo il viale Chang'an. In seguito alla parata militare ci fu un corteo civile, che coinvolse 100.000 cittadini cinesi.\nContesto storico.\nLa Repubblica Popolare Cinese fu fondata il 1\u00ba ottobre 1949. Dal 1949 al 1959, in occasione dell'anniversario della repubblica, si tennero ogni anno eventi di dimensioni variabili, presieduti dal presidente Mao Zedong finch\u00e9, nel settembre del 1960, il governo cinese non decise di ridurre il numero di festeggiamenti di stato ad una sola cerimonia militare per decennio, con parate meno importanti a cadenza quinquennale. Tale decisione faceva parte di una linea di provvedimenti presi per risparmiare i fondi del governo, e rappresentava un approccio pi\u00f9 \"frugale\" da parte delle autorit\u00e0 cinesi. L'ultima celebrazione su larga scala dell'epoca maoista fu quella del 1969. Dopodich\u00e9, per quattordici anni, durante gli anni in cui la Rivoluzione culturale raggiunse il suo picco, non vi fu alcun evento di simile portata. In seguito alla Rivoluzione culturale, le celebrazioni pi\u00f9 importanti furono quella del 1984 e quella del 1999, rispettivamente il 35\u00ba e il 50\u00ba anniversario della Repubblica Popolare Cinese. Queste due parate militari furono presiedute rispettivamente dal leader di primaria importanza Deng Xiaoping e da Jiang Zemin, i quali ispezionarono anche l'Esercito Popolare di Liberazione. Quella del 2009 fu la prima e l'ultima parata ad essere presieduta da Hu Jintao, il quale dovette, a causa dei limiti di mandato, lasciare l'ufficio del Segretario generale del Partito comunista cinese nell'anno 2012.\nPreparazioni.\nQuaranta milioni vasi di fiori, forniti dalla Beijing Flowers &amp; Trees Corp., di propriet\u00e0 del governo, vennero sistemati lungo le vie di Pechino. Tra di essi, cinque milioni vennero piantati lungo l'asse est-ovest del viale Chang'an, noto anche con il nome di \"viale della pace eterna\". Durante le preparazioni, i fiori furono sorvegliati ventiquattr'ore su ventiquattro. Nel frattempo, la fabbrica Beijing Jinggong si adoper\u00f2 nella produzione di due milioni di bandiere nazionali cinesi. In piazza Tienanmen vennero eretti i 56 \"pilastri dell'unit\u00e0 nazionale\", un omaggio ai 56 gruppi etnici che popolano la Cina; ognuno di questi pilastri conteneva dei fuochi d'artificio, pronti per essere usati la notte del 1\u00ba ottobre. La folla di visitatori venne tenuta sotto controllo da 800.000 volontari, che si adoperarono per mantenere l'ordine in piazza Tienanmen. 30.000 volontari, inoltre, offrirono servizi di traduzione nelle stazioni della metropolitana e degli autobus.\nI servizi di disinfestazione pechinesi ricevettero il ruolo di sterminare la popolazione di ratti, zanzare, mosche e scarafaggi. Senza alcun preannuncio, quattro sessioni notturne di disinfestazione ebbero luogo in piazza Tienanmen e nella Citt\u00e0 Proibita. Gli abitanti di Pechino vennero incoraggiati a prendere parte alla disinfestazione: diversi cartelloni propagandistici che, secondo il \"The Times\", richiamano alla mente la campagna di eliminazione dei quattro flagelli, apparvero in tutta la citt\u00e0; essi recavano slogan come, per esempio: \"Eliminate i quattro flagelli, date importanza all'igiene. Diamo il benvenuto, nella maniera pi\u00f9 pulita possibile, alla festa nazionale!\".\nIl 29 agosto piazza Tienanmen venne chiusa al pubblico per le prime prove. Il 16 settembre decine di migliaia di artisti si esibirono in un'ulteriore prova, gi\u00e0 vestiti dei loro costumi. Anche l'esercito si prepar\u00f2 all'evento: difatti, il 6 settembre, diverse centinaia di veicoli militari percorsero il viale Chang'an. Il 18 settembre diverse vie di Pechino vennero chiuse al pubblico per le preparazioni finali. La polizia liber\u00f2 tutte le strade e gli edifici non residenziali nei pressi della piazza Tienanmen per agevolare la prova finale che avrebbe avuto luogo la notte stessa. I media statali iniziarono a pubblicare articoli e servizi riguardanti gli estenuanti mesi di preparazione al 60\u00ba anniversario della repubblica, sottolineando come migliaia di soldati avessero speso quattro mesi nel perfezionamento della loro marcia sincronizzata. Tali prove ebbero luogo in un campo di pratica costruito per imitare la configurazione del viale Chang'an. Esso era, inoltre, dotato di una tribuna riservata alle autorit\u00e0 di spicco. A causa dei diversi problemi causati dalle prove (e.g. il blocco delle vie principali e la chiusura di gran parte della metropolitana di Pechino), l\"'Agenzia Nuova Cina\" annunci\u00f2 che le prove finali, inizialmente previste per il 26 settembre, erano state cancellate.\nSicurezza.\nSecondo il \"The Sunday Times\" le misure di sicurezza avrebbero ecceduto di gran lunga quelle che erano state messe in atto in occasione dei giochi della XXIX Olimpiade. La polizia fu particolarmente attiva nella zona di Pechino e nelle province circostanti: vennero adoperate pattuglie armate durante i turni notturni dal 15 settembre fino alla conclusione delle celebrazioni. Sotterranei e seminterrati furono costantemente ispezionati; ad alcuni ristoranti con terrazze sul tetto fu vietata la sistemazione dei clienti sul lato rivolto verso la strada. Tuttavia il 17 settembre, nonostante la polizia fosse stata messa in allerta per tutta la durata della fase preparatoria, un uomo armato di coltello riusc\u00ec a uccidere due persone e ferirne dodici nella zona centrale di Pechino. Peter Ford, del quotidiano statunitense \"The Christian Science Monitor\", afferm\u00f2 che l'aggressione era stata minimizzata dai media locali. Tuttavia, in seguito all'attacco, i coltelli vennero rimossi dai supermercati nei dintorni, come Carrefour e Walmart.\nLa vigilanza paramilitare venne impiegata presso ponti, tunnel stradali e altri punti affollati della citt\u00e0. I residenti vennero scoraggiati dall'affacciarsi sui balconi rivolti sulla strada, a differenza delle celebrazioni del 1999, quando era possibile assistere all'evento dalla propria abitazione. 30.000 persone furono ufficialmente invitate dal governo per costituire il pubblico degli imminenti festeggiamenti; tutti gli altri furono caldamente invitati a seguirli in TV, \"per evitare complicazioni\".\nSecondo il quotidiano \"The Times\" la comunit\u00e0 di uiguri dello Xinjiang si trovava nel mirino delle autorit\u00e0, le quali si armarono di unit\u00e0 antiterrorismo e di informatori per poter sorvegliare i distretti considerati pi\u00f9 problematici. Vennero posti sotto vigilanza dei buddhisti tibetani e vennero arrestati diversi dissidenti. Le auto che si accingevano ad entrare a Pechino furono perquisite, mentre ai contadini che, solitamente, arrivavano nella capitale per esporre le loro rimostranze sotto forma di petizioni, fu negato l'accesso alla citt\u00e0. I provvedimenti presi dal ministero della pubblica sicurezza cinese a Pechino e in province limitrofe come Hebei, Liaoning, Shandong e Shanxi, nella regione autonoma della Mongolia Interna e nella municipalit\u00e0 di Tientsin, furono paragonati da un alto funzionario a un \"fossato di sicurezza\": secondo lui \"la sicurezza in occasione delle celebrazioni della giornata nazionale cinese e la stabilit\u00e0 nella citt\u00e0 di Pechino devono essere di primaria importanza\". Secondo il \"The Times\" la censura divenne pi\u00f9 rigida e severa anche sui social network: molti siti, come Facebook e Twitter, vennero bloccati; un analista dei media not\u00f2 come le autorit\u00e0 avessero aggiornato i propri mezzi tecnologici per bloccare i servizi proxy gratuiti e le reti virtuali private a una settimana dalle celebrazioni dell'anniversario.\nTra gli altri provvedimenti di sicurezza attuati dal governo vi sono lo spostamento delle buche delle lettere e delle edicole dal viale Chang'an, e la chiusura o la limitazione dell'attivit\u00e0 di alcuni alberghi lungo il percorso (e.g. il Beijing Hotel, il Beijing News Plaza Hotel e il Beijing International Hotel). Agli alberghi che si affacciano solo in parte sul viale Chang'an venne data la possibilit\u00e0 di operare regolarmente a patto che, durante le celebrazioni, vengano rese inaccessibili le camere rivolte sulla strada principale.\nMedia.\nDal 22 settembre al 2 ottobre il governo allest\u00ec un centro multimediale nell'albergo Media Center Hotel per i giornalisti che avevano intenzione di seguire l'evento. Il rappresentante di tale centro, Zhu Shouchen, rivel\u00f2 che il numero di giornalisti che volevano coprire i festeggiamenti era intorno ai 4.500. Le organizzazioni mediatiche erano in tutto 346, con sede in 108 paesi diversi. Solo Hong Kong, Macao e Taiwan erano rappresentati da quasi 400 giornalisti.\nUn film, intitolato \"\"The Founding of a Republic\" (), prodotto dalla China Film Group Corporation (CFG) in occasione dei festeggiamenti del 60\u00ba anniversario della repubblica, venne rilasciato a livello nazionale il 17 settembre. Il lungometraggio ripercorre l'ascesa e il trionfo del comunismo in Cina, con un cast che comprende, seppur in brevi cameo, celebrit\u00e0 come, ad esempio, Zhang Ziyi, Jackie Chan, Jet Li e direttori noti come Jiang Wen, Chen Kaige e John Woo. Le parti dei personaggi principali, come Mao Zedong, vennero recitate da attori meno famosi. Il film fu diretto dal presidente della CFG Han Sanping e da Huang Jianxin. Un portavoce della CFG rivel\u00f2 che molte celebrit\u00e0 risposero alla richiesta di Han Sanping di entrare a far parte del cast del film, spesso rifiutando di venire pagati. Fu per questo motivo che \"The Founding of a Republic\"\" venne girato con un budget di appena 60\u201370 milioni di yuan (poco meno di 10 milioni di euro). Secondo il dirigente di una delle catene di multiplex pi\u00f9 importanti del paese, il film fu in grado di unire \"il nucleo di un film 'eticamente stimolante'\" \u2013 caratteristico, secondo l\"'Associated Press\", dei lungometraggi propagandistici \u2013 \"con una natura di stampo pi\u00f9 commerciale\".\nParate.\nLeader.\nLiu Qi, il segretario del partito comunista comunale di Pechino, era il maestro delle cerimonie dell'evento. Hu Jintao, nel suo ruolo di segretario generale del partito comunista cinese, presidente della repubblica popolare e della commissione militare centrale, presiedette alla parata militare. Inoltre, tutti i membri del comitato permanente dell'ufficio politico e l'ex segretario generale, il presidente Jiang Zemin, stettero sugli spalti di Tienanmen nell'ordine di precedenza dettato dal protocollo. Parteciparono all'evento anche altri ex politici, come gli ex premier Li Peng e Zhu Rongji, e l'ex vice presidente Zeng Qinghong.\nParata militare.\nLa parata militare ebbe luogo sul viale Chang'an e venne supervisionata dai leader del paese dagli spalti di Tienanmen, sopra al ritratto di Mao Zedong. Hu Jintao ispezion\u00f2 le truppe a bordo di una Hongqi HQE, con una targa speciale (\u4eacV 02009), progettata appositamente per l'evento. Il budget del governo cinese per la realizzazione della parata militare ammontava sui 44 milioni di dollari, anche se ci furono diversi tagli al bilancio per via della recente crisi finanziaria globale. Durante la parata vennero mostrati al pubblico 52 nuovi tipi di armamenti militari, come i carri armati ZTZ-99, i caccia multiruolo J-10, gli aerei di preallarme e di controllo KJ-200 e KJ-2000, gli elicotteri d'attacco Z-9W e nuovi modelli dei fucili d'assalto QBZ-95 e QBZ-03.\nCinque nuovi tipi di missile vennero rivelati dal secondo corpo di artiglieria, nella cui marcia vennero inclusi 108 missili. Tale porzione della parata aveva, come obiettivo, lo sfoggio delle abilit\u00e0 nella deterrenza strategica da parte dell'esercito cinese.\nLista delle divisioni partecipanti.\nLe seguenti divisioni sono disposte in ordine di apparizione:\nLista dei mezzi militari apparsi nella parata.\nSecondo i media officiali cinesi, tutti i mezzi militari mostrati durante la parata sono stati fabbricati in Cina. I mezzi apparsi per la prima volta in occasione dell'evento sono evidenziati in grassetto.\nCorteo di massa.\nSessanta carri allegorici, con temi come lo sviluppo, il progresso scientifico, i traguardi raggiunti e la bellezza della Cina, vennero fatti sfilare per la piazza Tienanmen. Decine di questi carri erano circondati da 1,949\u00a0\u2013 o 2,009\u00a0\u2013 civili: il numero totale di cittadini che presero parte a questo corteo di massa fu di oltre centomila individui. Uno dei carri presentava una gigantografia di Mao Zedong; ad esso si susseguirono altri ritratti altrettanto grandi di Deng Xiaoping, Jiang Zemin e Hu Jintao. Su ognuno di questi ritratti si potevano leggere gli slogan delle ideologie dei rispettivi leader, i.e. il pensiero di Mao, la teoria di Deng Xiaoping, le tre rappresentanze e il concetto di sviluppo scientifico. Era possibile udire delle registrazioni audio dei quattro leader da degli altoparlanti. Vi fu, inoltre, un carro accompagnato da 181 stranieri da 53 paesi diversi, chiamato \u201cUn mondo solo\u201d.\nTrasmissione in diretta.\nLa televisione centrale cinese fu responsabile della trasmissione in diretta delle celebrazioni della giornata nazionale cinese e della parata militare, a partire dalle 8:00 (CST) fino a mezzogiorno sui canali CCTV-1, CCTV-3, CCTV-4, CCTV-7, CCTV-10, CCTV-12, CCTV-NEWS, CCTV-HD, CCTV Music Channel e sui canali in altre lingue (CCTV-9 in lingua inglese, CCTV-Fran\u00e7ais in francese, CCTV-Espa\u00f1ol in spagnolo, CCTV-Arabic in arabo e CCTV-Russian in russo), sia in diretta TV che online. CCTV-9, il canale in lingua inglese, mand\u00f2 in onda repliche della celebrazione alle 16:00 del 1\u00ba ottobre e a mezzanotte e alle 7:00 del 2 ottobre.\nLa radio nazionale cinese forn\u00ec una trasmissione radio in diretta sulle stazioni radio CNR 1, 2, 3, 4 e 9 in Cina continentale, sulle stazioni CNR 7 a Hong Kong e a Macao, e CNR 5 in Taiwan.\nSerata di gala della festa nazionale.\nDurante la sera del 1\u00ba ottobre, dalle 20:00 alle 22:00, centinaia di danzatori si esibirono in piazza Tienanmen in un concerto di ventotto canti patriottici cinesi, accompagnati da un imponente spettacolo pirotecnico. Secondo i media nazionali, i fuochi d'artificio impiegati in tale spettacolo supererebbero il doppio di quelli utilizzati durante la cerimonia d'apertura dei giochi della XXIX Olimpiade. La serata di gala si poteva seguire sia sintonizzandosi sui canali della \"China Central Television\" che su internet.\nMonete commemorative e francobolli.\nIl 16 settembre, per commemorare l'anniversario, la Banca Popolare Cinese emise tre tipi di monete d'oro e due di monete d'argento. Le 60.700 monete d'oro vennero rilasciate al valore nominale di 10.000, 2.000 e 100 yuan; alle 106.000 monete d'argento, invece, vennero assegnati i valori di 300 e 10 yuan. Tutte queste monete, coniate dalla zecca di Shenzhen Guobao e da quella di Shenyang, hanno corso legale.\nIl dritto delle monete \u00e8 decorato da un'effigie dell'emblema nazionale cinese incastonato in un fregio di peonie. Il rovescio, invece, \u00e8 pi\u00f9 variegato: tra le varie illustrazioni figurano un razzo, un satellite, un treno ad alta velocit\u00e0 e lo stadio nazionale di Pechino. Si possono anche trovare rappresentazioni di portali, ponti e di altre strutture architettoniche. Le monete presentano anche un'iscrizione in caratteri cinesi che recita \"In commemorazione del 60\u00ba anniversario della fondazione della Repubblica Popolare Cinese, 1949\u20132009\".\nIl 20 ottobre 2009, la corporazione filatelica nazionale della Cina emise tre collezioni filateliche per commemorare il 60\u00ba anniversario, i.e. due album di francobolli acquistabili al valore di 380 \u00a5 e 680 \u00a5, e un foglio di francobolli al prezzo di 1.280 \u00a5.\nIl 1\u00ba ottobre le poste di Hong Kong rilasciarono un foglio di francobolli e un set di sei francobolli commemorativi. Essi sono a forma di ventaglio: quando vengono disposti uno accanto all'altro, formano il perimetro di un cerchio. La disposizione circolare, che rappresenta la cifra \"0\" del numero \"60\", pu\u00f2 essere vista anche sul foglio stesso; la cifra \"6\" si trova alla sinistra dei sei francobolli. Il design venne selezionato in seguito a un concorso. Nel francobollo di 1,40 dollari, il celeberrimo Victoria Harbour e Tienanmen a Pechino sono rappresentati all'interno di ingranaggi connessi tra di loro; nel francobollo di 1,80 $ \u00e8 possibile vedere la bandiera rossa della Repubblica Popolare, con un testo in cinese che recita \"La \"bauhinia\" che non smette mai di fiorire\". Il \"nido d'uccello\" e un veicolo spaziale della missione Shenzhou 7 figurano, rispettivamente, sui bolli da 2,40 $ e 2,50 $. In quelli da 3 $ e da 5 $, invece, si possono riconoscere il Tempio del Cielo e la Grande muraglia cinese, sovrastata dall'immagine di un drago. I due francobolli con lo sfondo rosso sono quelli che ritraggono Pechino e Victoria Harbour. Tali emissioni presentano anche l'emblema nazionale cinese e quello locale.\nCelebrazioni all'estero.\nA New York, l'Empire State Building si illumin\u00f2 di luci rosse e gialle per commemorare l'evento, il che divenne subito oggetto di critiche anche da parte di diversi politici americani. Le luci vennero accese la notte del 30 settembre e anche la sera successiva, ossia il giorno dell'anniversario stesso.\nIl 1\u00ba ottobre le poste nazionali del Pakistan, paese alleato della Cina, rilasciarono un francobollo di 5 rupie per commemorare l'anniversario.\nProteste e incidenti.\nIl 18 settembre 2009 tre giornalisti dell'agenzia di stampa giapponese Kyodo News, intenti a documentare i preparativi dell'evento, vennero aggrediti da ufficiali cinesi nella loro camera d'albergo a Pechino. Il governo cinese, in seguito, rivel\u00f2 che i giornalisti non avevano seguito l'indicazione ufficiale di non filmare i preparativi.\nCirca 800 manifestanti, vestiti di nero, parteciparono a una protesta per i diritti umani, la quale inizi\u00f2 nel Charter Garden del distretto centrale di Hong Kong. L'obiettivo era quello di portare la replica di una bara davanti all'ufficio di rappresentanza della Cina continentale, il che caus\u00f2 vari conflitti fisici. Il gruppo musicale My Little Airport rilasci\u00f2 una canzone intitolata \"I Love the Country, But Not the Party\" (), facendo uso di un gioco di parole: la parola \"campagna\", in cinese, \u00e8 stata resa in inglese come \"country\", che significa anche \"paese, nazione\", e la parola \"party\" si pu\u00f2 anche intendere come \"partito\"."}
{"id": "8229249", "revid": "1305772", "url": "https://it.wikipedia.org/wiki?curid=8229249", "title": "Time Machine (videogioco)", "text": "Time Machine \u00e8 un videogioco di avventura dinamica sul viaggio nel tempo, pubblicato nel 1990 per gli home computer Amiga, Amstrad CPC, Atari ST, Commodore 64 e ZX Spectrum dalla filiale britannica della Activision. \u00c8 il secondo titolo sviluppato dall'azienda britannica Vivid Image, che si era fatta notare con \"Hammerfist\", e come il primo ottenne spesso buoni giudizi dalla critica.\nTrama.\nIl professor Potts, tipico scienziato con camice bianco, occhiali e capelli \"alla Einstein\", sta lavorando a una macchina del tempo, quando un attacco di terroristi armati di bombe causa un malfunzionamento che lo spedisce 10 milioni di anni nel passato. Qui ha inizio il gioco nei panni di Potts, che deve riuscire a tornare al proprio tempo e prevenire l'attentato. Prima per\u00f2 deve anche fare in modo che il corso della storia non venga alterato e che le epoche si susseguano come previsto, favorendo l'evoluzione del genere umano. Potts dovr\u00e0 quindi attraversare la preistoria preumana, l'era glaciale, l'et\u00e0 della pietra, il medioevo e infine il presente, ma solo dopo aver fatto in modo che le epoche successive esistano. Tra i suoi compiti ci sono prima raffreddare e poi scaldare l'ambiente, proteggere piccoli mammiferi che sono progenitori dell'uomo, mostrare agli uomini la coltivazione e la ruota, rivelare una sorgente di petrolio, infine attivare la macchina del tempo con speciali cristalli. \nModalit\u00e0 di gioco.\nOgnuna delle cinque epoche in cui si svolge il gioco \u00e8 costituita da cinque ambienti contigui, ovvero cinque schermate fisse comunicanti in orizzontale. I cinque luoghi sono sempre gli stessi in ogni epoca, ma visti in tempi diversi; alcune cose restano uguali nei millenni, ad esempio c'\u00e8 sempre un fiume nello stesso punto. Una minimappa di 5x5 caselle, posta al di sopra della visuale di gioco, indica il luogo e il tempo attuale.\nPotts pu\u00f2 camminare sul terreno in tutte le direzioni, saltare, abbassarsi e raccogliere oggetti. Quando si \u00e8 vicini a un oggetto rilevante, la sua immagine viene mostrata anche in una finestrella del pannello informativo. Certi oggetti si possono prendere e trasportare uno alla volta (appare effettivamente nelle mani del personaggio). In ogni schermata possono esserci nemici o pericoli naturali, che riducono l'energia di Potts o anche che fanno perdere direttamente una delle vite. Quando ha le mani libere, Potts pu\u00f2 usare un'arma che spara una scarica elettrica a corto raggio per stordire o uccidere le creature e sbloccare certi oggetti. Se l'arma viene usata a lungo bisogna aspettare che si ricarichi. Inoltre Potts ha in dotazione quattro piccoli dispositivi di teletrasporto, che pu\u00f2 piazzare in ogni luogo ed epoca, e poi anche riprendere e ripiazzare altrove; premendo il rispettivo tasto Potts viene rimandato istantaneamente l\u00ec, insieme a eventuali oggetti vicini.\nIn ogni epoca si deve completare una qualche azione non specificata al fine di permettere l'accesso all'epoca successiva. Premendo i tasti numerici si pu\u00f2 viaggiare istantaneamente tra tutte le epoche attualmente accessibili (evidenziate nella minimappa, all'inizio soltanto la pi\u00f9 antica), rimanendo nello stesso luogo. \u00c8 necessario infatti spostarsi pi\u00f9 volte avanti e indietro tra le cinque epoche. Si pu\u00f2 dover tornare nel passato per risistemare problemi che si ripresentano; la minimappa segnala se in un luogo e tempo qualcosa va storto. In generale agendo nel passato si pu\u00f2 influenzare il futuro, ad esempio piantare semi per ottenere poi alberi; oppure, per raggiungere un luogo che nell'epoca attuale \u00e8 inaccessibile, pu\u00f2 essere necessario tornare alla preistoria, farsi trasportare da uno pterodattilo nel punto corrispondente, e quindi tornare all'epoca di provenienza."}
{"id": "8229318", "revid": "74173", "url": "https://it.wikipedia.org/wiki?curid=8229318", "title": "Uljap", "text": "Uljap (in lingua russa \u0423\u043b\u044f\u043f) \u00e8 un centro abitato dell'Adighezia, situato nel Krasnogvardejskij rajon. La popolazione era di 1.195 abitanti al dicembre 2018. Ci sono 20 strade."}
{"id": "8229320", "revid": "74173", "url": "https://it.wikipedia.org/wiki?curid=8229320", "title": "Chatukaj", "text": "Chatukaj (in lingua russa \u0425\u0430\u0442\u0443\u043a\u0430\u0439) \u00e8 un centro abitato dell'Adighezia, situato nel Krasnogvardejskij rajon. La popolazione era di 5.071 abitanti al dicembre 2018. Ci sono 59 strade."}
{"id": "8229323", "revid": "74173", "url": "https://it.wikipedia.org/wiki?curid=8229323", "title": "\u0160turbino", "text": "\u0160turbino (in lingua russa \u0428\u0442\u0443\u0440\u0431\u0438\u043d\u043e) \u00e8 un centro abitato dell'Adighezia, situato nel Krasnogvardejskij rajon. La popolazione era di 516 abitanti al dicembre 2018. Ci sono 11 strade."}
{"id": "8229340", "revid": "287204", "url": "https://it.wikipedia.org/wiki?curid=8229340", "title": "Touran Agha Khanoum Qajar", "text": "La principessa Fakhr ol-Dowleh era una poetessa e nell'arco della sua breve vita scrisse un libro di memorie e centinaia di poesie in lingua persiana, conservati presso la Biblioteca Sultan Mahmoud Mirza di Parigi.\nMori' a 33 anni di tubercolosi e fu sepolta nel mausoleo reale del Santuario di Fatima bint Musa nella citt\u00e0 irachena di Qom, sulla lapide della sua tomba sono incisi alcuni dei suoi versi. "}
{"id": "8229346", "revid": "729019", "url": "https://it.wikipedia.org/wiki?curid=8229346", "title": "Castello di Dresda", "text": "Il castello di Dresda, o palazzo reale di Dresda (in tedesco: \"Dresdner Residenzschloss\" o \"Dresdner Schloss\"), \u00e8 un castello situato a Dresda, in Germania. Costruito nel XVI secolo, ospita cinque musei: la Gr\u00fcnes Gew\u00f6lbe (Antico e Nuovo), il M\u00fcnzkabinett, il Kupferstich-Kabinett e la R\u00fcstkammer con la \"Sala turca\". Al suo interno ospita anche una biblioteca d'arte della Staatliche Kunstsammlungen Dresden.\n\u00c8 uno degli edifici pi\u00f9 antichi di Dresda. Per quasi 400 anni, fu la residenza dei sovrani (1547\u20131806) e dei re (1806\u20131918) della Sassonia della linea Albertina della Casa di Wettin. La struttura \u00e8 nota per essere stata costruita in diversi stili architettonici, che vanno dal barocco al neorinascimentale.\nStoria.\nIn origine era un dongione in stile romanico costruito intorno al 1200. La \"Hausmannsturm\" venne costruita agli inizi del XV secolo. Dal 1468 al 1480, il mastio fu ampliato, dal capomastro Arnold von Westfalen, diventando una costruzione chiusa a quattro lati. A met\u00e0 del XVI secolo, fu aggiunto un altro corpo in stile rinascimentale.\nDopo il grande incendio del 1701, Augusto II di Polonia ricostru\u00ec gran parte del castello in stile barocco. Le sale del museo vennero create in quel periodo nell'ala occidentale. La \"Sala d'argento\", la \"Sala araldica\" e la \"Pretiosensaal\" (sala dei preziosi) furono costruite dal 1723 al 1726 e dal 1727 al 1729 vennero realizzate anche la \"Kaminzimmer\" (sala del camino), la \"Juwelenzimmer\" (sala dei gioielli), la \"Sala degli avori\" e la \"Sala dei bronzi\".\nTra il 1889 e il 1901, nell'800\u00ba anniversario della fondazione della Casata di Wettin, la famiglia al potere, avvenne una ricostruzione pi\u00f9 completa.\nNel 1914 fu intrapresa una ristrutturazione in stile neorinascimentale, seguita da vari ammodernamenti, come il riscaldamento a pavimento e le luci elettriche. All'esterno dello \"Stallhof\" (cortile delle scuderie), che collega il complesso del castello con l'adiacente Johanneum, venne dipinta una parete, dall'artista Wilhelm Walther, raffigurante il corteo dei principi. Il murale lungo 102 metri rappresenta la storia dei Wettin. Dato che sbiad\u00ec rapidamente, venne rifatto utilizzando circa 23.000 piastrelle di gres porcellanato di Meissen tra il 1904 e il 1907.\nGran parte del castello fu ridotto a un guscio senza tetto durante il bombardamento del 13 febbraio 1945. Tre sale della Gr\u00fcnes Gew\u00f6lbe furono distrutte. Tuttavia, le collezioni non vennero danneggiate essendo state trasferite nella fortezza di K\u00f6nigstein nei primi anni di guerra.\nNei primi 15 anni, dopo la fine della seconda guerra mondiale, non venne fatto alcun restauro ad eccezione di un tetto temporaneo realizzato nel 1946. Il restauro vero e proprio inizi\u00f2 negli anni 1960 con l'installazione di nuove finestre e si svolse rapidamente. Parte degli appartamenti reali sono stati ultimati nel settembre del 2019.\nMusei.\nIl castello di Dresda ospita cinque musei, la Alte Gr\u00fcnes Gew\u00f6lbe (Volta Verde storica), la Neu Gr\u00fcnes Gew\u00f6lbe (Nuova Volta Verde), il M\u00fcnzkabinett (Gabinetto numismatico), il Kupferstich-Kabinett (Collezione di stampe, incisioni e fotografie) e la R\u00fcstkammer (Museo delle armi) con la \"Sala turca\" e l\"'Ala rinascimentale\".\nVi \u00e8 anche una biblioteca d'arte (\"Kunstbibliothek\") con circa 260.000 volumi sulla storia dell'arte.\nHistorisches e Neues Gr\u00fcnes Gew\u00f6lbe.\nLa \"Gr\u00fcnes Gew\u00f6lbe\", suddivisa in Antica e Nuova Volta Verde, \u00e8 un museo che contiene la pi\u00f9 grande collezione di tesori in Europa. Fondata da Augusto II di Polonia, nel 1723, presenta una variet\u00e0 unica di oggetti preziosi che vanno dal periodo barocco al classicismo. Il museo \u00e8 costituito dall\"'Antica Volta Verde\" (\"Historisches Gr\u00fcnes Gew\u00f6lbe\") e dalla \"Nuova Volta Verde\" (\"Neues Gr\u00fcnes Gew\u00f6lbe\").\nLa Storica Volta Verde \u00e8 nota per le sue sale del tesoro ed \u00e8 essa stessa un'opera d'arte barocca. La Nuova Volta verde \u00e8 pi\u00f9 moderna. Quella storica si trova al piano terra del Castello e le visite richiedono una prenotazione anticipata. L'ammissione alla Nuova, che si trova al secondo piano, non ha limitazioni.\nM\u00fcnzkabinett.\nIl Gabinetto numismatico (\"M\u00fcnzkabinett\") possiede circa 300.000 pezzi ed \u00e8 uno dei musei pi\u00f9 antichi di Dresda, visto che risale al XVI secolo. Contiene una delle pi\u00f9 grandi collezioni d'Europa. Il suo ampio spettro spazia dall'antichit\u00e0 classica alle monete odierne. Circa 30.000 monete e medaglie sassoni rappresentano periodi diversi della storia della Sassonia. La collezione comprende anche insegne di ordini cavallereschi, banconote e obbligazioni storiche, modelli, sigilli, conii per monete e medaglie, oltre a macchine e attrezzature per il conio.\nSono esposti circa 3.300 oggetti eccezionali, in quattro sale, che rappresentano una sezione trasversale delle varie parti della collezione. Il Gabinetto numismatico \u00e8 quindi un centro di ricerca accademica e ha una biblioteca pubblica di circa 30.000 volumi.\nKupferstichkabinett.\nLa Collezione di stampe, disegni e fotografie (\"Kupferstich-Kabinett\") \u00e8 costituita da opere di artisti famosi di diversi paesi. Ci sono circa 515.000 oggetti di oltre 20.000 artisti coprenti lo spazio di otto secoli. Sono esposti disegni e stampe di vecchi maestri come Albrecht D\u00fcrer, Rembrandt, Michelangelo e Caspar David Friedrich, e di artisti successivi, come Henri de Toulouse-Lautrec e Pablo Picasso. Incisioni di Martin Schongauer e xilografie di Lucas Cranach il Vecchio sono esposte insieme a lavori fotografici. Vi \u00e8 anche una collezione di incisioni e arte grafica di K\u00e4the Kollwitz.\nR\u00fcstkammer, T\u00fcrckische Cammer e Renaissancefl\u00fcgel.\nIl R\u00fcstkammer (\"Museo delle armi\") ebbe origine dalla collezione di armi di propriet\u00e0 di Duchi ed Elettori sassoni e possiede una delle pi\u00f9 preziose collezioni di armi e armature al mondo. La mostra comprende circa 10.000 oggetti, tra cui elmi, scudi, spade, pugnali, sciabole, mazze da torneo, pistole e fucili, attrezzature per l'equitazione e abiti da cerimonia.\nLa Sala turca (\"T\u00fcrckische Cammer\") \u00e8 una raccolta separata, all'interno del Museo delle armi, incentrata sull'impero ottomano. Mostra pi\u00f9 di 600 oggetti d'arte dell'Impero ottomano, rendendola una delle collezioni pi\u00f9 antiche e significative al di fuori della Turchia. Tra il XVI e il XIX secolo, gli elettori di Sassonia, motivati dalla loro passione per il collezionismo e dal loro desiderio di prestigio principesco, accumularono una grande raccolta di \"turquerie\".\nL'Ala rinascimentale (\"Renaissancefl\u00fcgel\") presenta una moltitudine di oggetti ornamentali, costumi e armi, offrendo uno scorcio, unico al mondo, sugli Elettori di Sassonia durante il Rinascimento tedesco.\nAppartamenti di Stato.\nCostituiti da quattro sale completamente restaurate, sono stati riaperti a settembre 2019, in occasione del 300\u00ba anniversario dalla loro costruzione, per volere di Augusto II di Polonia, compresa la piccola sala da ballo nel \"Georgenbau\", una delle integrazioni del XIX secolo."}
{"id": "8229370", "revid": "322321", "url": "https://it.wikipedia.org/wiki?curid=8229370", "title": "Chiesa di Santa Caterina (Rover\u00e9 della Luna)", "text": "La chiesa di Santa Caterina \u00e8 la parrocchiale di Rover\u00e9 della Luna, in Trentino. Rientra nella zona pastorale di Mezzolombardo dell'arcidiocesi di Trento e risale al XV secolo.\nStoria.\nAncora nel 1478 a Rover\u00e9 della Luna non esisteva un luogo di culto adatto alle funzioni religiose ma nel 1500 il principe vescovo di Trento Giovanni Hinderbach in un suo atto permetteva la costruzione di un cimitero presso una chiesa in qualche modo legata ad una abitazione signorile e in tale documento veniva citata la cappella presso la quale veniva concesso di celebrarvi la messa e di amministrare i sacramenti, quindi un luogo di culto vi era stata costruito poco tempo prima.\nDai primi atti relativi a tale piccola struttura non \u00e8 chiara la sua dedicazione, anche se viene citata spesso Sant'Anna. Nel 1538 la piccola chiesa di Rover\u00e9 veniva comunque descritta come intitolata a Santa Caterina.\nIl nome della cappella di Sant'Anna prima citata venne poi legato al camposanto e probabilmente venne costruita assieme a questo, all'inizio del XVI secolo. Dalla visita pastorale del 1538 di Bernardo Clesio si possono avere le prime citazioni del luogo sacro, che ancora non aveva un suo sacerdote stabile. Intanto la piccola costruzione veniva ampliata e nel 1609 venne elevata a dignit\u00e0 curaziale.\nNel XVIII secolo un incendio provoc\u00f2 vari danni, distruggendo l'archivio parrocchiale, e nella seconda parte del secolo il campanile venne sopraelevato. In quel momento la chiesa risultava avere un altare maggiore e due altari laterali. Attorno alla met\u00e0 del XIX secolo la chiesetta venne demolita e ricostruita con orientamento opposto e nel 1862 venne benedetta. La consacrazione con funzione solenne fu officiata dal vescovo Giovanni Giacomo della Bona. Nel 1915 venne elevata a dignit\u00e0 di chiesa parrocchiale e subito dopo si inizi\u00f2 un lavoro di decorazione e tinteggiatura.\nDopo il Concilio Vaticano II, nel 1970, venne realizzato l'adeguamento liturgico e questo ha comportato modifiche nel presbiterio e nella sala. Sono stati rimossi il pulpito del XIX secolo e le balaustre. L'altare maggiore storico \u00e8 stato conservato per la custidia eucaristica e il nuovo altare postconciliare, in pietra calcarea, \u00e8 stato posto anteriormente. Il fonte battesimale \u00e8 stato spostato accanto all'altare laterale a destra.\nA partire dalla fine del secolo e sino al 2015 un nuovo ciclo di restauri ha interessato il campanile, gli intonaci e le decorazioni interne, oltre alla messa a norma degli impianti e al rifacimento della copertura.\nDescrizione.\nEsterni.\nLa chiesa si trova al centro dell'abitato di Rover\u00e8 della Luna e mostra orientamento verso sud. La facciata \u00e8 in stile neoclassico con grande frontone superiore ed \u00e8 caratterizzata dall'arco rientrante e sorretto da due colonne doriche che contiene il portale di accesso architravato con piccolo frontone superiore sovrastato in asse dalla finestra a lunetta che porta luce alla sala. La torre campanaria, parte pi\u00f9 antica della struttura, si trova alla destra dell'edificio in posizione leggermente arretrata. Le celle campanarie sono tre sovrapposte; quella inferiore si apre con finestre a bifora, quella mediana con finestre a trifora e quella superiore con monofore. La copertura apicale \u00e8 elegante e a forma di piramide assottigliata.\nInterni.\nLa navata interna \u00e8 unica suddivisa in tre campate. Il presbiterio \u00e8 leggermente rialzato e privo di balaustre."}
{"id": "8229375", "revid": "70647", "url": "https://it.wikipedia.org/wiki?curid=8229375", "title": "Ves\u0451lyj", "text": "Ves\u0451lyj (in lingua russa \u0412\u0435\u0441\u0451\u043b\u044b\u0439) \u00e8 un centro abitato dell'Adighezia, situato nel Majkop. La popolazione era di 671 abitanti al dicembre 2018. Ci sono 9 strade."}
{"id": "8229379", "revid": "70647", "url": "https://it.wikipedia.org/wiki?curid=8229379", "title": "Gaverdovskij", "text": "Gaverdovskij (in lingua russa \u0413\u0430\u0432\u0435\u0440\u0434\u043e\u0432\u0441\u043a\u0438\u0439) \u00e8 un centro abitato dell'Adighezia, situato nel Majkop. La popolazione era di 3.800 abitanti al dicembre 2018. Ci sono 65 strade."}
{"id": "8229382", "revid": "70647", "url": "https://it.wikipedia.org/wiki?curid=8229382", "title": "Zapadnyj", "text": "Zapadnyj (in lingua russa \u0417\u0430\u043f\u0430\u0434\u043d\u044b\u0439) \u00e8 un centro abitato dell'Adighezia, situato nel Majkop. La popolazione era di 3.449 abitanti al dicembre 2018. Ci sono 45 strade."}
{"id": "8229386", "revid": "70647", "url": "https://it.wikipedia.org/wiki?curid=8229386", "title": "Rodnikovyj", "text": "Rodnikovyj (in lingua russa \u0420\u043e\u0434\u043d\u0438\u043a\u043e\u0432\u044b\u0439) \u00e8 un centro abitato dell'Adighezia, situato nel Majkop. La popolazione era di 1.269 abitanti al dicembre 2018. Ci sono 11 strade."}
{"id": "8229388", "revid": "47767", "url": "https://it.wikipedia.org/wiki?curid=8229388", "title": "Chiesa di Sant'Antonio Abate (Romeno)", "text": "La chiesa di Sant'Antonio abate \u00e8 una chiesa cimiteriale, sussidiaria a Romeno, in Trentino. Risale al XIV secolo.\nStoria.\nIl primo piccolo edificio sacro dedicato a Sant'Antonio abate a Romeno si pensa sia stato a sala semplice e che sia stato costruito durante il XIV secolo.\nNei due secoli seguenti la costruzione venne ampliata con un nuovo presbiterio e venne decorata con un ciclo di affreschi di maestri lombardi. La prima citazione esplicita della chiesa si pu\u00f2 trovare in documentazioni su una visita pastorale del 1579.\nNel XVII secolo la facciata venne arricchita di un portale in pietra, venne eretto il piccolo campanile a vela e fu dotato di campana, e fu costruita la nuova sacrestia.\nDurante il XIX secolo per sanificare le pareti interne e disinfettarle (si era verificata una epidemia di colera) vennero compromessi gli affreschi e venne rifatto anche il pavimento della sala.\nCol XX secolo vennero recuperati gli affreschi che si erano in parte nascosti e, a partire dal 1968, inizi\u00f2 un ciclo di restauri conservativi. Venne rivisto il tetto, fu consolidata la struttura, si fecero interventi per proteggere l'edificio dalle infiltrazioni di umidit\u00e0 e si misero a norma gli impianti.\nDescrizione.\nLa chiesa \u00e8 posta sulla piazza Aldo Moro delimitata sul lato destro dall'ingresso del campo cimiteriale. \nL'edificio ha una facciata con tetto a capanna culminante con il piccolo campanile a vela. Presenta una tettoia centrale sempre a due falde, ornata di un fregio lineo a protezione degli affreschi quattrocenteschi a soggetto narrativo, raffiguranti la storia del miracolo dell'impiccato e del galletto di san Giacomo il Maggiore. Centrale il portale con paraste e architrave in pietra sagomata diamantata e due piccole finestre munite di inferriata."}
{"id": "8229389", "revid": "70647", "url": "https://it.wikipedia.org/wiki?curid=8229389", "title": "Severnyj (Adighezia)", "text": "Severnyj (in lingua russa \u0421\u0435\u0432\u0435\u0440\u043d\u044b\u0439) \u00e8 un centro abitato dell'Adighezia, situato nel Majkop. La popolazione era di 1.268 abitanti al dicembre 2018. Ci sono 51 strade."}
{"id": "8229391", "revid": "70647", "url": "https://it.wikipedia.org/wiki?curid=8229391", "title": "Chanskaja", "text": "Chanskaja (in lingua russa \u0425\u0430\u043d\u0441\u043a\u0430\u044f) \u00e8 un centro abitato dell'Adighezia, situato nel Majkop. La popolazione era di 11.690 abitanti al dicembre 2018. Ci sono 118 strade."}
{"id": "8229398", "revid": "74173", "url": "https://it.wikipedia.org/wiki?curid=8229398", "title": "Abadzechskaja", "text": "Abadzechskaja (in lingua russa \u0410\u0431\u0430\u0434\u0437\u0435\u0445\u0441\u043a\u0430\u044f) \u00e8 un centro abitato dell'Adighezia, situato nel Majkopskij rajon. La popolazione era di 3.601 abitanti al dicembre 2018. Ci sono 52 strade.\nGeografia.\nSi trova sulla riva destra del fiume Belaja, alla confluenza dell'affluente Fjuntv. Il villaggio si trova 28 km a sud di Majkop e 8 km a nord del villaggio di Kamennomostskij. Il punto di sosta del ramo Majkop-Chad\u017eoch della ferrovia nord-caucasica si trova sulla sponda opposta del fiume, nel villaggio di Pervomaijskij, al quale Abadzechskaja \u00e8 collegato da un ponte.\n\u00c8 circondato da boschi di querce, carpini, frassini e aceri.\nStoria.\nFondato nel 1861 o nel 1862, il nome deriva dall'etnonimo Abadzeki, gruppo etnico Adigh\u00e8, i cui rappresentanti vivevano in questi luoghi prima della guerra caucasica (russo-circassa). Fino alla fine delle ostilit\u00e0 nel 1864, il villaggio era in prima linea.\nFaceva parte dell'oblast' del Kuban' nel dipartimento di Majkop."}
{"id": "8229404", "revid": "124123", "url": "https://it.wikipedia.org/wiki?curid=8229404", "title": "Percy Lavon Julian", "text": "Fu il primo a sintetizzare la fisostigmina da un prodotto naturale, oltre ad essere un pioniere nella sintesi chimica su scala industriale degli ormoni umani come il progesterone e il testosterone da steroli vegetali come lo stigmasterolo e il sitosterolo. Il suo lavoro ha gettato le basi per la produzione nell'industria farmaceutica di steroidi come il cortisone, i corticosteroidi e le pillole anticoncezionali.\nIn seguito ha iniziato a sintetizzare vari intermedi steroidi partendo dalla pianta igname \"Dioscorea mexicana\". Il suo lavoro ha contribuito a ridurre notevolmente il costo degli steroidi per le grandi aziende farmaceutiche, contribuendo ad espandere significativamente l'uso di numerosi farmaci.\nJulian ha depositato pi\u00f9 di 130 brevetti in ambito chimico. Fu uno dei primi afroamericani a ricevere un dottorato in chimica. Fu il primo chimico afroamericano inserito nella National Academy of Sciences e il secondo scienziato afroamericano dopo David Blackwell in assoluto."}
{"id": "8229420", "revid": "74173", "url": "https://it.wikipedia.org/wiki?curid=8229420", "title": "Groznyj (Pobedenskoe sel'skoe poselenie)", "text": "Groznyj () \u00e8 un centro abitato dell'Adighezia, situato nel Majkopskij rajon. La popolazione era di 704 abitanti al dicembre 2018. "}
{"id": "8229433", "revid": "74173", "url": "https://it.wikipedia.org/wiki?curid=8229433", "title": "Dachovskaja", "text": "Dachovskaja (in lingua russa \u0414\u0430\u0445\u043e\u0432\u0441\u043a\u0430\u044f) \u00e8 un centro abitato dell'Adighezia, situato nel Majkopskij rajon. La popolazione era di 1.355 abitanti al dicembre 2018. Ci sono 41 strade."}
{"id": "8229439", "revid": "1428919", "url": "https://it.wikipedia.org/wiki?curid=8229439", "title": "Kamennomostskij", "text": "Kamennomostskij (in lingua russa \u041a\u0430\u043c\u0435\u043d\u043d\u043e\u043c\u043e\u0441\u0442\u0441\u043a\u0438\u0439) \u00e8 un centro abitato dell'Adighezia, situato nel Majkopskij rajon. La popolazione era di 7.078 abitanti al dicembre 2018. Ci sono 119 strade."}
{"id": "8229448", "revid": "729019", "url": "https://it.wikipedia.org/wiki?curid=8229448", "title": "Giulio Palma di Cesnola", "text": "Biografia.\nNacque a Torino il 13 agosto 1883. Arruolatosi nel Regio Esercito frequent\u00f2 la Regia Accademia Militare di Fanteria e Cavalleria di Modena, al termine della quale fu assegnato all'arma di cavalleria, entrando in servizio nel Reggimento \"Piemonte Cavalleria\" (2\u00ba). Promosso tenente, nel 1911 chiese, ed ottenne, di transitare in servizio nel Battaglione aviatori, conseguendo il brevetto di pilota il 5 novembre dello stesso anno. Subito dopo part\u00ec per combattere nella guerra italo-turca in Libia, distinguendosi in numerose missioni di ricognizione tra le quali spicca quella Tripoli-Mercatez (155\u00a0km). Rientrato in Italia, nel gennaio 1912 consegu\u00ec il brevetto di pilota militare sull'aeroporto della Malpensa. \nNel 1914 risultava pilota in forza alla 5\u00aa Squadriglia di stanza sul campo d'aviazione di Busto Arsizio, posta al comando di Pier Ruggero Piccio e formata da lui, Guido Tacchini, Filippo Valdimiro e Francesco Baracca.\nDopo l'entrata in guerra del Regno d'Italia prese parte alle prima operazioni belliche, distinguendosi subito.\nIl solo 5 giugno 1915 fa ben quattro missioni di guerra.\nDopo aver ricevuto una Medaglia di bronzo al valor militare l'8 ottobre successivo passa con Piccio alla nuova 3\u00aa Squadriglia Caproni con il grado di capitano. \nIl 18 febbraio 1916, in risposta alle incursioni aeree avversarie sulle citt\u00e0, il Ca. di Palma e del Cap. Luigi Carnevale partecipa all'incursione strategica lanciando le bombe da 162 sulla stazione di Lubiana ma al ritorno viene attaccato da un biposto austriaco che viene costretto a desistere dai colpi difensivi del Caproni. Rientra con numerosi fori di colpi sul Caproni.\nTra il 4 gennaio e l'inizio dell'aprile 1918 fu comandante interinale del XVI Gruppo assegnato al Comando aeronautica della 1\u00aa Armata. \nDal 18 gennaio vola nella 1\u00aa Sezione SVA.\nIl 20 febbraio, volando su uno dei 4 Ansaldo SVA della 1\u00aa Sezione SVA, al comando del capitano Natale Palli, partecipa al raid su Innsbruck ricevendo una Medaglia di bronzo al valor militare. Tra il 10 agosto e il 25 settembre fu comandante del XXIV Gruppo. Decorato con due Medaglie d'argento e tre di Medaglie di bronzo al valor militare, Gabriele D'Annunzio lo defin\u00ec \"Valoroso Alato\". Dopo la fine della guerra raggiunse il grado di tenente colonnello, transitando in servizio nella neocostituita Regia Aeronautica. Ricopr\u00ec l'incarico di comandante di Stormo e di Scuola, e fu addetto presso la Direzione tecnica aviazione, il Comando aeronautica aviatori, e di Zona Aerea territoriale.\nNel 1919 spos\u00f2 Anita Raffaella Cavalieri figlia di Giuseppe e di Clara Archivolti membri di una ricca e colta famiglia ebraica.\nEntrato in disaccordo con Italo Balbo lasci\u00f2 la carriera militare, ritirandosi a vita privata. Rientr\u00f2 brevemente in servizio, con il grado di generale di brigata aerea, dopo la fine della seconda guerra mondiale, ricoprendo incarichi riorganizzativi. Si spense nel 1975."}
{"id": "8229452", "revid": "124123", "url": "https://it.wikipedia.org/wiki?curid=8229452", "title": "Persone di nome Ivana", "text": ""}
{"id": "8229453", "revid": "46291", "url": "https://it.wikipedia.org/wiki?curid=8229453", "title": "Dioscorea villosa", "text": "La Dioscorea villosa \u00e8 una pianta erbacea perenne rampicante monocotiledone della famiglia delle Dioscoreaceae.\nOriginaria del Nord America, \u00e8 diffusa in un'area che va dal Texas e dalla Florida a nord fino al Minnesota, Ontario e Massachusetts.\n\u00c8 inserita nella lista \"A rischio\" della United Plant Savers."}
{"id": "8229454", "revid": "890623", "url": "https://it.wikipedia.org/wiki?curid=8229454", "title": "Aldgate East (metropolitana di Londra)", "text": ""}
{"id": "8229456", "revid": "124123", "url": "https://it.wikipedia.org/wiki?curid=8229456", "title": "Persone di nome Andrea/Allenatori di calcio", "text": ""}
{"id": "8229460", "revid": "599013", "url": "https://it.wikipedia.org/wiki?curid=8229460", "title": "Andrew Van Ginkel", "text": "Carriera professionistica.\nMiami Dolphins.\nVan Ginkel fu scelto nel corso del quinto giro (151\u00ba assoluto) del Draft NFL 2019 dai Miami Dolphins. Dopo avere passato in lista infortunati la prima parte della stagione, debutt\u00f2 come professionista subentrando nella gara del dodicesimo turno contro i Cleveland Browns mettendo a segno 2 tackle. La sua stagione da rookie si chiuse con 15 tackle, un sack, un sack e un fumble recuperato in sei presenze, di cui una come titolare.\nNell'ottavo turno della stagione 2020 Van Ginkel ritorn\u00f2 un fumble per 78 yard in touchdown nella vittoria sui Los Angeles Rams."}
{"id": "8229461", "revid": "306856", "url": "https://it.wikipedia.org/wiki?curid=8229461", "title": "Baumkuchen", "text": "La Baumkuchen \u00e8 un dolce allo spiedo di origini tedesche anche diffuso in Giappone. Il nome del dolce, che in tedesco significa \"torta albero\", deriva dai suoi caratteristici strati concentrici interni che ricordano quelli che si possono vedere in un tronco d'albero tagliato.\nStoria.\nLe origini della \"Baumkuchen\" sono sconosciute e controverse. Sebbene alcuni sostengano infatti che la torta abbia avuto origine nell'Antica Grecia, altri affermano che i primi antesignani della torta nacquero all'epoca dell'Antica Roma, quando i conquistatori Romani giunti in Germania fecero conoscere alle popolazioni locali un metodo per cuocere delle torte trafitte da un tronco d'albero. Secondo un'altra teoria, la \"Baumkuchen\" deriverebbe da una torta nuziale ungherese mentre altri affermano che il dolce tedesco fu inventato nella citt\u00e0 di Salzwedel durante il diciannovesimo secolo. Fra le pi\u00f9 antiche ricette dedicate alla \"Baumkuchen\" vi sono quella apparsa nel celeberrimo libro di cucina professionale \"Ein new Kochbuch\", scritto nel 1581 da Marx Rumpolt, e quella menzionata nel \"Diaeteticon\" del 1632 di Johann Sigismund Elsholtz, che era il medico personale di Federico Guglielmo I di Brandeburgo. Tuttavia, una delle prime moderne \"Baumkuchen\" viene documentata nel libro \"Nieder-S\u00e4chsisches Koch-Buch\" del 1769. Durante i primi anni del Novecento, il cuoco Karl Juchheim popolarizz\u00f2 il dolce in Giappone. Dal 2010, la \"Salzweder Baumkuchen\" \u00e8 un prodotto di Indicazione geografica protetta.\nPreparazione.\nPer preparare la \"Baumkuchen\" viene spazzolato un sottile strato di pastella su uno spiedo che viene fatto ruotare vicino a una fonte di calore. Quando la pastella viene cotta in maniera ottimale, il processo viene ripetuto pi\u00f9 e pi\u00f9 volte sul rullo. Quando il dolce ha raggiunto lo spessore desiderato, il dolce viene rivestito con della glassa al cioccolato fondente.\nVarianti.\nEsistono molti altri tipi di dolci cilindrici simili alla \"baumkuchen\" tedesca diffusi in Europa. Fra questi si possono segnalare la \"k\u00fcrt\u0151skal\u00e1cs\" ungherese, anche popolare nelle aree occupate da parlanti in lingua ungherese della Romania, lo \"sk\u00e5nsk spettkaka\" svedese, con glassa di zucchero, la \"\u0161akotis\" lituana, la \"baamkuch\" lussemburghese, la \"s\u0119kacz\" polacca e il \"g\u00e2teau \u00e0 la broche\" francese."}
{"id": "8229462", "revid": "599013", "url": "https://it.wikipedia.org/wiki?curid=8229462", "title": "Kevin McClain", "text": ""}
{"id": "8229467", "revid": "547034", "url": "https://it.wikipedia.org/wiki?curid=8229467", "title": "Boniface Merande", "text": "Biografia.\nTra il 1985 ed il 1991 ha partecipato complessivamente a 7 edizioni consecutive dei Mondiali di corsa campestre. A livello individuale il suo miglior piazzamento \u00e8 stato il quarto posto ottenuto nell'edizione 1988 di tale manifestazione, mentre a livello di squadra ha vinto una medaglia d'argento (nel 1985) e sei medaglie d'oro consecutive (tra il 1986 ed il 1991).\nNel 1988 ha partecipato ai Giochi olimpici di Seul, nei quali ha raggiunto la finale dei 10000 metri, nella quale si \u00e8 poi ritirato a gara in corso.\nNel 1989 ha inoltre vinto una medaglia di bronzo nei 3000 siepi ai Campionati africani, a Lagos.\nNel 1992 ha corso la maratona ai Giochi olimpici di Barcellona, classificandosi quattordicesimo con un tempo di 2h15'46\". L'anno seguente ha invece corso la maratona ai Mondiali, piazzandosi settimo con un tempo di 2h18'52\"."}
{"id": "8229484", "revid": "890623", "url": "https://it.wikipedia.org/wiki?curid=8229484", "title": "Westbourne Park (metropolitana di Londra)", "text": ""}
{"id": "8229486", "revid": "890623", "url": "https://it.wikipedia.org/wiki?curid=8229486", "title": "Latimer Road (metropolitana di Londra)", "text": ""}
{"id": "8229492", "revid": "767487", "url": "https://it.wikipedia.org/wiki?curid=8229492", "title": "Il corsaro della Giamaica", "text": "Il corsaro della Giamaica \u00e8 un film prodotto negli Stati Uniti d'America dalla Universal Studios, diretto da James Goldstone e distribuito nel 1976. Il film \u00e8 basato sulla storia \"The Scarlet Buccaneer\", scritta da Paul Wheeler e adattata per lo schermo da Jeffrey Bloom. \nTrama.\nIn Giamaica nel 1718, una banda di pirati guidata dal capitano \"Red\" Ned Lynch si oppone a un avido e pervertito sovrano, il malvagio Lord Durant. Durant ha incarcerato senza piet\u00e0 il suo Lord e sfrattato la moglie e la figlia. Quest'ultima, Jane Barnet, tenta un salvataggio con l'aiuto di Lynch."}
{"id": "8229498", "revid": "890623", "url": "https://it.wikipedia.org/wiki?curid=8229498", "title": "Kensington (Olympia) (metropolitana di Londra)", "text": ""}
{"id": "8229505", "revid": "83531", "url": "https://it.wikipedia.org/wiki?curid=8229505", "title": "Giro del Delfinato 1986", "text": "Il Giro del Delfinato 1986, trentottesima edizione della corsa, si svolse dal 25 maggio al 1\u00ba giugno su un percorso di 1288\u00a0km ripartiti in 7 tappe (la quarta, la settima suddivise in due semitappe) pi\u00f9 un cronoprologo, con partenza a Annecy e arrivo a Nyons. Fu vinto dallo svizzero Urs Zimmermann della Carrera-Inoxpran davanti al francese Ronan Pensec e all'olandese Joop Zoetemelk."}
{"id": "8229508", "revid": "1842072", "url": "https://it.wikipedia.org/wiki?curid=8229508", "title": "Rogito notarile", "text": ""}
{"id": "8229511", "revid": "547034", "url": "https://it.wikipedia.org/wiki?curid=8229511", "title": "Smiling Pets", "text": "Smiling Pets \u00e8 un album compilation tributo alla musica dei Beach Boys, incentrato sul periodo del capolavoro \"Pet Sounds\" (1966) e del leggendario progetto \"SMiLE\" (1967) rimasto incompiuto. Nella compilation sono incluse reinterpretazioni inusuali di brani composti da Brian Wilson alla fine degli anni sessanta. Il disco fu pubblicato in Giappone nel 1998 anche in formato doppio LP con una diversa scaletta dei brani.\nIl disco.\nAlcune tracce sull'album differiscono molto dalle versioni originali dei Beach Boys. L'esempio principale \u00e8 \"Tones\", che sarebbe una cover dello strumentale \"Holidays\" di \"SMiLE\". Prima dell'uscita di \"Smiling Pets\", gran parte del materiale di \"Smile\" era stato pubblicato in forma sparsa all'interno del cofanetto \"\" (1993). Poich\u00e9 \"Holidays\" fu pubblicata ufficialmente solo oltre dieci anni dopo nel box set \"The Smile Sessions\" (2011), \u00e8 molto probabile che i bootleg non autorizzati con elenchi di brani errati siano stati la fonte consultata dagli artisti di \"Smiling Pets\". \"Tones\" (conosciuta anche con il titolo \"Tune X\") era il titolo provvisorio di lavorazione di una canzone totalmente differente registrata da Carl Wilson durante le sessioni di \"Smile\". Altro titolo errato \u00e8 \"Heroes and Villains\", in realt\u00e0 pi\u00f9 simile a una ripresa di \"Do You Like Worms?\".\nThe Ships e FORMS sono pseudonimi per Olivia Tremor Control e Secret Chiefs 3, rispettivamente. OnoTetsu \u00e8 il pianista di Harpy, una band noise sperimentale giapponese. Short Hair Front e Feelds furono gruppi di breve vita guidati da Seiji Morita, il selezionatore delle tracce per la compilation. Poco si sa di Sports Guitar o R. Gree &amp; Grey Tea. Potrebbero essere degli pseudonimi di altri artisti pi\u00f9 noti."}
{"id": "8229512", "revid": "83531", "url": "https://it.wikipedia.org/wiki?curid=8229512", "title": "Giro del Delfinato 1987", "text": "Il Giro del Delfinato 1987, trentanovesima edizione della corsa, si svolse dal 25 maggio al 2 giugno su un percorso di 1283\u00a0km ripartiti in 8 tappe pi\u00f9 un cronoprologo, con partenza a Grenoble e arrivo a Carpentras. Fu vinto dal francese Charly Mottet della Syst\u00e8me U davanti al colombiano Henry C\u00e1rdenas e al francese Ronan Pensec."}
{"id": "8229524", "revid": "83531", "url": "https://it.wikipedia.org/wiki?curid=8229524", "title": "Giro del Delfinato 1988", "text": "Il Giro del Delfinato 1988, quarantesima edizione della corsa, si svolse dal 31 maggio al 5 giugno su un percorso di 1020\u00a0km ripartiti in 6 tappe (la prima e la sesta suddivise in due semitappe), con partenza ad Avignone e arrivo a Saint-Pierre-de-Chartreuse. Fu vinto dal colombiano Luis Herrera della Caf\u00e9 de Colombia davanti allo svizzero Niki R\u00fcttimann e al francese Charly Mottet."}
{"id": "8229525", "revid": "109104653", "url": "https://it.wikipedia.org/wiki?curid=8229525", "title": "Catherine Small", "text": ""}
{"id": "8229527", "revid": "83531", "url": "https://it.wikipedia.org/wiki?curid=8229527", "title": "Giro del Delfinato 1989", "text": "Il Giro del Delfinato 1989, quarantunesima edizione della corsa, si svolse dal 29 maggio al 5 giugno su un percorso di 1224\u00a0km ripartiti in 8 tappe pi\u00f9 un cronoprologo, con partenza a Divonne-les-Bains e arrivo ad Aix-les-Bains. Fu vinto dal francese Charly Mottet della R.M.O. davanti al britannico Robert Millar e al francese Thierry Claveyrolat."}
{"id": "8229533", "revid": "150308", "url": "https://it.wikipedia.org/wiki?curid=8229533", "title": "Ol'ga Slavnikova", "text": "Biografia.\nNata nel 1957 a Ekaterinburg, vive e lavora a Mosca.\nHa iniziato a scrivere narrativa sul finire degli anni '80 portando avanti parallelamente l'attivit\u00e0 di editrice con la direzione prima della rivista \"Urals\" e successivamente, durante la perestrojka, del settimanale \"Book Club\", 35000 copie di tiratura.\nAutrice di romanzi e racconti, nel 2006 \u00e8 stata inisgnita del Russkij Booker grazie a \"2017\", romanzo appartenente alla distopia fantascientifica e al realismo magico.\nDirettrice del premio letterario riservato agli emergenti russi \"Debut Prize\", \u00e8 stata al centro di una controversia in seguito all'uscita del film Good Bye, Lenin!, secondo la scrittrice troppo simile nella trama al suo romanzo \"L'immortale\" uscito due anni prima."}
{"id": "8229535", "revid": "73843", "url": "https://it.wikipedia.org/wiki?curid=8229535", "title": "Allevard-les-Bains", "text": ""}
{"id": "8229536", "revid": "83531", "url": "https://it.wikipedia.org/wiki?curid=8229536", "title": "Giro del Delfinato 1990", "text": "Il Giro del Delfinato 1990, quarantaduesima edizione della corsa, si svolse dal 28 maggio al 4 giugno su un percorso di 1297\u00a0km ripartiti in 8 tappe, con partenza da Aix-les-Bains e arrivo ad Annecy. Fu vinto dal britannico Robert Millar della Z davanti al francese Thierry Claveyrolat e al colombiano \u00c1lvaro Mej\u00eda."}
{"id": "8229551", "revid": "111150860", "url": "https://it.wikipedia.org/wiki?curid=8229551", "title": "Danzando", "text": "Danzando \u00e8 il ventinovesimo album di Cristiano Malgioglio pubblicato dalla Baraonda Edizioni Musicali il 30 novembre 2018, anticipato dal singolo \"Danzando Danzando\" (feat. Fernando Proce) uscito il 1 giugno.\n\"Danzando Danzando\" \u00e8 una cover del brano \"Dan\u00e7ando\" della cantante brasiliana Ivete Sangalo pubblicato nel 2013."}
{"id": "8229553", "revid": "827882", "url": "https://it.wikipedia.org/wiki?curid=8229553", "title": "Dolce allo spiedo", "text": "Un dolce allo spiedo \u00e8 un tipo di dolce diffuso in Europa che viene preparato depositando l'uno sopra l'altro diversi strati di impasto o pastella intorno a un rullo cilindrico rotante sottoposto a una fonte di calore, che pu\u00f2 trattarsi di un forno o un fuoco a legna. In genere, la preparazione dei dolci allo spiedo \u00e8 lunga e laboriosa e la loro forma sar\u00e0 liscia o irregolare a seconda del tipo di impasto usato e dalla velocit\u00e0 del rullo. In genere, tali dolci vengono spesso consumati in occasione di matrimoni o feste natalizie e si presume che abbiano avuto origine durante l'Antica Grecia, intorno al 400 a.C., quando venivano consumati durante le celebrazioni in onore del dio Dioniso. Oltre alla \"baumkuchen\" tedesca, che \u00e8 il dolce allo spiedo pi\u00f9 noto e che vanta di una notevole popolarit\u00e0 anche in Giappone, si possono segnalare il \"k\u00fcrt\u0151skal\u00e1cs\", una sfoglia levigata e croccante tradizionale dell'Ungheria, lo \"Sk\u00e5nsk spettkaka\" svedese, cotto su un cono rotante e caratterizzato dalla presenza di protuberanze irregolari, e il \"g\u00e2teau \u00e0 la broche\" francese, una ricetta sempre pi\u00f9 rara consumato in occasione di matrimoni, battesimi e comunioni."}
{"id": "8229555", "revid": "188116", "url": "https://it.wikipedia.org/wiki?curid=8229555", "title": "Parlamento siciliano", "text": ""}
{"id": "8229558", "revid": "599013", "url": "https://it.wikipedia.org/wiki?curid=8229558", "title": "Ross Pierschbacher", "text": "Carriera.\nWashington Redskins.\nPierschbacher fu scelto nel corso del quinto giro (153\u00ba assoluto) del Draft NFL 2019 dai Washington Redskins. Debutt\u00f2 come professionista subentrando nella gara del quarto turno contro i New York Giants. La sua stagione da rookie si concluse con 5 presenze, nessuna delle quali come titolare.\nPhiladelphia Eagles.\nIl 14 dicembre 2020, Pierschbacher firm\u00f2 con la squadra di allenamento dei Philadelphia Eagles."}
{"id": "8229560", "revid": "124123", "url": "https://it.wikipedia.org/wiki?curid=8229560", "title": "Leonardo Gagliano", "text": "Biografia.\nEsord\u00ec nello studio di Victor Hugo Arias nel 1972 per poi collaborare con quello di Graziano Origa dal 1974 al 1982 realizzando la serie Misterlady edita da Furio Viano Editore su testi di Paolo Ghelardini e, per la Edifumetto le serie Orror e Superproibita e, per la Ediperiodici, varie le serie per adulti come \"Terror Blu\", \"Scandali al Sole\", \"Storie Nere\", \"Verit\u00e0 Segrete\" o \"Voglia Matta\". Ha inoltre realizzato storie singole per le testate della Casa Editrice Universo e per la testata \"Corrier Boy\". Negli anni ottanta ha collaborato con l'Editoriale Corno pubblicando nel 1981 la serie 'Kostance Kash' sul settimanale \"Adamo\" e la serie \"Cliff\" firmandosi Enriquez de la Vega. Inizia poi a collaborare dal 1983 con lo studio Staff di if e, alla fine degli anni ottanta, disegna la serie tratta dal cartone animato Brave Starr e scritta da Sauro Pennacchioli. Negli anni novanta realizza storie a fumetti e copertine per la Disney Italia per la testata \"Topolino\" e altre minori."}
{"id": "8229561", "revid": "599013", "url": "https://it.wikipedia.org/wiki?curid=8229561", "title": "Jordan Scarlett", "text": "Carriera.\nCarolina Panthers.\nScarlett fu scelto nel corso del quinto giro (154\u00ba assoluto) del Draft NFL 2019 dai Carolina Panthers. Debutt\u00f2 come professionista subentrando nella gara del primo turno contro i Los Angeles Rams non tentando alcuna corsa. Le prime 9 yard le corse nella settimana 4 contro gli Houston Texans. Fu inserito in lista infortunati il 29 novembre, chiudendo la sua stagione da rookie con 9 presenze."}
{"id": "8229564", "revid": "729019", "url": "https://it.wikipedia.org/wiki?curid=8229564", "title": "X\u00efwaz Qa\u00fd\u0131rq\u0131z\u0131 Dospanova", "text": "Biografia.\nPrimi anni.\nX\u00efwaz Dospanova nacque il 15 maggio 1922 nel villaggio di Ganyushkino nella regione di Atyrau, nel Kazakistan occidentale. Fin da bambina sognava di diventare una pilota, ammirando le imprese dei piloti militari sovietici. Si iscrisse cos\u00ec ad una scuola di volo locale e nel 1940 si diplom\u00f2 alla scuola superiore e ottenne anche un brevetto da pilota.\nPart\u00ec quindi per Russia e fece domanda per entrare all'Accademia aeronautica intitolata a Nikolaj Egorovi\u010d \u017dukovskij, ma la sua domanda venne respinta in quanto l'accademia ammetteva solo uomini. Dospanova ripieg\u00f2 quindi sull'Istituto di Medicina, ma al termine del suo primo anno scoppi\u00f2 la guerra.\nCarriera militare.\nVenne allora a conoscenza che la celebre pilota Marina Raskova era intenzionata a creare un gruppo femminile di piloti combattenti. Si iscrisse quindi alla scuola di aviazione vicino a Saratov dalla quale si diplom\u00f2 pochi mesi dopo e nel maggio 1942 entr\u00f2 a far parte del 588\u00ba Reggimento bombardamento notturno, che sar\u00e0 dai tedeschi soprannominato Streghe della Notte, agli ordini del maggiore Evdokija Davidovna Ber\u0161anskaja.\nNelle Streghe della Notte Dospanova serv\u00ec come navigatrice e cannoniere, compiendo oltre 300 sortite e raggiungendo il grado di primo tenente. La compagna di reggimento ed Eroe dell'Unione Sovietica Marina Pavlovna \u010ce\u010dneva le dedic\u00f2 quindici pagine all'interno del suo libro \"Compagne di combattimento\". Dospanova partecip\u00f2 a missioni di combattimento lungo il fronte meridionale, nel nord del Caucaso, in Transcaucasia, Ucraina e Bielorussia per le quali ricevette numerose onorificenze, tra cui l'Ordine della Stella rossa e l'Ordine della Guerra patriottica.\nUna notte nel 1943 di ritorno da una missione l'aereo dove si trovano lei e la pilota Julia Paskova si scontr\u00f2 in fase di atterraggio con il veicolo di Makogon e Svistunova. Le due occupanti dell'altro aereo morirono sul colpo e Julia Paskova poco dopo l'arrivo in ospedale. Dospanova riport\u00f2 gravi fratture alle gambe e i medici passarono diversi giorni tentando di salvarle la vita. Nonostante le ferite alle gambe iniziassero a mostrare segni di gangrena il chirurgo decise di non amputarle. Dospanova sopravvisse all'incidente, anche se i postumi delle ferite non guarirono mai del tutto.\nRitorn\u00f2 al reggimento quando ancora indossava garze gessate e aveva bisogno di un bastone per camminare e per un certo periodo riprese a volare, anche se aveva bisogno di aiuto per entrare ed uscire dall'abitacolo. Rendendosi conto che in caso di incidente nelle sue condizioni non sarebbe riuscita ad uscire autonomamente dall'aereo, i suoi superiori le offrirono un posto a terra nel centro comunicazioni del reggimento.\nAlla fine della guerra, nonostante la disabilit\u00e0, Dospanova torn\u00f2 in Kazakistan e partecip\u00f2 attivamente alla vita pubblica del paese, aiut\u00f2 a fondare un comitato distrettuale di un partitolo politico e venne eletta segretaria del comitato centrale del Giovani comunisti del Kazakistan. Nel 1951 venne eletta deputata nella Repubblica Socialista Sovietica Kazaka ma alla fine degli anni 1950 fu costretta a andare in pensione anticipata a causa del peggioramento delle proprie condizioni di salute.\nRiconoscimenti.\nPer le sue azioni di combattimento ricevette numerose onorificenze militari, tra cui l'Ordine della Stella rossa, l'Ordine della Guerra patriottica e le medaglie per la difesa del Caucaso, per la liberazione di Varsavia e per la vittoria contro la Germania.\nNel 2004 il presidente Nursultan \u00c1bishuly Nazarbaev le ha conferito il titolo di eroe nazionale del Kazakistan, la massima onorificenza del paese.\nNel 2012 un aereo Embraer 190 della Air Astana \u00e8 stato chiamato in suo onore e a lei \u00e8 dedicato lo stadio di hockey su ghiaccio della citt\u00e0 di Atyrau. Nel 2015 \u00e8 stato proposto di intitolarle l'aeroporto internazionale di Atyrau."}
{"id": "8229575", "revid": "349054", "url": "https://it.wikipedia.org/wiki?curid=8229575", "title": "X\u00efwaz Dospanova", "text": ""}
{"id": "8229577", "revid": "349054", "url": "https://it.wikipedia.org/wiki?curid=8229577", "title": "Chiuaz Dospanova", "text": ""}
{"id": "8229579", "revid": "349054", "url": "https://it.wikipedia.org/wiki?curid=8229579", "title": "Khiuaz Dospanova", "text": ""}
{"id": "8229582", "revid": "439868", "url": "https://it.wikipedia.org/wiki?curid=8229582", "title": "Chiesa di Santa Maria Assunta (Romeno)", "text": "La chiesa di Santa Maria Assunta \u00e8 la parrocchiale a Romeno, in Trentino. Risale al XII secolo.\nStoria.\nNon \u00e8 del tutto certo, ma \u00e8 probabile che l'edificazione a Romeno di una prima cappella con dedicazione all'Assunta risalga al XII secolo, e la prima citazione documentale ma generica al riguardo \u00e8 dell'inizio del XIII secolo, mentre un riferimento esplicito si ha solo nel secolo successivo.\nAttorno alla fine del XVI secolo si giudic\u00f2 che l'edificio non fosse pi\u00f9 sufficiente per le esigenze della comunit\u00e0 dei fedeli, e che fosse necessario procedere a restauri sul tetto e sulle pareti interne, che portarono alla perdita di alcune decorazioni precedenti.\nDurante il secolo successivo, poich\u00e9 le condizioni generali dell'edificio non erano migliorate, si dispose un'opera di ampliamento e restauro. In questo periodo infatti venne posto un orologio sulla torre del campanile e inizi\u00f2 la ricostruzione della chiesa. Fu rifatta la parte presbiteriale, la sua volta venne decorata ad affreschi dal maestro di Romeno Giovanni Battista Lampi, venne edificata la sacrestia e fu ingrandita la sala con due cappelle.\nDopo un'interruzione dei lavori l'attivit\u00e0 riprese e la chiesa fu pronta verso la fine del XVIII secolo con la sistemazione degli altari laterali che in precedenza erano stati tolti da un convento domenicano di Bolzano soppresso per le disposizioni di Giuseppe II d'Asburgo-Lorena.\nNel 1825 vi fu la consacrazione solenne, celebrata dal vescovo Francesco Saverio Luschin. In seguito si ricostru\u00ec la cantoria, fu restaurata la torre campanaria e venne rifatta la pavimentazione.\nIl nuovo secolo vide nuovi restauri conservativi ed adattamenti alle mutate esigenze e intanto la chiesa divenne sede di arcipretura.\nVenne realizzato l'adeguamento liturgico, furono riviste le coperture, si sostituirono le grandi vetrate, e l'interno venne ritinteggiato, con attenzione agli affreschi ed agli stucchi. Anche l'esterno venne restaurato e la facciata venne arricchita di due nuove statue nelle sue nicchie."}
{"id": "8229588", "revid": "38120", "url": "https://it.wikipedia.org/wiki?curid=8229588", "title": "MARQ", "text": ""}
{"id": "8229592", "revid": "123026259", "url": "https://it.wikipedia.org/wiki?curid=8229592", "title": "Fabi\u00e1n Pedacchio Leaniz", "text": "Biografia.\nHa studiato economia, pensando di costruirsi una famiglia prima di cambiare idea e studiare in un seminario. \u00c8 stato ordinato sacerdote il 7 dicembre 1992. \u00c8 un esperto di diritto canonico. In Argentina, divenne segretario della SADEC, la societ\u00e0 argentina per il diritto canonico. Ha anche lavorato presso la corte ecclesiastica argentina.\nIn Vaticano.\nNel 2007, la Congregazione dei vescovi argentini ha chiesto all'allora cardinale Jorge Mario Bergoglio se poteva assegnare ad un sacerdote argentino un posto nei suoi ranghi. Il cardinale scelse Pedacchio. In un rapporto del 26 dicembre 2011, un informatore anonimo ha scritto sul portale spagnolo \"Intereconomia\" accusandolo di essere \"una spia del cardinale Bergoglio a Roma\" nei ranghi della Congregazione dei vescovi. Il 18 agosto 2012, papa Benedetto XVI lo ha nominato cappellano di Sua Santit\u00e0 con il titolo di monsignore.\nPoco dopo il conclave che elesse Bergoglio come papa, si trasfer\u00ec nella Domus Sanctae Marthae, l'hotel vaticano dove vive il Papa. Inizi\u00f2 a collaborare part-time con papa Francesco, mantenendo il posto di sottosegretario presso la Congregazione per i vescovi. Era ufficialmente il secondo segretario, il primo segretario era Alfred Xuereb sebbene i media suggerissero che in realt\u00e0 era il pi\u00f9 vicino aiutante di Francesco. \u00c8 diventato il primo segretario nel marzo 2014 quando mons. Xuereb fu promosso segretario generale della Segreteria per l'economia. Yoannis Lahzi Gaid \u00e8 stato quindi nominato come nuovo sottosegretario.\nNel novembre del 2019, il direttore della Sala Stampa della Santa Sede Matteo Bruni conferma che Pedacchio lascer\u00e0 l'incarico di segretario particolare del papa, per essere sostituito."}
{"id": "8229597", "revid": "729019", "url": "https://it.wikipedia.org/wiki?curid=8229597", "title": "Jean-Baptiste Billot", "text": "Biografia.\nMilitare di carriera, di salde convinzioni repubblicane, combatte con il grado di generale di brigata nella Guerra franco-prussiana. Eletto in Parlamento nel 1871 tra i repubblicani di sinistra, continua la carriera militare fino a ottenere il grado di generale di divisione, ruolo in cui organizza la spedizione delle truppe francesi per la conquista della Tunisia nel 1880-81. Successivamente \u00e8 ministro della Guerra tra il 1882 e il 1883, in due diversi governi. Torna a dirigere il dicastero tra il 1896 e il 1898, nel governo guidato da Jules M\u00e9line.\nRuolo nell'Affare Dreyfus.\n\u00c8 lui il ministro nel 1896, nei giorni in cui Georges Picquart scopre che l'autore del bordereau \u00e8 Ferdinand Walsin Esterhazy e non Alfred Dreyfus, come si credeva fino ad allora. Si oppone per\u00f2 alla riapertura del processo contro Dreyfus, e condivide con lo Stato maggiore la decisione di isolare Picquart per impedirgli di svelare la verit\u00e0. Ancora ministro in carica, \u00e8 una delle personalit\u00e0 messe nel mirino da \u00c9mile Zola nel suo celebre \"J'accuse\": Zola lo incolpa di avere volutamente ignorato le prove dell'assoluta innocenza di Dreyfus. Billot induce cos\u00ec il governo a denunciare Zola per diffamazione, proprio come lo scrittore desiderava. Nel seguito dell'Affare si tiene defilato, senza accodarsi al movimento antidreyfusardo, come invece aveva fatto il suo predecessore Auguste Mercier."}
{"id": "8229611", "revid": "120826887", "url": "https://it.wikipedia.org/wiki?curid=8229611", "title": "Luc\u00e3o", "text": "Caratteristiche tecniche.\n\u00c8 un centravanti.\nCarriera.\nHa esordito in S\u00e9rie A il 3 settembre 2019 disputando con il l'incontro perso 1-0 contro l'"}
{"id": "8229612", "revid": "458786", "url": "https://it.wikipedia.org/wiki?curid=8229612", "title": "Lucas Vinicius Gon\u00e7alves Silva", "text": ""}
{"id": "8229613", "revid": "1573940", "url": "https://it.wikipedia.org/wiki?curid=8229613", "title": "Emily Stowe", "text": "Biografia.\nEmily Stowe nasce a Norwich, nell'attuale provincia dell'Ontario. Il suo nome da nubile \u00e8 Emily Howard Jennings. La madre, Hannah Howard, ha un ruolo fondamentale nell'educazione di Emily e delle sue cinque sorelle decidendo di dar loro una formazione privata, invece d'inviarle nella scuola pubblica, considerata di scarsa qualit\u00e0. Nel 1849 Emily diventa maestra nella piccola cittadina di Summerville. Nel 1852 inizia la sua battaglia per l'eguaglianza dei diritti delle donne cercando di essere ammessa al \"Victoria College\" di Cobourg. Rifiutata l'ammissione in quanto donna, s'iscrive alla \"Normal School for Upper Canada\" dove \u00e8 ammessa nel 1853, uscendone un anno dopo con la lode.\nNel 1856 viene nominata preside a Brantford, diventando la prima donna a ricoprire tale carica in Ontario. Il 22 novembre dello stesso anno si sposa con John Stowe, e da questa unione nasceranno tre figli fra cui la pi\u00f9 famosa \u00e8 Augusta Stowe-Gullen, prima donna a diplomarsi in medicina in una universit\u00e0 canadese. Nel 1863, il marito John si ammala di tubercolosi, ed \u00e8 proprio la malattia che la stimoler\u00e0 a voler studiare medicina. Nel 1865 presenta la sua candidatura all'Universit\u00e0 di Toronto, ma avendo ricevuto un rifiuto si trasferisce a studiare presso il \"New York Medical College for Women\" dove ottiene il diploma nel 1867. Rientrata in Canada apre un gabinetto a Toronto diventando cos\u00ec la prima donna in Canada ad esercitare la medicina. Il permesso ufficiale arriver\u00e0 solo nel 1880. Motivata dal suo desiderio di offrire alle donne gli stessi diritti degli uomini, apre nel 1876 il Women's Literary Club, primo gruppo di suffragette in Canada e nel 1883 il Woman's Medical College.\nOnorificenze.\nIn Canada molte scuole e strade sono dedicate a Emily Stowe. Una placca ricorda il suo operato presso il \"Women's College Hospital\" di Toronto."}
{"id": "8229615", "revid": "115280671", "url": "https://it.wikipedia.org/wiki?curid=8229615", "title": "La ragazza che doveva morire", "text": "La ragazza che doveva morire (in lingua originale \"Hon som m\u00e5ste d\u00f6\") \u00e8 un romanzo poliziesco dello scrittore e giornalista svedese David Lagercrantz. Il romanzo \u00e8 il sesto della serie \"Millennium\", l'autore ha scritto anche i due capitoli precedenti, mentre i primi tre romanzi sono opera di Stieg Larsson.\nNel romanzo si ritrovano quindi i personaggi di Lisbeth Salander, Mikael Blomkvist e di altri gi\u00e0 presenti nella serie.\nLa prima edizione del romanzo \u00e8 stata pubblicata nell'anno 2019 da Marsilio.\nTrama.\nLibesth Salander ha fatto perdere le proprie tracce dopo aver svuotato il suo appartamento a Stoccolma. Neppure Mikael Blomkvist, occupato su una inchiesta sul crollo delle borse che verr\u00e0 pubblicata sul prossimo numero di Millennium, sa dove si trovi, nonostante abbia bisogno del suo aiuto. Il giornalista sta infatti cercando di scoprire l'identit\u00e0 di un senzatetto ritrovato morto nel parco di Tantolunden col suo numero di telefono in tasca. Mikael cerca quindi di scoprire il motivo per cui il barbone voleva mettersi in contatto con lui e perch\u00e9 farneticava di Johannes Forsell, attuale ministro della difesa. Nel frattempo Lisbeth \u00e8 impegnata a ritrovare sua sorella gemella Camilla, decisa a regolare i conti una volta per tutte."}
{"id": "8229635", "revid": "124123", "url": "https://it.wikipedia.org/wiki?curid=8229635", "title": "Gustavo Petro", "text": "Biografia.\nNegli anni 80 \u00e8 stato membro del gruppo di guerriglieri M-19, che in seguito si trasform\u00f2 nel partito \"Alianza Democr\u00e1tica M-19\" a cui Petro partecip\u00f2 diventandone membro. Alle elezioni legislative del 2006, \u00e8 stato eletto senatore per il partito Polo democratico alternativo. Nel 2009 ha rassegnato le dimissioni per potersi candidare alle elezioni presidenziali colombiane del 2010, arrivando quarto.\nDopo alcune divergenze ideologiche con i leader del Polo democratico alternativo, ha fondato il movimento Progresistas per partecipare alle elezioni come sindaco di Bogot\u00e0. Il 30 ottobre 2011 \u00e8 stato eletto sindaco di Bogot\u00e1, assumendo la carica il 1\u00ba gennaio 2012. \nIl 27 maggio 2018 \u00e8 arrivato secondo nel primo turno delle elezioni presidenziali con oltre il 25% dei voti, perdendo al ballottaggio del 17 giugno contro Iv\u00e1n Duque M\u00e1rquez."}
{"id": "8229637", "revid": "110157", "url": "https://it.wikipedia.org/wiki?curid=8229637", "title": "Chiesa della Madonna del Carmine (Novella, Italia)", "text": "La chiesa della Madonna del Carmine \u00e8 una chiesa sussidiaria di Rev\u00f2 frazione di Novella, in Trentino. Risale al XIV secolo.\nStoria.\nLa fondazione della piccola chiesa \u00e8 avvenuta nel XIV secolo, e durante quel primo periodo gli interni vennero decorati con affreschi che ci sono pervenuti solo in parte.\nCol XVII secolo l'edificio fu oggetto di un restauro molto importante che port\u00f2 alla sua quasi completa riedificazione. Terminati questi interventi la chiesa ottenne la solenne consacrazione, anche se i lavori sulla torre campanaria non si erano ancora conclusi.\nDurante il XIX secolo venne riparata la copertura, danneggiata da una nevicata molto forte, e furono anche sistemate le parti che erano state colpite durante un incendio.\nA partire dagli anni finali del XX secolo per arrivare sino al 2006 \u00e8 iniziato un ulteriore ciclo di restauri conservativi che hanno permesso di recuperare, in parte, anche precedenti ed antiche strutture romaniche. Si \u00e8 restaurato il tetto, si sono riviste le tinteggiature sia interne sia esterne, si sono ripulite le parti in marmo e sono state installate nuove e grandi vetrate. Si \u00e8 provveduto agli adeguamenti liturgici e si \u00e8 anche sistemata la pavimentazione di tutto l'edificio."}
{"id": "8229640", "revid": "599013", "url": "https://it.wikipedia.org/wiki?curid=8229640", "title": "Brian Farioli", "text": "Caratteristiche tecniche.\n\u00c8 un trequartista.\nCarriera.\nCresciuto nel settore giovanile del , ha esordito in prima squadra il 22 settembre 2019 disputando l'incontro di Primera Divisi\u00f3n perso 3-2 contro il .\nStatistiche.\n\"Statistiche aggiornate al 5 novembre 2019\"."}
{"id": "8229643", "revid": "539544", "url": "https://it.wikipedia.org/wiki?curid=8229643", "title": "Libreria Bertrand", "text": "La Libreria \u201cBertrand\u201d (in portoghese \"\u201cLivraria Bertrand\u201d\") \u00e8 la libreria in attivit\u00e0 pi\u00f9 antica del mondo, situata in Rua Garrett al numero 73 nel quartiere Chiado a Lisbona, come del resto riporta anche il Guinness dei primati.\nStoria.\nLa fondazione risale al 1732 quando Pedro Faure, che gestiva una tipografia molto avviata dal 1727, decise di aprire una libreria dove far incontrare artisti ed intellettuali portoghesi, i quali non si fecero attendere. Oliveira Martins, Antero de Quental, Ramalho Ortig\u00e3o, Alexandre Herculano, Jos\u00e9 Maria E\u00e7a de Queir\u00f3s furono alcuni dei nomi che in varie epoche frequentarono assiduamente la libreria.\nPierre Bertrand, dopo essere arrivato dalla Francia nel 1742, cos\u00ec come aveva fatto anni prima Pedro Faure, divenne socio della libreria. Faure spos\u00f2 la figlia di Pierre e, qualche anno dopo, arriv\u00f2 anche il fratello Jean Joseph Bertrand che a sua volta si associ\u00f2 tanto che nel 1747 la libreria cambi\u00f2 nome divenendo \"Pedro Faure &amp; Irm\u00e3os Bertrand\" (Pedro Faure &amp; fratelli Bertrand).\nNel 1753 Pedro Faure mor\u00ec. Due anni dopo un forte terremoto distrusse buona parte di Lisbona compresa la libreria.\nJean Joseph decise di riaprirla nel 1773. Dopo la sua morte, la moglie Marie Claire Rey ed il figlio proseguirono nella gestione, ampliando la dotazione di libri.\nIn quasi 300 anni di vita, nella libreria si raccontano anche misteri e leggende come quella del fondatore del Partito Socialista Portoghese e libraio svizzero Giuseppe Fontana, nato a Cabbio nel 1840, figlio di una discendente dei fondatori, Maria Clara Bertrand Bonardelli, che divent\u00f2 Jos\u00e9 Fontana e, come racconta lo scrittore Alberto Nessi, svizzero di lingua italiana, trov\u00f2 la sua fine, suicida nel 1876, tra gli scaffali della celebre libreria e al quale Lisbona ha dedicato la piazza Jos\u00e9 Fontana, come del resto han fatto altre localit\u00e0 portoghesi.\nGli eredi hanno gestito ed ingrandito la libreria fino al 1912 quando venne acquisita dalla casa editrice Bastos &amp; Alves con sedi a Lisbona, Parigi e Rio de Janeiro. Dopo varie vicissitudini, tra cui la morte di uno dei soci, Francisco Alves nel 1917, la propriet\u00e0 venne ceduta nel 1933 alla societ\u00e0 Livraria Bertrand S.A.R.L., che dal 1942 fu controllata, con quota di maggioranza, dal francese Marcel Didier e dall'amministratore delegato George Lucas (1948-1975). \u00c8 il periodo di massima espansione con l'apertura di librerie in tutta la nazione e divenendo il pi\u00f9 grande distributore di libri e periodici stranieri.\nNel 2010 la catena di librerie \u00e8 stata acquisita dal gruppo editoriale Porto Editora che gestisce anche la vendita online."}
{"id": "8229647", "revid": "599013", "url": "https://it.wikipedia.org/wiki?curid=8229647", "title": "Marcelo Freites", "text": "Caratteristiche tecniche.\n\u00c8 un centravanti.\nCarriera.\nCresciuto nel settore giovanile del , ha esordito in prima squadra il 1\u00ba settembre 2019 disputando l'incontro di Primera Divisi\u00f3n perso 3-1 contro il .\nStatistiche.\n\"Statistiche aggiornate al 25 novembre 2019\"."}
{"id": "8229651", "revid": "767487", "url": "https://it.wikipedia.org/wiki?curid=8229651", "title": "Dalla nube alla resistenza", "text": "Dalle nube alla resistenza \u00e8 un film del 1979 diretto da Jean-Marie Straub e Dani\u00e8le Huillet.\nTrama.\nNuto e Bastardo, abitanti delle Langhe, ricordano e discutono della Resistenza."}
{"id": "8229653", "revid": "1605525", "url": "https://it.wikipedia.org/wiki?curid=8229653", "title": "Apnea (romanzo)", "text": "Apnea (titolo originale \"Mittvatten\") \u00e8 un romanzo giallo dello scrittore svedese Arne Dahl (pseudonimo di \"Jan Lennart Arnald\") pubblicato in Svezia nel 2018.\n\u00c8 il terzo libro della serie che ha per protagonisti Sam Berger e Molly Blom.\nLa prima edizione italiana del romanzo \u00e8 stata pubblicata nell'anno 2019 da Marsilio."}
{"id": "8229655", "revid": "271907", "url": "https://it.wikipedia.org/wiki?curid=8229655", "title": "Jaik", "text": ""}
{"id": "8229656", "revid": "827882", "url": "https://it.wikipedia.org/wiki?curid=8229656", "title": "Salzweder baumkuchen", "text": ""}
{"id": "8229663", "revid": "271907", "url": "https://it.wikipedia.org/wiki?curid=8229663", "title": "Assedio di Yaitsky", "text": ""}
{"id": "8229667", "revid": "606919", "url": "https://it.wikipedia.org/wiki?curid=8229667", "title": "Joe and Mary", "text": "Joe and Mary \u00e8 una canzone rock scritta da Bryan Adams e Gretchen Peters, \u00e8 stata pubblicata il 15 novembre 2019 per il nuovo EP intitolato Christmas.\nil 25 novembre 2019, in seguito alla sua uscita per l'EP di Natale, Adams ha pubblicato il video per la sua nuova canzone.\nVideo.\nDiretto da Adams, il video mostra il rocker canadese che reinventa la classica storia natalizia di Joseph e Mary (Giuseppe e Maria), come una classica storia d'amore rock and roll, con i genitori di Ges\u00f9 che fuggono dalla loro piccola citt\u00e0 e trovano un rifugio sicuro per se stessi e il loro bambino non ancora nato. Ambientato nelle strade di Vancouver, a bordo di una Buick Gran Sport, il ruolo della incinta \"Mary\" \u00e8 interpretato dalla cantante \"Kessi Blue\", ci sono tre \"Harleysti\" nel video che rappresentano i 3 magi."}
{"id": "8229670", "revid": "271907", "url": "https://it.wikipedia.org/wiki?curid=8229670", "title": "Aleksandr Bibikov", "text": ""}
{"id": "8229673", "revid": "281944", "url": "https://it.wikipedia.org/wiki?curid=8229673", "title": "Ludovico Pallavicino Mossi", "text": ""}
{"id": "8229679", "revid": "110157", "url": "https://it.wikipedia.org/wiki?curid=8229679", "title": "CSI 7-League 2019", "text": "La CSI 7-League 2019 \u00e8 la 3\u00aa edizione del campionato nazionale minore di football a 7 organizzato dal CSI. Il campionato \u00e8 iniziato il 27 ottobre 2019 ed \u00e8 terminato il 26 gennaio 2020 con la disputa della finale.\nStagione regolare.\nClassifiche.\nLe classifiche della stagione regolare sono le seguenti:"}
{"id": "8229681", "revid": "767487", "url": "https://it.wikipedia.org/wiki?curid=8229681", "title": "Operai, contadini", "text": "Operai, contadini \u00e8 un film del 2001 diretto da Jean-Marie Straub e Dani\u00e8le Huillet.\nTrama.\nNel secondo dopoguerra, un gruppo di sfollati decide di fermarsi in un villaggio semidistrutto incominciando a sminare il terreno e a ricostruire le case e a coltivare i campi."}
{"id": "8229683", "revid": "599013", "url": "https://it.wikipedia.org/wiki?curid=8229683", "title": "Facundo Almada", "text": "Caratteristiche tecniche.\n\u00c8 un difensore centrale.\nCarriera.\nCresciuto nel settore giovanile del , ha esordito in prima squadra il 2 marzo 2019 disputando l'incontro di Primera Divisi\u00f3n pareggiato 0-0 contro il .\nStatistiche.\n\"Statistiche aggiornate al 6 aprile 2019\"."}
{"id": "8229684", "revid": "287204", "url": "https://it.wikipedia.org/wiki?curid=8229684", "title": "Santuario di Tancr\u00e9mont", "text": "Il santuario di Tancr\u00e9mont \u00e8 una piccola cappella aperta al culto a Tancr\u00e9mont, lungo la strada statale 666 che collega Pepinster a Louveign\u00e9, nella provincia di Liegi, in Belgio.\nStoria.\nL'edificio venne costruito nel 1895 per dare una collocazione al crocifisso cosiddetto \"Christ de Tancr\u00e8mont\" (conosciuto anche come \"Vieux-Bon-Dieu\"), trovato da un contadino in un campo nel 1830.\nGli archivi della parrocchia di Theux citano un vecchio crocifisso nella chiesa carolingia dell'VIII secolo dei santi Hermes e Alexssandro.\nIl crocifisso fu, successivamente, spostato in una cappella laterale nel XVIII secolo. Per proteggerlo da atti vandalici e di profanazione durante la Rivoluzione francese fu probabilmente sepolto in un campo e coperto da una grande pietra. Fu poi ritrovato, per caso, nel 1830.\nIn suo onore nel 1895 fu costruita una cappella (restaurata nel 1932 e nel 1986) che oggi dipende dall'abbazia premostratense di Averbode. Ogni giorno nella cappella si celebra una messa e la domenica si recitano i vespri in gregoriano. \u00c8 presente anche una Confraternita della Santa Croce come comunit\u00e0 di preghiera legata al santuario."}
{"id": "8229685", "revid": "122202251", "url": "https://it.wikipedia.org/wiki?curid=8229685", "title": "Dovydas Giedraitis", "text": ""}
{"id": "8229687", "revid": "1305772", "url": "https://it.wikipedia.org/wiki?curid=8229687", "title": "Rift (disambigua)", "text": ""}
{"id": "8229691", "revid": "271907", "url": "https://it.wikipedia.org/wiki?curid=8229691", "title": "Sofiko Chiaureli", "text": ""}
{"id": "8229697", "revid": "339392", "url": "https://it.wikipedia.org/wiki?curid=8229697", "title": "ARLeF", "text": ""}
{"id": "8229701", "revid": "271907", "url": "https://it.wikipedia.org/wiki?curid=8229701", "title": "Anahit Tsitsikian", "text": ""}
{"id": "8229702", "revid": "271907", "url": "https://it.wikipedia.org/wiki?curid=8229702", "title": "Anait Michajlovna Cicikjan", "text": ""}
{"id": "8229704", "revid": "271907", "url": "https://it.wikipedia.org/wiki?curid=8229704", "title": "Anait Cicikjan", "text": ""}
{"id": "8229705", "revid": "6923", "url": "https://it.wikipedia.org/wiki?curid=8229705", "title": "\u00c6gidius Elling", "text": "Biografia.\nElling \u00e8 nato e cresciuto a Oslo, ha studiato ingegneria meccanica al Kristiania Technical College (ora parte del Oslo of Akershus University College of Applied Sciences), laureandosi nel 1881. Tra il 1885 e il 1902, ha lavorato come ingegnere e progettista in numerosi workshops in Svezia e Norvegia.\nNel 1884 deposit\u00f2 il suo primo brevetto per la turbina a gas. Nel 1903 complet\u00f2 la prima turbina che produceva potenza in eccesso oltre quella necessaria per autoalimentarsi; la sua creazione utilizzava sia compressori rotativi che turbine per producendo 11 CV di potenza. Nel 1912 svilupp\u00f2 un sistema di turbina a gas con la turbina e compressore separati che lavoravano in serie, combinazione che al giorno d'oggi \u00e8 assai comune.\nUna delle maggiori sfide era trovare materiali in grado di resistere alle alte temperature sviluppate nella turbina per raggiungere elevati picchi di potenza. La turbina progettata nel 1903 poteva resistere a temperature fino a 400 \u00b0C. Elling cap\u00ec che se fossero stati trovati materiali migliori, la turbina a gas sarebbe stata una fonte di energia ideale per gli aeroplani. Molti anni dopo Sir Frank Whittle, basandosi sui primi lavori di Elling, riusc\u00ec a costruire il primo motore a turbina a gas per un aereo, il motore a reazione. I prototipi di turbina a gas di Ellings del 1903 e del 1912 sono esposti al Museo Norsk Teknisk di Oslo.\nNel 1914 Elling pubblic\u00f2 un libro intitolato \"Billig opvarmning: veiledning i at behandle magasinovner \u00f8konomisk og letvint\"."}
{"id": "8229720", "revid": "109107168", "url": "https://it.wikipedia.org/wiki?curid=8229720", "title": "Fabrizio Paulucci", "text": ""}
{"id": "8229725", "revid": "599013", "url": "https://it.wikipedia.org/wiki?curid=8229725", "title": "Michael Zetterer", "text": "Carriera.\nClub.\nCresciuto nelle giovanili dell', viene fatto esordire dal tecnico Manuel Baum in prima squadra il 1\u00ba marzo 2014 in occasione della sconfitta per 4-2 sul campo dell'. Giocando da titolare tutta la stagione 2014-15 ha attirato su di s\u00e9 l'interesse di molti club di Bundesliga e della nazionale giovanile.\nA gennaio 2015 si concretizza il suo trasferimento al . Relegato al ruolo di terzo portiere alle spalle di Raphael Wolf e Koen Casteels, disputa da titolare due stagioni con il finch\u00e9 nel novembre del 2017 non si infortuna (frattura allo scafoide).\nNella sessione invernale di calciomercato del 2019 si trasferisce in prestito agli austriaci dell'. A luglio 2019 viene ceduto in prestito biennale agli olandesi del . Esordisce in Eredivisie il 23 novembre successivo disputando da titolare il match vinto per 3-1 contro il . Il 30 gennaio 2021 viene richiamato anticipatamente dal prestito, facendo ritorno al Werder Brema. In seguito alla retrocessione del club in 2. Bundesliga Zetterer viene promosso a primo portiere ed esordisce il 24 luglio 2021 in occasione del pareggio interno per 1-1 contro l'.\nNazionale.\nTra il 2014 e il 2016 ha accumulato 6 presenze tra nazionale tedesca Under-20 e Under-21."}
{"id": "8229729", "revid": "1543377", "url": "https://it.wikipedia.org/wiki?curid=8229729", "title": "Burro di mango", "text": "Il burro di mango o olio di semi di mango \u00e8 un grasso vegetale estratto dai semi della \"Mangifera indica\" ( mango ) una pianta della famiglia Anacardiaceae.\nSono state segnalate centinaia di diverse variet\u00e0 di mango, di cui circa 30 sono coltivate con fini commerciali, ed il suo frutto \u00e8 uno dei frutti tropicali pi\u00f9 importanti. Il pi\u00f9 grande paese produttore di mango \u00e8 l'India, che produce oltre 19 milioni di tonnellate, su una produzione globale totale di oltre 50 milioni di tonnellate (anno 2017). L'albero di mango \u00e8 alto circa 10-30m. I frutti sono a forma per lo pi\u00f9 ovoidale lunghi circa 8-12 cm. Quando \u00e8 maturo, il frutto \u00e8 arancione con un grande seme piatto nel mezzo. Il seme normalmente rappresenta tra il 9% e il 23% del peso del frutto. I semi vengono spesso scartati come rifiuti da chi processa i frutti per produrne il succo. All'interno del seme un gheriglio ( endosperma + embrione) che rappresenta tra il 45,7% e il 72,8% del peso del seme. Il gheriglio contiene quasi un 15% in peso di lipidi.\nIl burro di mango \u00e8 solido a temperatura ambiente e commestibile. Oltre che nell'uso come alimento , pu\u00f2 essere impiegato nell'industria cosmetica per la produzione di rossetti e cosmetici per labbra, balsami . Nella UE \u00e8 uno dei 5 grassi vegetali raffinati che pu\u00f2 essere utilizzato dall'industria alimentare come equivalente del burro di cacao per la produzione del cioccolato.\nIl numero CAS attribuito al burro di mango \u00e8:90063-86-8 mentre il nome INCI \u00e8: \nEstrazione.\nI semi vengono essiccati, di solito al sole, per ridurre il contenuto di umidit\u00e0 12-15% prima dell'estrazione dei grassi. I semi prima della rimozione meccanica del guscio fibroso possono venir torrefatti. L'estrazione dei grassi dal gheriglio avviene per lo pi\u00f9 con solvente, in genere esano, a volte combinata con la spremitura e/o il riscaldamento.\nCaratteristiche chimico-fisiche.\nIl burro di mango, come quasi tutti i grassi vegetali, \u00e8 una miscela eterogenea di lipidi, soprattutto trigliceridi ( oltre il 95%). A seconda della variet\u00e0 della pianta da cui deriva prima della raffinazione pu\u00f2 essere solido, semi-solido o liquido a temperatura ambiente. Per la produzione alimentare e cosmetica viene commercializzato un prodotto raffinato, normalmente solido a 20 \u00b0C, giallastro o bianco a seconda del processo di decolorazione, con i seguenti tipici parametri chimico fisici:\nNella raffinazione pu\u00f2 essere frazionato in una frazione solida ed una liquida a temperatura ambiente.\nCome tutti i grassi vegetali composti da miscele di trigliceridi \u00e8 polimorfico, cio\u00e8 assume diverse forme cristalline a seconda di come lo si riscalda e raffredda .\nMolto simile al burro di cacao se miscelato con questo non presenta punti eutettici e incompatibilit\u00e0. La frazione solida del burro di mango avr\u00e0 per\u00f2 a parit\u00e0 di temperatura una concentrazione di grassi solidi (cristalli) maggiore di quella del burro di cacao.\nComposizione.\nIn tutti i grassi vegetali la composizione pu\u00f2 variare in funzione della cultivar, delle condizioni ambientali, della raccolta e della lavorazione. Nel caso del burro di mango il grande numero di diverse variet\u00e0 della pianta rende i dati particolarmente disomogenei.\nOltre ai trigliceridi, l'olio pu\u00f2 contenere circa un 2% di insaponificabili, prevalentemente steroli, e oltre 200 ppm di tocoli, \u03b1-Tocoferolo 103 mg/kg e \u03b1-Tocotrienolo 179 mg/kg.\nI trigliceridi principali del burro di mango hanno 3 alchili per un totale di 54 atomi di carbonio, senza calcolare il contributo del glicerolo. Nei burri solidi si tratta del SOS, dove alla molecola di glicerolo sono legati in sequenza l'acido Stearico, l'Oleico e lo Stearico; negli oli liquidi emerge il trigliceride SOO. Seguono altri due trigliceridi, POS (Palmitico-Oleico-Stearico) e POP (Palmitico-Oleico-Palmitico). La poca omogeneit\u00e0 dei suoi trigliceridi ne determina una discreta variabilit\u00e0 nelle caratteristiche fisiche di consistenza e plasmabilit\u00e0, per cui l'industria oleochimica \u00e8 portata commercializzare frazioni, stearina o oleina, con una consistenza specifica per i potenziali utilizzi."}
{"id": "8229731", "revid": "1993636", "url": "https://it.wikipedia.org/wiki?curid=8229731", "title": "Dugald Clerk", "text": "Laureato alla Anderson's University di Glasgow (ora Universit\u00e0 di Strathclyde) e allo Yorkshire College (ora Universit\u00e0 di Leeds), cre\u00f2 insieme a George Croydon Marks, la societ\u00e0 Marks &amp; Clerk. Fu nominato il 24 agosto 1917 cavaliere dell'ordine dell'Impero Britannico e in seguito divenne membro della Royal Society."}
{"id": "8229732", "revid": "2197221", "url": "https://it.wikipedia.org/wiki?curid=8229732", "title": "Enjoy Good Food", "text": "Enjoy Good Food \u00e8 un programma televisivo culinario italiano, in onda dal 5 ottobre 2019 su Food Network.\nIl programma.\nLa conduttrice, in ogni puntata, cerca di insegnare ad alimentarsi in modo sano con la preparazione di ricette semplici a base di ingredienti di stagione e l\u2019utilizzo di metodi di cottura pi\u00f9 salutari."}
{"id": "8229733", "revid": "132266", "url": "https://it.wikipedia.org/wiki?curid=8229733", "title": "Motoretta", "text": ""}
{"id": "8229738", "revid": "723277", "url": "https://it.wikipedia.org/wiki?curid=8229738", "title": "Herbert Akroyd Stuart", "text": "Nel 1885, Akroyd Stuart vers\u00f2 accidentalmente del cherosene in una pentola di stagno. Il cherosene si vaporizz\u00f2 e quando venne a contatto con una lampada a cherosene prese fuoco. Ci\u00f2 gli diede l'idea di utilizzare il cherosene (molto simile al diesel moderno) per alimentare un motore a combustione interna, il quale a differenza della benzina, \u00e8 molto pi\u00f9 facile da vaporizzare in un carburatore poich\u00e9 ha una volatilit\u00e0 maggiore.\nI primi prototipi di motori furono costruiti nel 1886. Nel 1890, in collaborazione con Charles Richard Binney deposit\u00f2 il brevetto. Uno di questi motori fu venduto all'autorit\u00e0 sanitaria di Newport, ma il rapporto di compressione era troppo basso per avviarlo a freddo e aveva bisogno di un sistema di preriscaldamento per farlo funzionare.\nI primi motori Akroyd-Stuart furono costruiti il 26 giugno 1891 dalla Richard Hornsby e Sons su licenza e furono venduti per la prima volta l'8 luglio 1892. Fu il primo motore a combustione interna ad utilizzare un sistema di iniezione del carburante in pressione."}
{"id": "8229740", "revid": "74173", "url": "https://it.wikipedia.org/wiki?curid=8229740", "title": "Krasnooktjabr'skij (Adighezia)", "text": "Krasnooktjabr'skij (in lingua russa \u041a\u0440\u0430\u0441\u043d\u043e\u043e\u043a\u0442\u044f\u0431\u0440\u044c\u0441\u043a\u0438\u0439) \u00e8 un centro abitato dell'Adighezia, situato nel Majkopskij rajon. La popolazione era di 6.451 abitanti al dicembre 2018. Ci sono 69 strade."}
{"id": "8229742", "revid": "125696305", "url": "https://it.wikipedia.org/wiki?curid=8229742", "title": "Frammento di Palermo", "text": " \nIl frammento di Palermo \u00e8 un frammento di scultura in marmo risalente a 2\u00a0500 anni fa che raffigura il piede e parte del vestito di una statua dell'antica dea greca Artemide, originariamente parte della decorazione scultorea del Partenone. \nSulla stampa, il frammento di Palermo \u00e8 a volte indicato con l'espressione \"reperto Fagan\", dal nome del console inglese Robert Fagan che l'aveva \"ricevuto in dono\".\nStoria.\nIl frammento scultoreo era stato prelevato da Lord Elgin dal Partenone all'inizio del XIX secolo e consegnato al console britannico in Sicilia, Robert Fagan, nel 1816. Alla morte di Fagan, la sua vedova l'ha venduto al Regio Museo dell'universit\u00e0 di Palermo, oggi Museo archeologico regionale Antonio Salinas, dove \u00e8 rimasto esposto negli ultimi due secoli, fino al ritorno ad Atene, avvenuto nel gennaio del 2022 per volont\u00e0 dell'assessore dei Beni Culturali della Regione Siciliana, Alberto Samon\u00e0.\nLa \"campagna\" per la restituzione.\nLa campagna messa in atto dalla Grecia per il ritorno del frammento ha portato, il 24 settembre 2008, alla decisione del presidente italiano Giorgio Napolitano di dare in prestito, per durata di due anni, il frammento ad Atene. Nel 2022 un nuovo prestito, della durata di quattro anni, ha segnato un'altra tappa del percorso diplomatico di interesse internazionale relativo alla restituzione dei cosiddetti marmi di Elgin alla Grecia, nella prospettiva della definitiva restituzione alla Grecia dopo che si saranno completate le procedure di sdemanializzazione del bene.\nMotivazioni del prestito del 2008.\nIl ministro greco della Cultura Michalis Liapis, nell'occasione, ha dichiarato ai giornalisti:\n\"Per la prima volta in quasi due secoli, un prezioso frammento della decorazione scolpita del Partenone ritorna nel luogo a cui appartiene\".\nIl primo ministro greco Costas Karamanlis ha dichiarato a sua volta:\n\"La richiesta di unire i marmi del Partenone sta guadagnando forza e portata\".\nInfatti, Karamanlis si \u00e8 dichiarato entusiasta perch\u00e9 l'idea che Lord Elgin abbia effettivamente esportato illegalmente i reperti greci conservati al British Museum si rafforza ogni qual volta che un museo accetta di restituire un frammento o una scultura del Partenone conservato nelle proprie collezioni. La speranza del ministro \u00e8 che alla fine il Regno Unito subir\u00e0 una tale pressione pubblica da essere costretta a restituire i marmi di Elgin, per non sfidare l'opinione internazionale.\nLa restituzione del frammento scultoreo alla Grecia va inserita nelle azioni che, negli ultimi anni, la Grecia e l'Italia hanno perseguito per il ritorno di reperti archeologici esportati illegalmente. L'Italia \u00e8 dunque pronta a restituire i reperti archeologici esteri conservati nei propri musei senza un riconosciuto diritto legale, ma nello stesso tempo chiede ai musei stranieri di restituire i reperti provenienti dall'Italia rubati o saccheggiati. \nNella stessa ottica va vista la decisione italiana di riconsegnare alla Libia la Venere di Cirene. \nOltre al frammento di Palermo, altri reperti del Partenone sono stati riconsegnati alla Grecia negli stessi anni: si tratta di quelli provenienti dal Paul Getty Museum di Los Angeles, dalla Shelby White Collection di New York e dai Musei Vaticani.\nIl ritorno a Palermo nel 2010.\nNel 2010, dopo il periodo di esposizione prima nel vecchio, poi nel nuovo Museo dell'Acropoli di Atene, il frammento \u00e8 stato riportato a Palermo. L'assessore regionale ai Beni culturali, Gaetano Armao, che ne ha disposto il ritorno, si \u00e8 riservato di valutare la possibilit\u00e0 di un successivo prestito a lungo termine. \nLe prospettive di un ritorno definitivo ad Atene.\nNel 2021 l\u2019assessore dei Beni Culturali della Regione Siciliana\nAlberto Samon\u00e0 e la direttrice del museo Archeologico regionale \"A. Salinas\", Caterina Greco, hanno avviato delle trattative con il direttore del museo dell'Acropoli di Atene Nikolaos Stampolodis e la ministra della Cultura greca, Lina Mendoni. Ci\u00f2 ha portato, nel gennaio del 2022 a una decisione di rilevanza internazionale: il museo siciliano ha ceduto in prestito per quattro anni il frammento scultoreo del Partenone e in cambio il Museo dell'Acropoli ha permesso l'esposizione a Palermo di due importanti reperti: una statua acefala di Atena, della fine del V secolo a.C. e un'anfora geometrica della prima met\u00e0 dell'VIII secolo a.C.\nLa Sicilia, in questo modo, fa, infatti, da apripista sul tema ritorno in Grecia dei reperti dei Partenone attualmente esposti in musei esteri, i cosiddetti marmi di Elgin, ai sensi dell\u2019articolo 67 del Codice italiano dei Beni Culturali e del Paesaggio, che prevede la possibilit\u00e0 di trasferimento pluriennale e lo scambio di reperti archeologici. La prospettiva \u00e8 quella di una restituzione permanente del reperto, \"sine die\", che verrebbe collocato nella sesta lastra del fregio, nell'esposizione del Museo dell'Acropoli, assieme quindi agli altri frammenti originariamente a esso contigui.\nLa cerimonia ufficiale di consegna si \u00e8 svolta la mattina del 10 gennaio 2022 al museo dell'Acropoli, presente il primo ministro della Repubblica Ellenica Kyriakos Mitsotakis, che ha accolto l'assessore siciliano Alberto Samon\u00e0\nIl presidente onorario del Comitato internazionale per il ritorno dei marmi del Partenone in Grecia, Louis Godart, in seguito alla riconsengna, ha dichiarato \"L'aver permesso a questo reperto di tornare ad Atene e raccordarsi con la statua della dea Artemide, la Sicilia e il Museo Salinas hanno indicato al mondo la strada che il British Museum dovr\u00e0 seguire. Li ringrazio a nome della cultura mondiale\"."}
{"id": "8229743", "revid": "944090", "url": "https://it.wikipedia.org/wiki?curid=8229743", "title": "Zuffa tra Pompeiani e Nocerini", "text": ""}
{"id": "8229750", "revid": "74173", "url": "https://it.wikipedia.org/wiki?curid=8229750", "title": "Ku\u017eorskaja", "text": "Ku\u017eorskaja (in lingua russa \u041a\u0443\u0436\u043e\u0440\u0441\u043a\u0430\u044f) \u00e8 un centro abitato dell'Adighezia, situato nel Majkopskij rajon. La popolazione era di 3.573 abitanti al dicembre 2018. Ci sono 66 strade."}
{"id": "8229752", "revid": "74173", "url": "https://it.wikipedia.org/wiki?curid=8229752", "title": "Kurd\u017eipskaja", "text": "Kurd\u017eipskaja (in lingua russa \u041a\u0443\u0440\u0434\u0436\u0438\u043f\u0441\u043a\u0430\u044f) \u00e8 un centro abitato dell'Adighezia, situato nel Majkopskij rajon. La popolazione era di 1.603 abitanti al dicembre 2018. Ci sono 18 strade."}
{"id": "8229755", "revid": "363629", "url": "https://it.wikipedia.org/wiki?curid=8229755", "title": "Coppa di Israele 2019-2020 (pallacanestro maschile)", "text": "La Coppa di Israele 2019-2020 \u00e8 la 60\u00aa Coppa di Israele di pallacanestro maschile.Le Final Four della competizione si sono tenute dal 10 al 13 febbraio alla Menora Mivtachim Arena di Tel Aviv.\nSquadre.\nPartecipano le 26 squadre iscritte alla Ligat ha'Al e Liga Leumit. L'Hapoel Gerusalemme, il Maccabi Rishon LeZion, l'Hapoel Holon, l'Hapoel Tel Aviv, il Maccabi Tel Aviv e l'Hapoel Be'er Sheva entrano in gioco solo agli ottavi di finale, le altre squadre si sfidano per gli altri posti restanti."}
{"id": "8229759", "revid": "1652635", "url": "https://it.wikipedia.org/wiki?curid=8229759", "title": "Aarhus Tigers 2019", "text": "Questa voce raccoglie le informazioni riguardanti gli Aarhus Tigers nelle competizioni ufficiali della stagione 2019."}
{"id": "8229763", "revid": "287204", "url": "https://it.wikipedia.org/wiki?curid=8229763", "title": "Giro di Toscana 1952", "text": "Il Giro di Toscana 1952, ventiseiesima edizione della corsa, si svolse il 30 marzo 1952 su un percorso di 296\u00a0km. La vittoria fu appannaggio dell'italiano Rinaldo Moresco, che complet\u00f2 il percorso in 8h33'44\", precedendo i connazionali Franco Giacchero e Angelo Conterno.\nI corridori che presero il via da Firenze furono 105, mentre coloro che tagliarono il medesimo traguardo furono 37."}
{"id": "8229765", "revid": "594360", "url": "https://it.wikipedia.org/wiki?curid=8229765", "title": "Lee Yoon-mi", "text": "Carriera.\nLee Yoon-mi vinse il primo premio al Best Elite Model Best Talent Awards nel 1998. Debutt\u00f2 nel settore dell'intrattenimento nel 2003 come membro del gruppo K-pop THE S ().\nSuccessivamente, Lee pass\u00f2 alla recitazione, recitando in serie televisive come \"Little Women\" (2004) e \"My Love\" (2006). Interpret\u00f2 anche la protagonista nel musical \"The Golden Days\" nel 2011.\nNel 2007, Lee fond\u00f2 il negozio online Coconut Island.\nVita privata.\nLee spos\u00f2 il cantante e compositore Joo Young-hoon il 28 ottobre 2006. Hanno due figlie: Joo Ara, nato il 24 marzo 2010, e Joo Ra-el, nato il 4 agosto 2015.\nFilantropia.\nLee sponsorizza anche i bambini attraverso Compassion International, un'organizzazione fondata nel 1952 per aiutare i bambini rimasti orfani a causa della guerra in Corea del Sud.\nDoppiatrici italiane.\nNelle versioni in italiano delle opere in cui ha recitato, Lee Yoon-mi \u00e8 stata doppiata da:"}
{"id": "8229766", "revid": "33751", "url": "https://it.wikipedia.org/wiki?curid=8229766", "title": "Niko Dovana Stadium", "text": ""}
{"id": "8229771", "revid": "1082210", "url": "https://it.wikipedia.org/wiki?curid=8229771", "title": "Olio di semi di mango", "text": ""}
{"id": "8229772", "revid": "33751", "url": "https://it.wikipedia.org/wiki?curid=8229772", "title": "Chicago Fire FC", "text": ""}
{"id": "8229774", "revid": "247222", "url": "https://it.wikipedia.org/wiki?curid=8229774", "title": "A New Sound...A New Star...Jimmy Smith at the Organ, Vol. 1", "text": "A New Sound...A New Star...Jimmy Smith at the Organ, Vol. 1 \u00e8 l'album discografico di debutto (a proprio nome) dell'organista jazz statunitense Jimmy Smith, pubblicato dalla casa discografica Blue Note Records nel 1956."}
{"id": "8229775", "revid": "729019", "url": "https://it.wikipedia.org/wiki?curid=8229775", "title": "F\u00ebdor F\u00ebdorovi\u010d \u0160\u010derbatov", "text": "Biografia.\nIl principe F\u00ebdor F\u00ebdorovi\u010d \u0160\u010derbatov proveniva da una famiglia nobile russa; suo padre era consigliere privato dello zar, il principe F\u00ebdor Andreevi\u010d, mentre sua madre era la principessa Agrafena Aleksandrovna Prozorovskaja. Avendo ricevuto una buona educazione tramite tutori privati presso l'abitazione dei genitori, \u0160\u010derbatov venne avviato nel 1740 alla carriera militare e promosso tenente quattro anni dopo.\nDurante la guerra dei sette anni, partecip\u00f2 a diverse battaglie con distinzione, nel 1757 fu promosso colonnello e nel 1762 maggiore generale.\nNel 1766, \u0160\u010derbatov venne inviato a frequentare il collegio militare di Russia e nel 1767 venne prescelto dalla zarina Caterina II per redigere il nuovo codice di leggi che, sostanzialmente, difese i privilegi dell'alta nobilt\u00e0. A tale compito venne destinato con la collaborazione di un suo parente, il principe M. M. \u0160\u010derbatov. Tale attivit\u00e0 venne a ogni modo interrotta dallo scoppio della guerra con l'Impero ottomano. \u0160\u010derbatov venne destinato a combattere sotto la direzione del generale conte Panin, cogliendo ancora una volta l'occasione per distinguersi: il 10 luglio 1770 sbaragli\u00f2 gli ottomani presso il fiume Byka; il 13 luglio, respinse nuovamente il nemico presso Bender. Alla fine della campagna ottenne la medaglia dell'Ordine di Sant'Anna.\nNel giugno del 1771, posto alla testa di un corpo d'armata separato, incominci\u00f2 una nuova campagna militare e si avvicin\u00f2 ad Arabat dove riusc\u00ec ancora una volta a battere i turchi. Il principe \u0160\u010derbatov, dopo una rapida marcia, riusc\u00ec ad avvicinarsi alla fortezza e dopo un breve scontro a occuparla il 18 giugno; inseguendo il nemico in fuga, lasci\u00f2 sul campo 500 morti al nemico, catturandone sei bandiere, 50 cannoni e un intero accampamento circondato da trincee. Per la conquista di Arabat, \u0160\u010derbatov ottenne il grado di tenente generale. L'11 luglio 1771 venne insignito dell'Ordine Militare di San Giorgio di III classe.\nNel luglio di quello stesso anno contrasse la rabbia e quindi fu costretto a ritirarsi temporaneamente dalle operazioni militari per delle cure, problematiche da cui a ogni modo si dimise due mesi dopo. A causa di nuovi problemi di salute, nel 1773 venne inviato presso la famiglia, ma giusto in tempo per essere poi richiamato e invitato a pacificare la rivolta scoppiata per mano di Puga\u010d\u00ebv.\nInizialmente, \u0160\u010derbatov venne incaricato del comando delle truppe russe a Kazan', dopo l'improvvisa morte del generale Bibikov suo collega, sostituendolo come comandante in capo. La zarina nomin\u00f2 personalmente \u0160\u010derbatov a questo nuovo incarico con decreto del 1\u00ba maggio 1774, col quale gli ordinava inoltre di rispettare le istruzioni impartite a suo tempo a Bibikov, osservare e mantenere la provincia, fornire aiuto ai governatori se necessario e progredire con le operazioni militari. L'incarico affidato a \u0160\u010derbatov si presentava quindi particolarmente importante e complesso, ma egli ammise da subito di non avere sufficiente conoscenza dello stato delle cose e delle condizioni di guerra, ridotte ormai a uno status di guerriglia. Preferendo lasciare la gestione locale ai governatori, \u0160\u010derbatov si spost\u00f2 col grosso delle sue truppe presso Orenburg, lasciando a Kazan' solo delle squadre armate locali.\nPuga\u010d\u00ebv attacc\u00f2 Kazan' e \u0160\u010derbatov fece di tutto per cercare di recuperare il controllo della citt\u00e0. Il 22 giugno arriv\u00f2 personalmente con le truppe e trov\u00f2 la citt\u00e0 in pi\u00f9 punti incendiata. Puga\u010d\u00ebv venne sconfitto dalle armate russe per tre volte presso la citt\u00e0 e l'ordine venne ristabilito. La zarina, a ogni modo, appariva insoddisfatta delle azioni di \u0160\u010derbatov e con decreto del 24 luglio 1774 decise di allontanarlo dal comando delle truppe. Dai contemporanei, il generale \u0160\u010derbatov venne accusato di \"futilit\u00e0 negli ordini\" e di \"incapacit\u00e0\" e venne quindi licenziato dal suo incarico e gli venne proibito di risiedere nella capitale. Si trasfer\u00ec quindi nella sua tenuta di famiglia presso Ba\u0161ino dove fin\u00ec i suoi giorni, morendo il 31 agosto 1791.\nMatrimonio e figli.\nNel 1761, il principe \u0160\u010derbatov spos\u00f2 la principessa Marija Aleksandrovna Bekovi\u010d-\u010cerkasskaja (m. 1762) che mor\u00ec dando alla luce l'unica figlia avuta dalla coppia, Dar'ja (1762-1801).\nSi rispos\u00f2 quindi con Anna G. Me\u0161\u010derskaja (1729-1791) da cui ebbe i seguenti eredi:"}
{"id": "8229776", "revid": "367445", "url": "https://it.wikipedia.org/wiki?curid=8229776", "title": "Enjoy good food", "text": ""}
{"id": "8229780", "revid": "110157", "url": "https://it.wikipedia.org/wiki?curid=8229780", "title": "Chiesa della Divina Maternit\u00e0 della Beata Vergine Maria", "text": "La Chiesa della Divina Maternit\u00e0 della Beata Vergine Maria \u00e8 un luogo di culto cattolico sito in Catania, nel quartiere Cibali.\nStoria.\nLa costruzione della chiesa risale alla seconda met\u00e0 degli anni quaranta del XX secolo, ed avvenne sulla stessa area in cui sorgeva la Chiesa di Santa Maria delle Grazie, distrutta dai bombardamenti aerei della seconda guerra mondiale, il 19 luglio 1943. La Chiesa di Santa Maria delle Grazie fu edificata nel 1669 per i profughi che fuggirono da Misterbianco, devastata dall'eruzione dell'Etna che la seppell\u00ec con la lava, e trovarono rifugio a Cibali. Distrutta dal terremoto del 1693, la sua ricostruzione avvenne nel 1697 per interessamento del vescovo Andrea Riggio. Il 4 agosto 1749, con decreto dell'Arcivescovo di Catania, la chiesa divenne sede della vicaria curata di Cibali.\nL'edificio, gravemente danneggiato dai bombardamenti alleati, fu fatto demolire nel 1947 per ordine della Curia arcivescovile, e ricostruito a cura del Genio civile, che affid\u00f2 l'incarico agli ingegneri Giuseppe e Salvatore Privitera. La nuova chiesa, intitolata al culto della Divina Maternit\u00e0, fu dichiarata parrocchia il 1\u00ba maggio 1952 e consacrata il 10 ottobre dell'anno medesimo da parte dell'arcivescovo di Catania monsignor Guido Luigi Bentivoglio.\nDescrizione.\nLa Chiesa della Divina Maternit\u00e0 della Beata Vergine Maria sorge in piazza Bonadies, la principale piazza del quartiere Cibali. Gli abitanti del quartiere si riferiscono alla chiesa con la vecchia intitolazione al culto della Madonna delle Grazie.\nIl prospetto della chiesa, realizzata in stile architettonico moderno, \u00e8 a forma rettangolare, e presenta un unico portale d'ingresso, sormontato da un rosone; sulla parte sinistra, si trova un orologio, donato nel 1952 dall'assessore comunale Emilio Bonaventura. Il loggione campanario, opera dell'architetto Rosario Marletta, sovrasta il prospetto della chiesa, al cui interno si trovano sei campane. La prima campana, avente altezza di 1,55 metri, diametro di 1,25 metri e peso di circa 2 tonnellate, risale al 1885, e fu donata dai fedeli cibalini; la seconda risale al 1790, e presenta un'altezza di 90 cm, diametro di 63 cm e peso di 3 quintali; la terza, risale al 1895, e si trovava in un'altra chiesetta del quartiere, non pi\u00f9 esistente, che ha un'altezza di 73 cm, diametro di 60 cm e peso di 2 quintali; la quarta, detta \"a Luigina\", risalente al 1934, ha un'altezza di 63 cm, diametro di 60 cm e peso di 1,5 quintali, cos\u00ec soprannominata perch\u00e9 fatta realizzare a spese del Circolo giovanile San Luigi; la quinta e sesta campana, risalgono entrambe al 1872, di cui l'una ha un'altezza di 68 cm, diametro di 59 cm e peso di 1 quintale, l'altra, un'altezza di 60 cm, diametro di 52 cm e peso di 72 kg.\nL'interno della chiesa \u00e8 ad un'unica navata, vestibolo d'ingresso con sovrastante cantoria, presbiterio rialzato e abside semicircolare. A destra dell'area presbiteriale si accede alla sacrestia e da essa a sinistra ai corpi scala retrostanti l'abside, che conducono ai saloni parrocchiali sul secondo livello e sul terzo alla casa canonica. Le pareti non presentano nessun affresco o decorazione, e il pavimento \u00e8 in prevalenza in marmo. \nNella chiesa sono presenti alcune tele, tra cui il quadro della Madonna delle Grazie, risalente al XVIII secolo, posto sull'altare maggiore. Di pregevole fattura anche la corona d'argento del simulacro della Madonna, realizzata nel 1868 dall'orafo Pietro Caruso Lazzaro (1804-1885)."}
{"id": "8229784", "revid": "547034", "url": "https://it.wikipedia.org/wiki?curid=8229784", "title": "Simon Karori", "text": "Biografia.\nNel 1991 ha vinto una medaglia di bronzo ai Mondiali di corsa campestre; nell'occasione, ha anche vinto la medaglia d'oro a squadre."}
{"id": "8229786", "revid": "271907", "url": "https://it.wikipedia.org/wiki?curid=8229786", "title": "F\u00ebdor \u0160\u010derbatov", "text": ""}
{"id": "8229787", "revid": "648716", "url": "https://it.wikipedia.org/wiki?curid=8229787", "title": "Cabinessence", "text": "Cabinessence, conosciuto anche con il titolo Cabin Essence, \u00e8 un brano musicale composto nel 1966 da Brian Wilson e Van Dyke Parks per il gruppo pop rock statunitense The Beach Boys. La traccia doveva originariamente essere inclusa nel celebre \"album perduto\" dei Beach Boys del 1967 intitolato \"SMiLE\". Tuttavia il brano vide la luce soltanto tre anni dopo, quando, registrato nuovamente fu inserito nell'album \"20/20\". Nel 2011 \"Cabin Essence\" \u00e8 stata infine pubblicata nella sua forma originale ancorch\u00e9 incompleta nel cofanetto \"The Smile Sessions\", box set antologico che ricostruisce filologicamente l'album originale.\nIl soggetto della canzone, secondo quanto dichiarato da Wilson, dovrebbe essere la \"ferrovia\", e nel pezzo egli voleva incapsulare l'immagine di lavoratori cinesi che battono i picconi sulle rotaie mentre le loro menti si \"allontanano su un binario diverso\" dopo aver notato un corvo che vola sopra di loro. Secondo il giornalista musicale Nick Kent, la canzone \"sovrappone elementi di musica americana sia della costa occidentale che orientale in modo raffinato\" con una certa \"atmosfera orientale\", resa dall'impiego di banjo e armonica a bocca, come anche dalle percussioni nel ritornello, designate ad emulare il suono dei lavoratori che costruiscono la ferrovia.\n\"Cabinessence\" ha ricevuto il plauso della critica quale uno dei punti forti di \"20/20\". Il biografo Jon Stebbins fece notare il \"canto demoniaco\" nella canzone che egli credeva esemplificasse \"la musica pi\u00f9 ossessionante, maniacale e malvagia che i Beach Boys abbiano mai inciso\". La rivista \"Mojo\" descrisse \"Cabinessence\": \"Composizione di ampio respiro, senza precedenti nella sua ambizione e tanto un enigma sonoro irrisolto quanto l'album per cui era stato scritto, questo fu il capolavoro incompreso che scaten\u00f2 le ire di Mike Love e caus\u00f2 il fallimento del progetto di \"Smile\".\"\nIl brano.\nBrian Wilson dichiar\u00f2 che lui e Van Dyke Parks scrissero la canzone insieme a \"Heroes and Villains\", \"Wonderful\" e \"Surf's Up\", in una gigantesca vasca riempita di sabbia con un pianoforte all'interno che Wilson aveva fatto installare nel suo soggiorno. \"Cabinessence\" fu una delle tracce di \"Smile\" con un testo criptico che gli altri membri della band non approvavano, essendo, secondo loro, troppo surreale e pieno di giochi di parole, e soprattutto non adatto al loro pubblico.\nVolendo chiarire i riferimenti storici presenti nel testo della canzone, Van Dyke Parks disse:\nRegistrazione e struttura.\nIl brano \u00e8 costituito da tre sezioni distinte: \"Home on the Range\", \"Who Ran the Iron Horse\", e \"The Grand Coulee Dam\". \"Home on the Range\" potrebbe fungere da strofa, mentre \"Who Ran the Iron Horse\" come ritornello. Se \"Home on the Range\" \u00e8 in tempo 4/4, \"Who Ran the Iron Horse\" \u00e8 invece a tempo di valzer. Inoltre, \"The Grand Coulee Dam\" \u00e8 in 3/4. Il ritornello ripete la frase: \"\u00abWho ran the Iron Horse?\u00bb\" sopra un tappeto di armonie vocali in modo misolidio, e una progressione di accordi in Fa maggiore. Nella seconda iterazione di questa sezione, ci sono alcune parole a malapena udibili cantate da Dennis Wilson sotto le armonie. Nel 1969, Brian Wilson scrisse:\nIl musicista Mark Johnson si rifer\u00ec al banjo presente in \"Cabinessence\" definendolo lo \"strumento tradizionale della grande musica folk americana\", e che la canzone \"potrebbe essere un'esplorazione alla John Steinbeck di quale sia realmente la funzione della musica negli Stati Uniti\". La traccia venne mixata e completata quasi del tutto nel dicembre 1966, mancante solo della voce solista e di una struttura coerente.\nDissidi.\nUna seduta di registrazione in studio per le sovraincisioni vocali alla sezione \"The Grand Coulee Dam\" tenutasi il 6 dicembre 1966 fu notoriamente la goccia che fece traboccare il vaso e scaten\u00f2 l'insorgere delle tensioni all'interno della band. Quando Brian chiese a Mike Love di cantare il testo della canzone, perplesso, Love domand\u00f2 a Wilson di chiamare l'autore delle parole del testo Parks cosicch\u00e9 gli spiegasse il significato di strofe quali: \"\u00abOver and over, the crow cries, uncover the cornfield. Over and over, the thresher and hovers, the wheatfield\u00bb\" (\"Ancora e ancora, il corvo piange, scopre il campo di grano. Ancora e ancora, la trebbiatrice e il cielo, il campo di grano\"). Wilson acconsent\u00ec, e chiese a Parks se poteva venire in studio. Al suo arrivo, Love interrog\u00f2 in maniera aggressiva Van Dyke Parks. Incapace di fornire a Mike Love una risposta che lo soddisfacesse e non volendo essere trascinato in una discussione sulla qualit\u00e0 del suo lavoro, Parks rispose semplicemente che non aveva idea di cosa significasse il testo da lui scritto. Di conseguenza, Parks abbandon\u00f2 la sessione sentendosi come \"un intruso in una lite in famiglia\" con radici e motivazioni che non avevano nulla a che fare con lui, e alla fine della primavera del 1967 avrebbe definitivamente abbandonato il progetto. Alcuni esperti del settore considerano che sia stato questo l'episodio principalmente responsabile della cancellazione di \"SMiLE\".\nNuovo missaggio per \"20/20\".\nNel settembre 1968, il gruppo torn\u00f2 a lavorare al pezzo per riciclarlo nel nuovo album in programma intitolato \"20/20\". La registrazione di questa versione \u00e8 per\u00f2 del tutto nuova, perch\u00e9 prima della sua operazione all'orecchio circa un anno prima, Brian non poteva ascoltare in stereo. Anche se la versione finale di \"Smile\" sarebbe stata molto probabilmente pubblicata in mono, la traccia fu infine pubblicata in stereo con il titolo modificato da \"Cabin Essence\" a \"Cabinessence\" in \"20/20\", con la voce solista di Carl Wilson registrata il 20 novembre 1968.\nVersioni alternative.\nUna versione strumentale del pezzo \u00e8 stata inclusa nel cofanetto antologico \"\" del 1993. La canzone fu re-incisa da Brian Wilson per il suo album solista \"Brian Wilson Presents Smile\" del 2004. Un missaggio mono della versione originale dei Beach Boys dell'epoca di \"SMiLE\" \u00e8 stata inclusa nel box set \"The Smile Sessions\" del 2011. Questa versione \u00e8 stata pubblicata come singolo promozionale in abbinamento al numero del giugno 2011 della rivista \"Mojo\"."}
{"id": "8229789", "revid": "945903", "url": "https://it.wikipedia.org/wiki?curid=8229789", "title": "The Incredible Jimmy Smith at the Organ, Vol. 3", "text": "The Incredible Jimmy Smith at the Organ, Vol. 3 \u00e8 il terzo album discografico di Jimmy Smith, pubblicato dalla casa discografica Blue Note Records nell'ottobre del 1956."}
{"id": "8229790", "revid": "834", "url": "https://it.wikipedia.org/wiki?curid=8229790", "title": "Kashmir e Jammu (stato principesco)", "text": ""}
{"id": "8229808", "revid": "439868", "url": "https://it.wikipedia.org/wiki?curid=8229808", "title": "Chiesa di San Nicol\u00f2 (Predazzo)", "text": "La chiesa di San Nicol\u00f2 \u00e8 la chiesa cimiteriale di Predazzo in Trentino. Pur essendo edificio comunale fa parte della zona pastorale di Fiemme e Fassa ed \u00e8 il primo luogo di culto locale risalendo al XVI secolo.\nStoria.\nLa prima chiesa di Predazzo fu quella di San Nicol\u00f2 edificata nel XVI secolo sul sito dove sembra fosse presente in precedenza una piccola cappella con dedicazione a San Giovanni Nepomuceno, santo protettore dalle alluvioni. \nIl luogo in passato era soggetto alle inondazioni provocare dal torrente Travignolo. \nDurante il secolo successivo fu oggetto di un intervento di ampliamento della sala e sul portale dell'ingresso \u00e8 riportata la data 1601.\nDescrizione.\nEsterni.\nLa chiesa si trova in localit\u00e0 \"P\u00e8 de Pard\u00e0c\" all'interno dell'area cimiteriale della comunit\u00e0 e mostra il tradizionale orientamento verso est. La facciata a capanna in stile gotico \u00e8 molto semplice e austera e si accede al portale con arco a sesto acuto attraverso una brevissima scala con quattro gradini. Ai lati vi sono due finestre rettangolari con inferriata e sopra, in asse, la finestra a lunetta porta luce alla sala. \nSulla fiancata destra la Regola Feudale ha collocato nel 1752 l'edicola con la statua che raffigura \"San Giovanni Nepomuceno\". La torre campanaria si alza in posizione arretrata sulla sinistra, mostra alcune feritoie e i suoi spigoli sono rifiniti con decorazioni che simulano muratura. La cella campanaria si apre con quattro finestre a monofora e si conclude con la copertura apicale a piramide acuta ottagonale rifinita con scandole.\nInterni.\nLa navata interna \u00e8 unica ed ampia con parte presbiteriale leggermente rialzata.\nNella parete sinistra della sala si trova il monumento funebre di Bartolomeo Rasmo, pittore di Predazzo, e le decorazioni ad affresco sono attribuite al padre, Tommaso Rasmo. \nSul portale laterale si conserva la tela ottocentesca raffigurante lo \"Sposalizio della Vergine\". L'altare maggiore \u00e8 in legno scolpito e dorato. Nella sala si conserva il gruppo ligneo scolpito raffigurante la \"Madonna con Bambino\". Negli armadi sono conservati vessilli e gonfaloni appartenenti alla Regola Feudale di Predazzo."}
{"id": "8229809", "revid": "767487", "url": "https://it.wikipedia.org/wiki?curid=8229809", "title": "La morte di Empedocle", "text": "La morte di Empedocle \u00e8 un film del 1986 diretto da Jean-Marie Straub e Dani\u00e8le Huillet.\nTrama.\nEvocazione del poeta Friedrich H\u00f6lderlin della vita del filosofo siceliota Empedocle che si gett\u00f2 nell'Etna."}
{"id": "8229810", "revid": "767487", "url": "https://it.wikipedia.org/wiki?curid=8229810", "title": "Qualcosa di meraviglioso", "text": "Qualcosa di meraviglioso (\"Fahim\") \u00e8 un film del 2019 diretto da Pierre-Fran\u00e7ois Martin-Laval.\n\u00c8 un film biografico sul giocatore di scacchi bengalese Fahim Mohammad.\nTrama.\nFahim e il padre Nura Mohammad, due profughi originari dal Bangladesh, intraprendono un lungo viaggio con meta finale Parigi, citt\u00e0 in cui trovano rifugio e in cui chiedono asilo politico alle autorit\u00e0 francesi.\nLa risposta iniziale del governo francese non \u00e8 positiva e iniziano una vita da clandestini con la costante minaccia di essere espulsi dal paese. Ma una speranza c'\u00e8: la bravura di Fahim negli scacchi. Il suo talento viene notato dall'allenatore di scacchi Sylvain, il quale gli far\u00e0 raggiungere e vincere il campionato nazionale, lo step ideale per ottenere l'asilo politico insieme a tutta la famiglia."}
{"id": "8229811", "revid": "1894831", "url": "https://it.wikipedia.org/wiki?curid=8229811", "title": "Il rugby durante la prima guerra mondiale", "text": ""}
{"id": "8229814", "revid": "124123", "url": "https://it.wikipedia.org/wiki?curid=8229814", "title": "Alexandre Berardo", "text": "Biografia.\nNato a Lisbona nel 1977, si \u00e8 laureato nel 1999 in architettura presso l'Universit\u00e0 Lus\u00edada della capitale portoghese. Unisce la pratica professionale con l'insegnamento all'Universit\u00e0 di Set\u00fabal e con l'attivit\u00e0 automobilistica: protagonista di numerosi rally nel panorama iberico, in coppia con il pilota Nuno Berardo ha vinto l'edizione 2019 dell'Oeiras Eco Rally, valido come prova della FIA E-Rally Regularity Cup."}
{"id": "8229817", "revid": "767487", "url": "https://it.wikipedia.org/wiki?curid=8229817", "title": "Kameleoni", "text": "I Kameleoni (sloveno per \"Camaleonti\") sono stati un gruppo musicale jugoslavo formato a Capodistria nel 1965. Il gruppo ebbe vita breve, terminando la propria attivit\u00e0 nel 1968, ma loro esperienza musicale ebbe un'importante influenza sulla scena musicale jugoslava, venendo considerati i \"Beatles sloveni\". a differenza degli altri gruppi musicali jugoslavi dell'epoca, provenivano da quella che allora era solo una piccola citt\u00e0 portuale della Slovenia.\nStoria.\nI Kameleoni si costituirono nel 1965 a Capodistria a opera di quattro studenti del ginnasio: Danilo Kocjan\u010di\u010d, Jadran Ogrin, Marjan Malikovi\u010d e Tulio Furlani\u010d, come un tipico gruppo beat dell'epoca, suonando un repertorio di canzoni dei Beatles e dei Mamas &amp; the Papas. Si esibirono per la prima volta al Club Giovanile di Via del Fronte di Liberazione 12 a Capodistria. A Pirano, dopo un concerto, si aggiunse Vanja Vali\u010d, studente al locale Istituto nautico.\nLa popolarit\u00e0 apr\u00ec loro le porte degli studi di registrazione di Radio Koper, che li propose nella sua programmazione radiofonica. Fu questa, assieme alle loro esibizioni dal vivo, ad imporli ai vertici della scena musicale jugoslava. Il primo successo a livello nazionale fu la vittoria al Festival VIS (vokalno-instrumentalnih skupin) di Zagabria nel 1966 dove, come debuttanti, condivisero il primo posto con il gi\u00e0 famoso gruppo dei Roboti. Seguirono poi altre esibizioni di successo a Zagabria e a Belgrado, all'Hala Tivoli di Lubiana e a Maribor.\nNel 1968 si esibirono alla rinomata discoteca Piper di Milano, a cui seguirono offerte dalla casa discografica RCA, ma loro cercavano un contatto con gli stessi Beatles: le loro composizioni arrivarono all'orecchio di Paul McCartney, ma quando sarebbe stato necessario continuare, mancarono loro i fondi per il soggiorno a Londra. Malinkovi\u010d e Kocjan\u010di\u010d vennero chiamati al servizio di leva, e nella formazione entr\u00f2 il chitarrista triestino Goran Tav\u010dar. Con questa formazione, Ogrin, Furlani\u010d, Vali\u010d e Tav\u010dar vennero scritturati dal regista sloveno Bo\u0161tjan Hladnik per il suo film Son\u010dni krik (1968), nel quale appaiono cantando delle loro canzoni. Fu allora il turno di Furlani\u010d di partire per il servizio militare, venendo sostituito dal batterista di Maribor Ivo Mojzer . Il gruppo continu\u00f2 a suonare, sostituendo Goran Tav\u010dar con il chitarrista triestino Ilario Udovici, e con questa ultima formazione si esib\u00ec nel 1969 alle Gitarijadi, con il pezzo \u00bbMoon Moan\u00ab, pubblicato anche nella compilation \"Gitarijada 69.\", ma di fatto il gruppo originario si era gi\u00e0 sciolto nel 1968, a causa della chiamata per il servizio di leva di tutti i suoi componenti. Danilo Kocjan\u010di\u010d subito costitu\u00ec il gruppo Danilo in Novi Kameleoni, composto da: Danilo Kocjan\u010di\u010d (voce), Gabriele Lorenzi (tastiere), Aldo Berliaffa (percussioni), Drago Dellabernardina (chitarra), Woltheyo Moretto (basso), ma siccome i suoi componenti provenivano da tre stati diversi era molto difficile provare regolarmente e il gruppo dur\u00f2 per meno di un anno.\nNegli anni vi sono state alcune reunion dei Kameleoni e durante una di queste, avvenuta nel 1981 alla RTV Ljubljana, pubblicarono un nuovo disco contenente nove canzoni, che per\u00f2 ricevette critiche molto negative. Nel 1994 venne pubblicata la raccolta \"Kameleoni 66 - 67\", contenente canzoni originali provenienti dagli archivi musicali di Radio Capodistria, registrate in mono. Nel 1995, inoltre, la casa discografica Helidon Ljubljana pubblic\u00f2 l'album \"Za vse generacije\", prodotto da Jadran Ogrin e contenente nuove canzoni.\nPremi e riconoscimenti.\n1966: Primo premio al Campionato dei gruppi vocalno-strumentali della Jugoslavia a Zagabria\n1966: Riconoscimento San Giusto del Comune di Trieste come gruppo straniero\n1967: Riconoscimento in Austria per la collaborazione Ernest Hilger\n1967: Primo premio al Festival dei gruppo vocalno-strumentali della Jugoslavia a Zagabria\nCuriosit\u00e0.\nPur essendo un gruppo sloveno, le canzoni delle origini erano cantate in serbocroato, per essere comprensibili al pi\u00f9 vasto pubblico jugoslavo, italiano ed inglese."}
{"id": "8229819", "revid": "767487", "url": "https://it.wikipedia.org/wiki?curid=8229819", "title": "Antigone (film 1991)", "text": "Antigone \u00e8 un film del 1991 diretto da Jean-Marie Straub e Dani\u00e8le Huillet. La sceneggiatura \u00e8 tratta dalla versione di Bertolt Brecht dell'omonimo dramma di Sofocle.\nTrama.\nPolinice non pu\u00f2 essere sepolto all'interno della mura della citt\u00e0 di Tebe in quanto disertore; sua sorella Antigone per\u00f2 si oppone."}
{"id": "8229820", "revid": "278830", "url": "https://it.wikipedia.org/wiki?curid=8229820", "title": "Negro Matapacos", "text": "Negro Matapacos (, dallo spagnolo: \"matar\", uccidere, e \"paco\", in gergo cileno \"sbirro\") era un cane cileno che ha acquisito notoriet\u00e0 grazie alla sua partecipazione alle proteste di strada che hanno avuto luogo a Santiago del Cile nel corso degli anni 2010. Tra le sue caratteristiche c'erano la sua pelliccia nera e la bandana rossa che era legata al collo, sebbene avesse anche un fazzoletto blu e un altro bianco che sono stati collocati dagli studenti.\nBiografia.\nIl cane acquis\u00ec notoriet\u00e0 tra gli ambienti universitari di Santiago, principalmente nelle universit\u00e0 di Santiago (Usach), Tecnologica Metropolitana (UTEM) e Central (Ucen). Durante le proteste studentesche del 2011, Negro Matapacos \u00e8 diventato famoso per aver partecipato alle marce di strada attaccando i membri dei Carabineros de Chile, che hanno generato le simpatie dei manifestanti. Continuer\u00e0 con la sua partecipazione a manifestazioni durante tutto il decennio, guadagnando fama tra studenti e cittadini che hanno scattato fotografie del cane e le hanno condivise sui social network, generando persino un profilo dedicato a Negro Matapacos su Facebook.\nSebbene il cane fosse considerato vagabondo, a causa della sua presenza in diverse sedi universitarie e strade di Santiago, il Negro Matapacos era affidato alle cure di Mar\u00eda Campos, che lo adott\u00f2 nel 2009 e che lo nutriva. Mar\u00eda aveva un letto per lui nella sua residenza. Gli leg\u00f2 i fazzoletti al collo e gli diede anche una benedizione prima di uscire. Secondo la sua partecipazione a manifestazioni di strada, diversi media lo hanno anche chiamato \"Loukanikos chileno\", a causa delle sue somiglianze con il riot dog che \u00e8 diventato famoso durante le proteste in Grecia tra il 2010 e il 2012. Ha avuto almeno due incidenti nel quale \u00e8 stato ferito: una rissa con un altro cane all'UTEM, e successivamente un colpo da parte di un veicolo della polizia, \u00e8 stato preso in cura presso l'Universit\u00e0 Alberto Hurtado.\nNegro Matapacos \u00e8 deceduto il 26 agosto 2017 per cause naturali. Hanno partecipato al suo funerale il personale veterinario e i loro caregiver. Varie fonti menzionano che al momento della sua morte aveva lasciato una discendenza di 32 cuccioli avuti con 6 cani diversi.\nRiferimenti culturali.\nNel dicembre 2013 \u00e8 stato rilasciato il documentario \"Matapaco\", realizzato da V\u00edctor Ram\u00edrez, Carolina Garc\u00eda, Nayareth Nain, Francisco Mill\u00e1n e Sergio Medel di EnMarcha Films, e che ha vinto il premio per il miglior documentario al Festival di San Tom\u00e1s a Vi\u00f1a del Mar.\nDurante le proteste in Cile del 2019-2020, l'immagine di Negro Matapacos ha acquisito nuovamente notoriet\u00e0 grazie al suo atteggiamento durante le manifestazioni in strada, infatti appare su vari poster, autoadesivi, murali, sculture di carta pesta, fumetti, videogiochi e riproduzioni tridimensionali. Si chiede persino di installare una statua del cane in piazza Baquedano, situata in Santiago del Cile. In altre citt\u00e0 del Cile, in oltre, sono comparsi numerosi tributi al cane, come ad esempio una statua installata a Iquique e un murale a Temuco, nonch\u00e9 un altare con una statua del cane all'esterno del centro culturale Gabriela Mistral di Santiago.\nVari omaggi sono stati fatti anche fuori del Cile, come nel caso del Giappone, quando il 14 novembre, sulla statua di Hachik\u014d situata nella stazione di Shibuya a Tokyo, comparve una sciarpa rossa, simile a quella usata da Negro Matapacos. Il 18 novembre, anche la statua di Balto situata nel Central Park di New York si \u00e8 trovata con una sciarpa rossa.\nDurante le evasioni di massa avvenute il 1\u00ba novembre dello stesso anno nella metropolitana di New York per protestare contro la repressione della polizia nei confronti di un evasore, apparvero diversi adesivi nelle stazioni della metropolitana di New York con l'immagine di Negro Matapacos mentre salta un tornello."}
{"id": "8229821", "revid": "1971044", "url": "https://it.wikipedia.org/wiki?curid=8229821", "title": "Foil Arms and Hog", "text": "Foil Arms and Hog \u00e8 un trio comico irlandese, formato da Se\u00e1n Finegan (Foil), Conor McKenna (Arms) e Se\u00e1n Flanagan (Hog). Il gruppo si esibisce per la TV, in radio, online e nei teatri. Scrivono, filmano e pubblicano un video nuovo ogni settimana sulle loro pagine Youtube, Facebook e Instagram. Con il passare degli anni sono diventati uno dei gruppi comici irlandesi pi\u00f9 apprezzati.\nIl nome.\nIl nome del gruppo deriva dai soprannomi che i tre giovani si sono attribuiti l'un l'altro. Se\u00e1n Finegan, \u00e8 soprannominato Foil: in inglese equivale alla spalla nel duo comico. Conor McKenna, \u00e8 chiamato Arms per essere \"tutto gambe e braccia\". Se\u00e1n Flanagan \u00e8 chiamato affettuosamente dai suoi amici Hog. Questo \u00e8 dovuto a un'espressione tipicamente inglese: hog \u00e8 un vecchio modo per indicare il maiale domestico (il logo del gruppo \u00e8 un maiale) ma significa anche \"appropriarsi\" di qualcosa. L'espressione deriva dal fatto che trattandosi di un animale onnivoro, dalla reputazione ingorda, il maiale domestico cerca di appropriarsi di tutto il cibo a sua disposizione. In modo simile Flanagan cerca di attirare su di s\u00e9 tutta la luce dei riflettori.\nStoria.\nIl gruppo nasce nel 2008, quando i tre membri, studenti alla University College Dublin in architettura (Finegan), ingegneria (Flanagan) e genetica (McKenna), si incontrano frequentando la \"Drama Society\" universitaria. Si ritrovano uniti nel loro amore per la serie TV Father Ted e un comune interesse per la comicit\u00e0. \nNon trovando lavoro dopo la laurea, a causa della crisi economica, decidono di lanciarsi nel settore comico, iniziando a fare piccoli spettacoli nella citt\u00e0 di Galway. Sull'argomento, hanno detto \"... \u00e8 stata assolutamente la cosa migliore che poteva capitarci. Se la Tigre Celtica avesse continuato a crescere, e tutti i nostri amici avessero cominciato a fare un sacco di soldi, saremmo stati molto sotto pressione per trovare un lavoro serio. Invece, abbiamo avuto la scusa perfetta per scherzare per un po' e vedere come andava.\" Un altro risultato della crisi economica \u00e8 stata la crisi del mercato immobiliare, che ha reso sostenibile affittare un ufficio in cui girare gli sketch.\nRapidamente cominciano a postare i loro sketch su YouTube ampliando il loro seguito e facendosi conoscere anche all'estero. Foil Arms and Hog non hanno un genere specifico, creano sketch basati sull'osservazione e occasionalmente su tematiche. Fra gli sketch pi\u00f9 popolari sul loro canale Youtube sono inclusi \"When Irish People Can't Speak Irish\" (Quando gli irlandesi non parlano irlandese), \"An Englishman plays Risk\" (Un inglese gioca a Risiko), \"WTF is Brexit\" (Che cavolo \u00e8 la Brexit?) e \"How to Speak Dublin\" (Come parlare in dublinese). Foil Arms and Hog si esibiscono in spettacoli dal vivo principalmente in Irlanda e nel Regno Unito. Sono spesso invitati al famoso Edinburgh Fringe festival, dove riscontrano un notevole successo. Negli ultimi anni hanno fatto anche delle tourn\u00e9es negli Stati uniti e in Australia dove hanno vinto il premio del \"Adelaide Fringe\". Nel 2019 il trio ha intrapreso il suo primo minitour europeo nelle citt\u00e0 di Amsterdam, Berlino e Winterthur."}
{"id": "8229823", "revid": "1896029", "url": "https://it.wikipedia.org/wiki?curid=8229823", "title": "Arte programmata", "text": "Arte programmata \u00e8 stata una mostra d'arte organizzata nel 1962 per conto di Olivetti da Bruno Munari e Giorgio Soavi, con un catalogo curato da Umberto Eco.\nStoria.\nLa mostra venne inaugurata il 15 maggio 1962 nel Negozio Olivetti di Milano con l'intenzione di essere ripresentata negli altri negozi del gruppo in Italia, a Venezia e Roma. In seguito al successo delle prime esposizioni, furono organizzate altre tappe presso diverse istituzioni e gallerie nel resto d'Europa e infine negli Stati Uniti con la collaborazione dello Smithsonian. Le opere esposte sono concepite per poter essere trasformate dai rumori provenienti dall'ambiente circostante e dall'interazione fra il visitatore e l'opera stessa. Le tappe della mostra furono:\nNel 1963 venne realizzato un cortometraggio dedicato alla mostra realizzato presso gli Studi di Monte Olimpino.\nArtisti partecipanti.\nAlla mostra inaugurale di Milano furono esposte opere dei seguenti artisti:\nA Venezia e Roma cos\u00ec come nelle successive tappe si aggiunsero Getulio Alviani e gli artisti francesi del GRAV (Groupe de Recherche d\u2019Art Visuel): Horacio Garc\u00eda Rossi, Julio Le Parc, Fran\u00e7ois Morellet, Francisco Sobrino, Jo\u00ebl Stein e Yvaral (Jean-Pierre Vasarely)."}
{"id": "8229824", "revid": "109108352", "url": "https://it.wikipedia.org/wiki?curid=8229824", "title": "Goodyear League", "text": ""}
{"id": "8229825", "revid": "124646246", "url": "https://it.wikipedia.org/wiki?curid=8229825", "title": "Bollor\u00e9", "text": "Bollor\u00e9 \u00e8 una holding francese fondata nel 1822 con sede a Puteaux nella periferia ovest di Parigi, in Francia. Nata come industria cartaria, ha espanso le sue operazioni a molti altri settori, come il trasporto e la logistica, le distribuzione energetica, i film plastici, la costruzione di automobili e i mass media.\nLa societ\u00e0 impiega circa 28 000 persone in tutto il mondo.\nNel 2004, il gruppo si \u00e8 classificato tra le prime 200 societ\u00e0 europee. La societ\u00e0, che \u00e8 quotata alla borsa Euronext di Parigi, appartiene alla famiglia Bollor\u00e9 che ne detiene la maggioranza attraverso una struttura di partecipazione complessa e indiretta. Il presidente e CEO della societ\u00e0 \u00e8 Vincent Bollor\u00e9.\nNel dicembre 2021, dopo aver rifiutato di commentare le \"voci\" di mercato che annunciavano l'intenzione di vendere la sua controllata di trasporti e logistica in Africa, Bollor\u00e9 Africa Logistics (BAL), il gruppo Bollor\u00e9 ha annunciato di aver ricevuto un'offerta dal colosso italo-svizzero MSC per questo filiale in Africa."}
