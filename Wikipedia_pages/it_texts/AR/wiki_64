{"id": "2761522", "revid": "123908342", "url": "https://it.wikipedia.org/wiki?curid=2761522", "title": "Episodi di Merlin (seconda stagione)", "text": "La seconda stagione della serie televisiva Merlin \u00e8 stata trasmessa in Gran Bretagna a partire dal 19 settembre 2009 dal canale BBC. \nIn Italia la stagione \u00e8 stata trasmessa in prima visione dal 9 gennaio al 13 febbraio 2010 su Italia 1.\nL'antagonista principale della stagione \u00e8 Morgause.\nLa maledizione di Cornelius Sigan.\nTrama.\nUna nuova minaccia colpisce Camelot.\nLa tomba di Cornelius Sigan viene trovata nei sotterranei del castello.\nGaius scopre che Cornelius Sigan era uno stregone del passato che prima di morire aveva trasferito la sua anima in un grande pietra preziosa a forma di cuore. Sigan, infatti, stava cercando un modo per sfuggire alla morte.\nIntanto, un ragazzo che ha saputo della tomba piena di ricchezze di Sigan, Cedric, giunge al castello. Deciso a impossessarsi del tesoro della tomba, tenta di screditare Merlino agli occhi di Art\u00f9, e di prendere cos\u00ec il suo posto per rubare le chiavi della tomba. Cedric riesce a penetrare nella tomba, e, ignaro dell'incantesimo di Sigan, afferra il cuore. Subito, l'anima di Sigan si stabilisce nel suo corpo. Camelot si salver\u00e0 dalla vendetta di Sigan solo grazie a Merlino, che riuscir\u00e0 a riportare l'anima dello stregone nel gioiello con l'aiuto del Grande Drago.\nLa regina del passato e del futuro.\nTrama.\nRe Odin, disperato per la morte del figlio (ucciso dal principe Art\u00f9 durante un combattimento), assolda un noto assassino di nome Myror affinch\u00e9 lo vendichi.\nNel frattempo Art\u00f9 durante un allenamento si accorge che il suo sfidante gli sta riservando un trattamento speciale solo perch\u00e9 \u00e8 il figlio del re. Quindi il giovane principe, temendo di aver vinto ogni gara fino a quel momento solo per il suo titolo, decide di partecipare ad un torneo in corso a Camelot di nascosto, sotto le sembianze di un altro cavaliere; con una scusa finge di lasciare la citt\u00e0 e si rifugia a casa di Gwen. \nAiutato da Merlino, addestra un contadino a comportarsi da cavaliere per mostrarsi nelle occasioni ufficiali, mentre lui prender\u00e0 il suo posto solo durante le gare, nascosto dall'elmo. Durante la sua permanenza a casa di Gwen, Art\u00f9 si comporta come \u00e8 abituato in quanto nobile, facendosi servire dalla ragazza nonostante sia ospite in casa sua; quando per\u00f2 lei si sfoga dicendogli ci\u00f2 che pensa in realt\u00e0, ovvero che lui \u00e8 solo un egoista e un maleducato, Art\u00f9, colpito e dispiaciuto, cerca di farsi perdonare da lei offrendosi di prepararle la cena. La serata prosegue per il meglio fino a quando lei scopre che la cena \u00e8 stata preparata e portata dalle cucine del palazzo; delusa dal comportamento del principe, lo accusa di non essere abbastanza umile.\nIl giorno seguente, prima di recarsi al torneo, Art\u00f9 si scusa e i due si scambiano un bacio; purtroppo lui sa che loro non sono destinati a restare insieme, dal momento che lei \u00e8 solo una serva. \nDurante il duello Art\u00f9 viene ferito gravemente dal suo sfidante, il quale altri non \u00e8 che Myror; aiutato da Merlino riesce per\u00f2 a sconfiggerlo e a vincere il torneo. Anche se il suo piano iniziale era quello di rivelare la sua vera identit\u00e0 una volta conclusi i giochi, decide per questa volta di tirarsi indietro e di lasciare tutto il merito al contadino, dimostrando cos\u00ec a Gwen di essere pi\u00f9 umile di quanto lei avrebbe creduto. \"Tornato\" a palazzo, Art\u00f9 mente al padre e gli racconta che la sua ferita gli \u00e8 stata fatta da Myror durante il viaggio; Uther decide di dichiarare guerra a Re Odin, ma Art\u00f9 si oppone e lo convince che \u00e8 stato versato gi\u00e0 troppo sangue quindi \u00e8 meglio finirla l\u00ec senza altri morti.\nAlla fine Art\u00f9 si ritrova da solo con Gwen e le dice che suo padre non approverebbe mai la loro unione; lei dimostra di comprendere le sue ragioni, ma spera che quando lui diventer\u00e0 re la situazione possa cambiare.\nL'incubo ha inizio.\nTrama.\nUna sera, durante un temporale, Morgana \u00e8 vittima di sonni agitati e, risvegliandosi, fissa il suo sguardo sulla candela nella sua stanza, che era stata precedentemente spenta da Gwen. Sotto la forza del suo sguardo, la candela si accende e la fiammella si alza a tal punto da incendiare le tende. A quel punto la ragazza lancia un urlo di terrore, talmente forte da rompere i vetri delle finestre.\nIl mattino dopo, Uther, Art\u00f9, Gaius e Merlino si riuniscono nelle stanze della ragazza per esaminare la scena dell'incidente. La prima ipotesi di Uther \u00e8 che la causa dell'incendio sia stata la negligenza di Gwen, che, a suo parere, era uscita dalle stanze della sua pupilla dimenticandosi di spegnere la candela. La serva, tuttavia, sostiene di essere pi\u00f9 che certa di averla spenta prima di uscire e Art\u00f9, per difenderla, avvalora l'ipotesi che sia stato un fulmine la causa di tutto.\nUther, tuttavia, non ne \u00e8 convinto e intuisce che la causa di tutto \u00e8 la magia. Convinto di ci\u00f2, decide che non si fermer\u00e0 finch\u00e9 non avr\u00e0 trovato il colpevole.\nNel frattempo, Merlino riflette su quanto aveva visto quella mattina: se, come aveva detto Art\u00f9, fosse stato un fulmine a provocare l'incidente, ci sarebbe stato sicuramente un buco sul tetto oppure, nel caso avesse colpito la finestra, i vetri sarebbero dovuti ricadere all'interno della stanza. Conversando con Gaius, sia lui che il suo mentore sospettano che Morgana abbia dei poteri magici, ma l'anziano medico non ne vuol far parola a Morgana e ammonisce Merlino affinch\u00e9 anche lui tenga per s\u00e9 le sue congetture. Il giovane, tuttavia, credendo di comprendere la sofferenza che Morgana stava provando nel trovarsi in una situazione completamente nuova, senza sapere ci\u00f2 che le stava accadendo, resta profondamente amareggiato dall'ammonizione di Gaius, tantoch\u00e9 vorrebbe consigliarle di rivolgersi ai Druidi.\nNel frattempo, Uther ordina la cattura di tutti i sospettati di stregoneria e la loro inquisizione. Nelle stanze del principe Art\u00f9, il giovane Merlino ha l'opportunit\u00e0 di sbirciare sulla lista dei sospettati e scorge il nome di una donna accusata di aver contatti con i Druidi. Pertanto si dirige da lei e riesce ad avvertirla di stare attenta alle guardie del re, che la stavano braccando. Una volta salva, Merlino pretende di sapere da lei dove avrebbe potuto trovare i Druidi.\nOttenuta l'informazione che cercava, si dirige verso le stanze di Morgana, la quale cerca in lui delle rassicurazioni. Era magia quella che aveva provocato l'incendio?\nMerlino disobbedisce dunque a Gaius e rivela a Morgana il luogo in cui trovare i Druidi.\nMorgana scappa e si reca nel bosco da lei indicato da Merlino, ma vi trova degli scorpioni giganti che la attaccano e avvelenano. Salvata poco prima di perdere i sensi da uno sconosciuto, si risveglia in un accampamento dei druidi in cui ritrova, fra gli altri, anche Mordred. Lo sconosciuto \u00e8 un druido, e dice di chiamarsi Aglain.\nNel frattempo a palazzo Uther teme che Morgana sia stata rapita, e manda le guardie reali ad attaccare i druidi, sospettati rapitori.\nMerlino allora si mette in cerca di Morgana e la ritrova, conducendo per\u00f2 inavvertitamente le guardie al nascondiglio dei druidi.\nQui Morgana si rifiuta di tornare indietro, e anzi fugge con i suoi presunti \"rapitori\" (avviene anche un fugace incontro fra Merlino e Mordred) mentre Merlino distrae le guardie evocando una fitta nebbia. \nBraccato dalle guardie, Merlino ne elude le ricerche e raggiunge Morgana (nel frattempo gravemente ferita) e Mordred (Aglain viene ucciso dalle guardie del re), il quale ha intanto ucciso svariati soldati liberando parte del suo potere.\nMordred fugge, mentre le guardie recuperano Morgana e la riportano al palazzo, da un preoccupatissimo Uther. Nel finale, Morgana ha riacquistato una sua stabilit\u00e0 mentale, capendo che la sua magia \u00e8 un dono, e non una maledizione, mentre Merlino ha uno scambio di battute con Art\u00f9, convinto dell'amore del servo per Morgana. Infine, anche Merlino e Gaius si riappacificano, decisi ora pi\u00f9 che mai a difendere il segreto di Morgana dal re Uther, da sempre convinto ed accanito nemico di magia e stregoni.\nLancillotto e Ginevra.\nTrama.\nGwen e Morgana vengono aggredite da dei mercenari al servizio di un re barbaro e crudele durante il pellegrinaggio alla tomba del padre di quest'ultima, che, grazie all'aiuto dell'amica, riesce a scappare. Gwen, tuttavia, viene catturata dal capo dei briganti, che decide di portarla comunque da re Hengist spacciandola per Lady Morgana, convinto che Uther avrebbe comunque pagato il riscatto.\nUther, venuto a sapere della disgrazia accaduta a Ginevra, nonostante le preghiere di Morgana, si rifiuta di spendere denaro e uomini per salvare una serva, quindi Art\u00f9, supplicato dalla stessa Morgana e spinto dai suoi sentimenti, parte di nascosto con Merlino verso le terre dove viene tenuta prigioniera la sua amata.\nMerlino sospetta che Art\u00f9 sia interessato a Gwen da un punto di vista pi\u00f9 profondo di quello di un principe per una serva. A prova di ci\u00f2, durante il viaggio, Art\u00f9 gli confida di non poter smettere di pensare a lei, ma che non riesce ad ammetterlo perch\u00e9 per loro non ci potr\u00e0 mai essere un futuro a causa della volont\u00e0 di suo padre Uther. Merlino, tuttavia, ribadisce che, secondo lui, quando sar\u00e0 Art\u00f9 il re le cose potrebbero cambiare. Art\u00f9 sostiene di non pretendere che Ginevra lo aspetti fino ad allora, ma Merlino \u00e8 convinto dei sentimenti di Gwen e crede che sapr\u00e0 aspettare.\nIntanto, durante un banchetto, Gwen riconosce in Lancillotto l'uomo che intrattiene re Hengist e i suoi ospiti duellando contro altri lottatori. La posta di questi combattimenti, in caso di sconfitta, era la morte: il perdente, infatti, era destinato ad essere mangiato pubblicamente da un enorme topo carnivoro, nudo e cieco, chiamato wildeon, che viveva nelle gallerie sotterranee che circondavano il palazzo a formare una fitta rete.\nDurante la sua prigionia, Gwen continua a fingere di essere Lady Morgana per non venire data in pasto ai wildeon, mentre Lancillotto, scoperta l'ubicazione della sua cella, comincia ad andarla a trovare e a prometterle che la liberer\u00e0.\nTra gli argomenti di conversazione, i due giovani parlano di ci\u00f2 che \u00e8 successo a Lancillotto da quando lui ha lasciato Camelot. Lui le racconta di essersi guadagnato da vivere nell'unico modo in cui era capace, cio\u00e8 combattendo con la spada per intrattenere uomini come Hengist, e le confida di non trovare pi\u00f9 un senso nella sua vita. Ginevra, tuttavia, lo conforta, dicendogli che in lui vede tutto ci\u00f2 che c'\u00e8 di buono al mondo, donandogli, cos\u00ec, una rinnovata speranza e un ideale in cui combattere. Fra i due comincia cos\u00ec a sbocciare un sentimento pi\u00f9 profondo dell'amicizia.\nLa sera seguente, il capo dei briganti di inizio episodio rivela ad Hengist che Gwen non \u00e8 Morgana, allora il re lo d\u00e0 in pasto al wildeon per avergli mentito. Intanto, dopo aver addormentato le guardie mettendo del sonnifero nel loro cibo, Lancillotto aiuta Gwen a fuggire, ma i loro tentativi di fuga vengono mandati a monte ed entrambi vengono catturati e legati nella gabbia in cui a momenti avrebbe fatto il suo ingresso il wildeon.\nProprio quando sembrava che i due non avrebbero pi\u00f9 avuto speranze di salvezza, Merlino e Art\u00f9, che nel frattempo, dopo mille peripezie, erano penetrati nella fortezza, riescono a liberarli e a uccidere Hengist facendolo mangiare dal wildeon.\nDurante la fuga dal castello di Hengist, Art\u00f9 rimane malamente colpito dalle tenerezze che Gwen e Lancillotto si scambiano. Sulla via del ritorno, quando Lancillotto viene a sapere dagli sguardi di Merlino cosa c'\u00e8 fra il principe e Gwen, decide di non intromettersi nel loro rapporto e decide di andarsene, chiedendogli di dire a Ginevra che lei lo ha cambiato profondamente. Quando la ragazza si sveglia e scopre che Lancillotto se n'\u00e8 andato, resta profondamente delusa, perch\u00e9 credeva nella forza dei loro sentimenti. Vedendo Gwen piangere, Art\u00f9 rimane sempre pi\u00f9 ferito dal fatto che la ragazza sia pi\u00f9 interessata a Lancillotto che a lui.\nUna volta tornati a Camelot, Art\u00f9 porta Ginevra da Morgana e le due ragazze si stringono in un fortissimo abbraccio. Ancora abbracciata all'amica, Gwen guarda tristemente Art\u00f9, come se si sentisse in colpa per ci\u00f2 che gli aveva fatto patire.\nL'episodio finisce con una battuta di Merlino, che cerca di consolare l'amico dicendo che lui sar\u00e0 sempre al suo fianco.\nLa bella e la bestia (1\u00aa parte).\nTrama.\nLady Catrina e il suo strano servo Jonas arrivano a Camelot, dove sono ospiti graditi da parte di un felicissimo Uther, il quale rimane affascinato dalla sua ospite.\nArt\u00f9 invece, molto lontano dal condividere l'entusiasmo del padre, e vedendo il flirt continuare, \u00e8 molto dispiaciuto. Merlino e Gaius pensano che lei non sia quello che sembra, e i loro sospetti sono provati quando Merlino scopre che Lady Catrina \u00e8 un troll e che, sfortunatamente, le sue intenzioni vanno molto al di l\u00e0 del cuore del re. Inorridito, racconta la verit\u00e0 ad Art\u00f9, che non gli crede. Merlino si assume il compito di provare la vera natura della donna, e allo stesso tempo di salvare Uther dalla rovina e Camelot dalla caduta.\nLa bella e la bestia (2\u00aa parte).\nTrama.\nAppena incoronata Regina Catrina convince Uther a nominarla erede di Camelot, togliendo il titolo ad Art\u00f9. Sebbene gli specchi rivelino la vera indole della Regina Catrina, la sua influenza su Uther aumenta, e le ripercussioni si avvertono in tutto il regno. Quando Catrina accusa Merlino di rubare, lui \u00e8 spinto a nascondersi. Costretto a muoversi furtivamente nei dintorni del castello, Merlino deve trovare il modo per mettere in mostra la vera natura di Catrina senza essere imprigionato. cos\u00ec scambia la pozione di Catrina con un'altra preparata da Gaius e appena dopo l'incoronazione Catrina si trasforma in troll, sotto gli occhi di Merlino, Art\u00f9, Morgana e Uther. Purtroppo Uther \u00e8 sotto incantesimo e non vede la realt\u00e0 e continua ad amare Catrina anche sotto forma di troll, a causa di un ciondolo stregato.\nMerlino scopre che l'unico modo per annullare l'incantesimo \u00e8 far piangere Uther lacrime sincere. Cos\u00ec Gaius prepara una pozione che provoca una morte apparente e la danno da bere ad Art\u00f9, con il suo consenso. Uther viene informato della morte del figlio e piange sul suo corpo \"morto\". Catrina cerca di portarlo via di l\u00ec, ma la magia a cui era sottoposto Uther si spezza e finalmente il re vede chi \u00e8 realmente Catrina. \nIntanto Merlino, che aveva l'antidoto alla pozione della morte di Gaius, viene colpito dal servo di Catrina e la boccetta con l'antidoto si rompe. Con un fazzoletto Merlino raccoglie il liquido e ne d\u00e0 una goccia ad Art\u00f9, che si risveglia ed uccide Catrina.\nIl cacciatore di streghe.\nTrama.\nMerlino, trovatosi solo nel bosco, trasforma per un attimo una colonna di fumo in un cavallo, ma la magia viene vista. Nella sua determinazione di eliminare per sempre la magia da Camelot, Uther ingaggia Aridian, un terrificante cacciatore di streghe, che \u00e8 molto temuto perch\u00e9 non si ferma davanti a nulla pur di scoprire ogni tipo di stregoneria. Sebbene nessuno sia sospettato, molte persone a Camelot temono che il cacciatore di streghe possa capire la verit\u00e0 guardandoli. Morgana ha paura che Uther la faccia giustiziare, e Gaius \u00e8 preoccupato per il destino di Merlino e il suo, in quanto prendersi cura del giovane mago sarebbe considerato tradimento, quindi un crimine.\nMettendo a soqquadro la stanza di Gaius, distruggendo molte delle sue forniture e rovinando molte sue ricerche, Aridian scopre che Merlino \u00e8 un mago e lo dice a Uther. Gaius si incolpa e viene torturato da Aridian per la sua completa confessione. Aridian dice che se lui confessa Merlino verr\u00e0 lasciato in pace. Gaius confessa, ma viene ingannato da Aridian, che se la prende anche con Merlino e Morgana (aveva nel frattempo scoperto che era una strega). Merlino, intanto, sta cercando un modo per salvare Gaius. Va da un droghiere che gli dice che Aridian l'ha obbligato a vendere la bella donna che provoca allucinazioni. Merlino va da Art\u00f9 che vuole delle prove. Cos\u00ec con la magia copia molte volte il bracciale magico che Aridian aveva messo in casa di Gaius e Merlino e mette nell'armadio di Aridian la Bella donna ed altri oggetti magici, Merlino dice ad Art\u00f9 di controllare le stanze di Aridian. Uther e Art\u00f9 trovano gli oggetti magici, ma non fanno in tempo ad arrestare Aridian che questo sta sputando rospi ed inciampando cade fuori dalla finestra, morendo. Dispiaciuto per ci\u00f2 che \u00e8 successo, il re si reca da Gaius per scusarsi, promettendo di far rimettere a posto le sue stanze, ma questi, pur accettando le scuse, rimprovera Uther per aver lasciato ancora una volta che il suo odio contro la magia gli abbia quasi fatto uccidere un amico innocente. Sconvolto, il re promette che una cosa del genere non si ripeter\u00e0 pi\u00f9.\nI peccati del padre.\nTrama.\nA Camelot arriva un cavaliere che si fa largo uccidendo guardie su guardie; giunto innanzi a re Uther e suo figlio Art\u00f9 getta a terra il guanto della sfida. Art\u00f9, raccoglie il guanto e solo dopo si scopre che il misterioso cavaliere \u00e8 in realt\u00e0 una donna: Morgause. Art\u00f9, allora, chiede a Merlino di persuaderla affinch\u00e9 si ritiri, ma lei non lo fa. Durante il combattimento Morgause sembra avere la meglio ma quando sta per trafiggere Art\u00f9, si ferma e gli fa promettere di raggiungerla dopo tre giorni per sottoporsi ad una nuova sfida che lei decider\u00e0. Prima di lasciare Camelot la ragazza si complimenta con Art\u00f9 per il suo buon cuore dicendo che deve averlo preso da sua madre; dopo di che, di nascosto, incanta il cavallo di Art\u00f9. Quest'ultimo vorrebbe sapere come far\u00e0 a trovarla di l\u00ec a tre giorni. Morgause, per\u00f2, non risponde, e va via. Venuto a conoscenza del patto di Art\u00f9, Uther preoccupato lo fa chiudere nelle sue stanze per evitare che cerchi di raggiungere la donna. Art\u00f9 riesce ugualmente a lasciare Camelot con l'aiuto di Merlino. Durante il viaggio scopre sorprendentemente che \u00e8 il cavallo che vuole scegliere la strada, infatti \u00e8 quest'ultimo che decide dove andare ad un bivio. Morgana intanto aveva incontrato Morgause, prima che lasciasse il castello; secondo Morgana, infatti, le due si erano gi\u00e0 incontrate. Durante la conversazione Morgana aveva parlato della sua difficolt\u00e0 a dormire e perci\u00f2 Morgause le avrebbe voluto regalare il suo bracciale affermando che l'avrebbe aiutata, Morgana non accetta. Nonostante il rifiuto, per\u00f2, quella notte Morgause si introduce nella stanza di Morgana (che in quel momento stava avendo un incubo), e le lascia il bracciale ai piedi del letto. A quel punto Morgana smette di rigirarsi nel letto e dorme benissimo fino al mezzod\u00ec del giorno successivo. Intanto il re, preoccupato, manda una squadra di cavalieri alla ricerca di Art\u00f9, che, nel frattempo, insieme con Merlino \u00e8 giunto ad una cascata oltre la quale sorge un castello abbandonato. I due si addentrano e vedono un ceppo con sopra un'accetta. A quel punto arriva Morgause che dice che la sfida che Art\u00f9 dovr\u00e0 affrontare sar\u00e0 quella di poggiare la testa sul ceppo. Avendo dato la sua parola, il principe esegue. Lei alza l'accetta per valutare se il principe ha cedimenti, questo non accade e allora Morgause non lo uccide e dice che Art\u00f9 si \u00e8 dimostrato un vero Cavaliere e pertanto ha diritto ad esprimere un desiderio. Art\u00f9 chiede che cosa sa di sua madre visto che evidentemente per paragonarlo a lei l'ha conosciuta. Morgause dice che \u00e8 in grado di mostrargliela. Mentre Morgause \u00e8 intenta a preparare l'incantesimo, Art\u00f9 dice a Merlino che forse la magia non \u00e8 cos\u00ec malvagia come dice suo padre e che non tutti i maghi forse sono cattivi. Merlino non si esprime. A quel punto l'incantesimo \u00e8 pronto e compare la madre di Art\u00f9: Ygraine. Intanto a Camelot il re si confida con Gaius. Uther \u00e8 preoccupato di quel che la donna potrebbe chiedere ad Art\u00f9, ma Gaius gli confida che forse quella donna non \u00e8 un'estranea. Infatti Gaius ha visto che sul bracciale che Morgause ha donato a Morgana \u00e8 impresso lo stemma di Gorlois (padre di Morgana). Probabilmente Morgause \u00e8 la sorellastra di Morgana. Uther si meraviglia, infatti, la credeva morta. Ora Uther \u00e8 ancora pi\u00f9 preoccupato: Morgause potrebbe rivelare ad Art\u00f9 cose che lo sconvolgerebbero ed oltretutto se Morgana venisse a conoscenza della verit\u00e0 (anche se non viene esplicitamente detto qual \u00e8 la verit\u00e0 riguardo Morgause) potrebbe odiare Uther irrimediabilmente. Ygraine, nel frattempo dice ad Art\u00f9 la verit\u00e0 sulla sua nascita: suo padre ha utilizzato la magia di Nimueh per riuscire ad avere un erede. Per gli Spiriti, per\u00f2, l'inizio di una vita implica la fine di un'altra e quindi ha sacrificato la moglie per avere un figlio. Art\u00f9 \u00e8 sconvolto e si sente in colpa, sebbene la madre afferma che vedendolo cos\u00ec valoroso \u00e8 orgogliosa di lui e in quel momento si offrirebbe spontaneamente per quel sacrificio. La madre scompare ed Art\u00f9 congedatosi da Morgause si precipita verso Camelot. Giunti al castello Merlino parla dell'accaduto con Gaius lamentandosi che il re fa uccidere tutte le streghe e i maghi mentre lui stesso ha fatto uso della magia. Art\u00f9 intanto si precipita dal padre e raggiuntolo lo sfida a duello. Uther si rifiuta di combattere ma Art\u00f9 sguaina ugualmente la spada e lo attacca. I due si impegnano in un duello violento. Art\u00f9 accusa il padre della morte della madre e dice che ha perseguitato ed ucciso i maghi solo per pulirsi la coscienza, voleva scaricare su di loro le sue colpe, voleva attribuire alla magia i suoi errori. Proprio quando Art\u00f9 sta per uccidere Uther disarmato, Merlino irrompe nella stanza e fa ragionare Art\u00f9 dicendogli che Morgause l'ha ingannato. La strega voleva solo mettere contro padre e figlio per gettare Camelot nello scompiglio. Art\u00f9 chiede al padre se \u00e8 questa la verit\u00e0. Uther afferma che \u00e8 cos\u00ec e che la magia \u00e8 subdola, i maghi fanno di tutto per creare il caos. I due, a questo punto, si riconciliano. Alla fine Art\u00f9 ringrazia Merlino per avergli impedito di commettere un errore cos\u00ec grande, ma gli dice anche che suo padre ha ragione e che la magia \u00e8 malvagia e chiunque la pratica deve morire. Conclude dicendo che l'ha capito proprio grazie a lui (Merlino). Poco dopo Uther va a trovare Merlino nel laboratorio di Gaius. Anche il re vuole ringraziare il fedele servo di suo figlio. Nel ringraziarlo il re afferma che Merlino \u00e8 un degno alleato nella sua lotta contro la magia. Uscito il re dal laboratorio vi fa ritorno Gaius che si confessa molto fiero del suo allievo perch\u00e9 tutto sarebbe stato pi\u00f9 semplice per Merlino senza Uther in vita, avrebbe potuto lasciare che Art\u00f9 lo uccidesse. Merlino, per\u00f2, sostiene che non poteva perch\u00e9 Art\u00f9 non se lo sarebbe mai perdonato. \nGaius ribadisce che lui ed Art\u00f9 faranno grandi cose un giorno quando il giovane principe sar\u00e0 re.\nLa signora del lago.\nTrama.\nMerlino e Gaius s'imbattono in un carro che trasporta una gabbia con dentro una ragazza. Gaius spiega a Merlino che quella ragazza \u00e8 stata catturata perch\u00e9 \u00e8 una strega, inoltre si fa promettere dal ragazzo di non liberarla. Merlino tuttavia infrange la promessa la notte stessa spinto dalla compassione per la giovane, e decide quindi di nasconderla nei sotterranei. Comincia cos\u00ec a prendersi cura di lei, le porta cibo e candele e si affeziona a Freya (la ragazza), felice di avere qualcuno uguale a lui, con cui poter condividere i suoi poteri liberamente. Nonostante le proteste di Freya che tenta pi\u00f9 volte di dirgli qualcosa, la loro amicizia matura serenamente. Proseguono le ricerche, intanto Halig, il cacciatore di taglie che aveva incatenato la ragazza, rivela ad Uther che quella ragazza \u00e8 maledetta. Nonostante Halig sospetti di Merlino come complice di Freya, la protezione fornitagli da Art\u00f9 lo protegge.\nDurante le notti alcune persone vengono uccise da morsi di un animale apparentemente enorme, eppure vicino al corpo non vengono rinvenute tracce di zampe ma solo impronte umane che si allontanano dai corpi. Fra Merlino e Freya intanto nasce l'amore e il ragazzo le chiede di fuggire insieme, per poter essere finalmente liberi. Nonostante le esitazioni di lei, Freya acconsente. Quando lui si allontana lei sottovoce gli dice addio. Gaius intanto parla al giovane mago di ci\u00f2 che ha scoperto sulla bestia, e rivela al ragazzo che la sua amata \u00e8 vittima di una maledizione: di notte si trasforma in una pantera con le ali, assetata di sangue. Il medico informa Uther e Merlino decide di liberarla. Quando per\u00f2 arriva al nascondiglio lei \u00e8 sparita. Tutti i cavalieri di Camelot escono quella notte e inseguono Freya, ma quando sembra giunta a un vicolo cieco, scocca la mezzanotte e il suo corpo si trasforma. Durante il combattimento la pantera viene ferita da Art\u00f9, ma Merlino riesce a farla scappare usando la magia. La ritrova cos\u00ec al nascondiglio ancora sotto forma di mostro, poi lei riassume le sue sembianze umane. Ma la ferita non si rimargina e alla fine Merlino disperato, la porta sulle rive di un lago circondato da montagne, (come aveva descritto il posto dove viveva lei, e come era il posto dove volevano fuggire) dove tempo prima aveva gettato Excalibur. Lui le promette di aiutarla, ma la ragazza prima di morire, afferma di essere gi\u00e0 stata salvata dall'amore di lui, e le promette che riuscir\u00e0 prima o poi a sdebitarsi con Merlino. Merlino mette il suo corpo in una barca avvolto in piante e fiori mandandola al largo e infine la fa bruciare con la magia. Tornato a Camelot, Art\u00f9 nota che Merlino \u00e8 abbattuto e cerca, con successo, di tirarlo su di morale, scherzando con lui.\nSogni d'oro.\nTrama.\nRappresentanti di regni nemici arrivano a Camelot per discutere sulla pace, ma quello che in realt\u00e0 il Re Alined vuole \u00e8 la guerra. Far\u00e0 tutto ci\u00f2 che \u00e8 in suo potere per creare ostilit\u00e0, anche se questo significa ricorrere alla magia. Il buffone di corte di Alined, Trickler, incanta Art\u00f9 per farlo innamorare pazzamente dell'adorata figlia del re rivale Olaf, lady Vivian, in modo da far infuriare quest'ultimo. Il caos regna nel palazzo e Camelot \u00e8 vicina alla guerra. Per rompere l'incantesimo Art\u00f9 deve baciare la donna che ama davvero, Ginevra. Merlino convince la ragazza, che si fida di lui e bacia Art\u00f9, rompendo cos\u00ec l'incantesimo. Il principe scopre che sta facendo un duello all'ultimo sangue contro Olaf, che lo ha sorpreso a far la corte a Vivian, ma riesce a vincere. Art\u00f9 e Ginevra sono convinti che un giorno, quando Art\u00f9 sar\u00e0 re, loro si sposeranno. Gwen promette ad Art\u00f9 che lo aspetter\u00e0.\nMorgana la strega.\nTrama.\nLo spietato stregone Alvarr \u00e8 determinato a distruggere Camelot e consentire alla magia di regnare di nuovo. Per combattere Uther, tuttavia, Alvarr deve recuperare il cristallo di Neahtid - una preziosa reliquia magica della Religione Antica. Pochi riescono a sfruttare il suo potere, ma Alvarr ritiene che Mordred possa essere utilizzato per promuovere la loro causa. Il cristallo \u00e8 al sicuro nelle cripte di Uther e molti hanno perso la vita nel tentativo di riconquistarla. Alvarr, per\u00f2, ha un'arma segreta - Morgana che ha un forte legame con il ragazzo druido. Morgana ha sempre protetto Mordred, ma va a fondo trasformandosi in ladra e traditrice per aiutare lui e il carismatico Alvarr. Merlino \u00e8 scioccato dalla sua scelta e dal vero potere del cristallo misterioso, che gli fa vedere uno \"spicchio\" del futuro che si sta avvicinando.\nI fuochi di Idirsholas.\nTrama.\nQuando i fuochi di Idirsholas bruciano per la prima volta dopo 300 anni, Gaius teme che un mago abbia riportato in vita i Cavalieri assassini di Medhir. Morgause \u00e8 tornata, ben decisa a voler porre fine al regno di Uther. Art\u00f9 e Merlino cavalcano per affrontare i Cavalieri ma a malapena mettono in salvo le proprie vite. Appena ritornano a casa, trovano che l'intera Camelot \u00e8 sotto uno strano incantesimo in cui tutti gli abitanti di Camelot sono addormentati- tutti ad eccezione di Morgana. Quando Morgause e i Cavalieri attaccano un'indifesa Camelot, Merlino dovr\u00e0 prendere decisioni difficili, infatti scopre che Morgana deve morire altrimenti l'incantesimo non si spezzer\u00e0. Cos\u00ec l'avvelena. Morgause trova la sorella morente ed annulla l'incantesimo su richiesta di Merlino, a patto che quest'ultimo le dica che veleno aveva usato. Morgana si salva e sparisce con Morgause.\nIntanto Merlino decide che la promessa fatta al Grande Drago va mantenuta, quindi spezza la catena magica con cui Uther lo teneva prigioniero e lo lascia volare via.\nL'ultimo signore dei draghi.\nTrama.\nIl Grande Drago \u00e8 finalmente libero e, pieno di rabbia per aver perso tutti i suoi simili, attacca Camelot senza piet\u00e0 uccidendo gli abitanti e incendiando gli edifici. Il castello \u00e8 in rovina e gli uomini di Art\u00f9 non possono resistere pi\u00f9 a lungo. Solo un Signore dei Draghi pu\u00f2 uccidere un drago. Gaius ammette che uno di questi uomini potrebbe essere ancora vivo e nascondersi. L'ultimo Signore dei Draghi, di nome Balinor, \u00e8 la chiave per Merlino del proprio passato, in quanto \u00e8 suo padre, cos\u00ec come del futuro di Camelot, ma Art\u00f9 e Merlino troveranno Balinor in tempo per salvare il regno e riusciranno a convincerlo a tornare a Camelot per salvare il suo nemico, Uther? Purtroppo durante il viaggio di ritorno un'imboscata cambier\u00e0 totalmente gli eventi, e Balinor morir\u00e0. Art\u00f9 sar\u00e0 costretto a rischiare la vita, combattendo contro il Grande Drago. Mentre Art\u00f9 \u00e8 svenuto Merlino parla al Grande Drago, nella lingua dei draghi (avendo ereditato i poteri del padre al momento della sua morte). Riesce a domarlo e a farlo andare via lontano da Camelot, con la promessa di non nuocere pi\u00f9 a nessuno. Merlino \u00e8 cos\u00ec l'ultimo Signore dei Draghi."}
{"id": "2761523", "revid": "610351", "url": "https://it.wikipedia.org/wiki?curid=2761523", "title": "Diadema di Stato di Giorgio IV", "text": "Parte dei gioielli della corona inglesi il Diadema di stato di Giorgio IV o Diadema di diamanti venne realizzato nel 1820 per l'incoronazione di Giorgio IV del Regno Unito. Venne realizzato come completamento del cappuccio di stato utilizzato dal re durante le sue processioni nell'Abbazia di Westminster. Il diadema include 1333 diamanti del peso totale di 325.75 carati e 169 perle. Il suo disegno rappresenta rose, cardi e trifogli, simbolo rispettivamente di Inghilterra, Scozia e Irlanda.\nDopo la morte di Giorgio IV, effettivamente, il diadema venne utilizzato prevalentemente durante le processioni d'incoronazione dalla regina Vittoria e successivamente dalla regina Elisabetta II. Ancora oggi viene utilizzato annualmente dalla regina Elisabetta II nella processione di apertura annuale del parlamento. La regina lo indossa in molti ritratti (tra cui quello eseguito da Raphael Maklouf) e compare ancora oggi sulle monete del Commonwealth. Attualmente si trova anche sulle banconote del Regno Unito, del Canada, dell'Australia, delle Bermuda, di Hong Kong, dell'Honduras britannico, e di tutti i territori caraibici inglesi tra cui Trinidad e Tobago, Barbados, Anguilla, Saba, Saint Kitts e Nevis, Antigua, Saint Lucia, Dominica, Saint Vincent e Grenadine, Guyana britannica e Isole Vergini britanniche, Mauritius, Cipro, Rodesia e Nyasaland, Figi, Belize, Bahamas, Malta, Malaya, Borneo e Giamaica."}
{"id": "2761528", "revid": "124103709", "url": "https://it.wikipedia.org/wiki?curid=2761528", "title": "Loredan", "text": "I Loredan sono una famiglia patrizia di Venezia, il cui nome, compreso tra i \"Curti\", rimase nel \"Libro d'Oro\" anche dopo la Serrata del Maggior Consiglio del 1297. Diedero tre dogi alla Serenissima. \nGli storici del passato, basandosi pi\u00f9 su tradizioni che su fatti certi, individuarono l'origine della famiglia nei Mainardi, a loro volta discendenti da Muzio Scevola (detto \"Manum ardeo\"). Acquisirono poi il cognome di \"Laureati\", \"Lauretani\" e \"Loredani\" per le glorie conseguite. Sempre secondo le dicerie, fondarono Loreo nell'816 e si trasferirono in Laguna nel 1015. I primi riferimenti scritti si hanno per\u00f2 a partire dall'XI secolo.\nMerita menzione quel Pietro che fu tre volte Capitano Generale da Mar; nel 1416 conquist\u00f2 diverse piazzeforti dalmate e pi\u00f9 tardi sconfisse i Turchi a Gallipoli, catturando quindici galere; nel 1431 sconfisse Genovesi e Milanesi a Rapallo, conseguendo la cattura di otto galere e del generale Francesco Spinola. Suo figlio Giacomo fu invece generale nel 1453 e sconfisse i Turchi nel 1464. \nNel corso della storia, la famiglia \u00e8 stata organizzata e divisa in molti rami, molti dei quali tradizionalmente prendono il nome da toponimi veneziani. Alcune delle sedi sono: \"Santo Stefano\", \"San Pantaleone della Frescada\", \"San Cancian\", \"San Vio\", \"Santa Maria\", \"San Luca\", \"San Marcilian\", \"Sant'Aponal\"."}
{"id": "2761531", "revid": "93556", "url": "https://it.wikipedia.org/wiki?curid=2761531", "title": "Sierra de Gredos", "text": "La sierra de Gredos \u00e8 una catena montuosa della Spagna appartenente al Sistema Centrale, situata tra le provincie di \u00c1vila, C\u00e1ceres, Madrid e Toledo. \u00c8 stata dichiarata \"parco regionale\".\nLa Sierra de Gredos \u00e8 una delle catene pi\u00f9 estese del Sistema Centrale ed \u00e8 composta da cinque valli fluviali: l'Alto Tormes, l'Alto Alberche, il Ti\u00e9tar Orientale, il Ti\u00e9tar Occidentale con la Vera, e la Valle dell'Ambroz. Intorno alle grandi moli granitiche vertono quattro comunit\u00e0 autonome: la Castiglia e Le\u00f3n, l'Estremadura, la Castiglia-La Mancia e la comunit\u00e0 di Madrid; si estende da est a ovest da San Mart\u00edn de Valdeiglesias a Herv\u00e1s e da nord a sud dalla valle del Tormes a Rosarito. La massima altitudine si osserva in provincia di \u00c1vila sulla Plaza del Moro Almanzor a 2.592 m, sul confine tra i comuni di Zapardiel de la Ribera e Candeleda. \nIl rilievo agreste diede rifugio alla trib\u00f9 celtica pi\u00f9 meridionale (i vettoni) e ad altri ribelli storici come El Empecinado o i maquis.\nLa Sierra de Gredos si divide in tre settori: l'orientale fino alla faglia del Puerto del Pico, il centrale fino alla faglia di Plasencia (Puerto de Tornavacas) e l'occidentale, chiamato anche Sierra de B\u00e9jar.\nSettore orientale.\nSi eleva da sud sopra la faglia nord del Tietar, occupando i sedimenti del Terziario della fossa omonima. Il confine settentrionale dell'horst \u00e8 a sua volta strutturato in un sistema di fratture con direzione NE, come la faglia del Burguillo, ed E-O a ONO, come quella di Navaluenga, a cui adatta il proprio corso il fiume Alberche. I picchi pi\u00f9 importanti di questo settore sono:\nSettore centrale.\nA ovest della faglia del Puerto del Pico si eleva l'Alto Gredos. L'horst di Gredos prolunga l'elevata scarpata sopra la fossa del Tietar. Il bordo meridionale dell'horst si adatta alla faglia NE, da Candeleda a Arenas de San Pedro, all'estremo orientale, e successivamente a quella ONO della gola di Minchones. All'estremo settentrionale dell'horst si prolungano le strutture del Gredos orientale, in concreto le faglie di tendenza media E-O, a cui si adatta in questo caso la fossa percorsa dal Tormes. Tra il Gredos centrale e la Sierra de Villafranca e La Serrota appaiono due depressioni, quella del Tormes e quella di Navadijos (sorgenti dell'Alberche) separate dal bloque de Miguel Mu\u00f1oz. Dette depressioni tettoniche circondano l'horst dell'Alto Gredos, un sistema di blocchi quasi esclusivamente granitici vigorosamente sollevati e sensibilmente bilanciati verso nord (cio\u00e8 verso le alte valli del Tormes e dell'Alberche). Il versante meridionale \u00e8 una enorme scarpata complessa di faglia, che con notevoli pendenze si erge sopra La Vera in Estremadura; il versante settentrionale appare come un esteso piano inclinato, corrispondente alla superficie di scorrimento precedente alla dislocazione ed al sollevamento. Nel settore centrale si trova il Circo de Gredos. I picchi pi\u00f9 elevati di questo settore sono:\nSettore occidentale.\nSituato tra il puerto de Tornavacas ed il corridoio di B\u00e9jar, e con un'altitudine massima di 2.428\u00a0m nel Canchal de la Ceja.\nFlora.\nSi osserva una variazione di vegetazione, intimamente relazionata con l'altitudine man mano che si sale; il leccio, il castagno, l'ontano, il sorbo degli uccellatori, la betulla, il pioppo tremulo, il salice, il melojo, sostituito in diverse zone dal pino. Nelle zone alte dominano gli arbusti di citiso, ginepro tappezzante ed anche distinte variet\u00e0 di camomilla romana.\nNella Sierra de Gredos si distinguono quattro piani di vegetazione: il piano di base o piano del leccio; il piano del melojo; il piano del citiso la cui vegetazione \u00e8 dominata dalla leguminosa Cytisus oromediterraneus; e il piano dei prati delle vette, dove vivono piante di piccole dimensioni che si sono adattate per sopportare le dure condizioni di alta montagna.\n- Piano del leccio 300\u2013550 m\n- Piano della quercia melojo 550-1.800 m\n- Piano del citiso 1.800-2.300 m\n- Piano dei prati delle vette 2.300-2.592\u00a0m.\nFauna.\nIl re Alfonso XIII di Spagna cre\u00f2, nel 1905, il \"Refugio Real de Caza de la sierra de Gredos\" per limitare la caccia allo stambecco endemico (12 esemplari censiti nel 1905). \nLe principali specie animali presenti, oltre stambecco, sono il capriolo (\"Capreolus capreolus\"), la pernice rossa (\"Alectoris rufa\"), l'aquila reale (\"Aquila chrysaetos\"), l'aquila imperiale spagnola (\"Aquila adalberti\"), il falco pecchiaiolo occidentale (\"Pernis apivorus\"), l'avvoltoio monaco (\"Aegypius monachus\") e il grifone (\"Gyps fulvus\").\nGeomorfologia.\nLa sistematizzazione pi\u00f9 completa della morfologia glaciale nel versante nord \u00e8 quella di Mart\u00ednez de Pis\u00f3n, E, e Mu\u00f1oz Jim\u00e9nez, J. Secondo questi autori, verso il Tormes esistettero durante il Quaternario 16 ghiacciai, situati nelle principali fratture che segnano il massiccio e orientati predominantemente verso nord, anche se in alcuni casi importanti sono orientati a W.NW. I circhi sono situati intorno ai 1800 metri e le lingue, con una lunghezza che oscilla da uno a quasi sei chilometri -nel caso pi\u00f9 grande, il ghiacciaio di Bohoyo-, lasciano depositi frontali pi\u00f9 bassi a quote comprese tra i 1400 ed i 1500 metri. Sul versante settentrionale della Sierra del Barco -espol\u00f3n occidentale della Sierra de Gredos-, le caratteristiche del glacialismo sono simili alle precedenti, con lingue pi\u00f9 corte (tra 2 e 3\u00a0km) e depositi frontali tra i 1500 ed i 1300\u00a0m, secondo la cartografia di Pedraza e L\u00f3pez. Sulle elevate testate delle gole si pu\u00f2 osservare la morfologia glaciale, crionivale e torrenziale pi\u00f9 sviluppata di tutta la Penisola Iberica centrale, esistendo zone, come quella che circonda il pico Almanzor (inglobando le parti superiori delle gole di Gredos, el Pinar e Bohoyo, orientate verso nord e di Alardos, L\u00f3brega y Blanca, orientate verso sud) o quella che forma il nucleo centrale della Sierra del Barco, che presenta un rilievo di aspetto tipicamente alpino, caso unico nel Sistema Centrale.\nClima.\nLa sierra de Gredos \u00e8 catalogata nel panorama nazionale come zona di alta montagna. Per questo \u00e8 necessario prendere le dovute precauzioni se si vogliono realizzare ascensioni tanto in inverno come in estate. La temperatura a partire dai 2.000 metri pu\u00f2 oscillare in inverno tra gli 0\u00a0\u00b0C e i -5\u00a0\u00b0C essendoci la neve, soprattutto a partire dal mese di dicembre e fino ad aprile."}
{"id": "2761532", "revid": "986213", "url": "https://it.wikipedia.org/wiki?curid=2761532", "title": "Adam Adami", "text": "Biografia.\nMonaco benedettino dal 1628 a Brauweiler, rettore del seminario di Colonia dal 1634 e priore nel 1639 a Murrhardt, s'interess\u00f2 della sorte dei monasteri del W\u00fcrttemberg e della Svevia dal 1643 al 1645 presso la corte di Vienna e, dopo aver partecipato tra il 1645 e il 1646 al congresso di Vestfalia, dal 1649 al 1651 presso la Curia romana. Di ritorno da Roma, nel 1652 venne nominato vescovo ausiliare di Hildesheim dal principe Massimiliano Enrico di Wittelsbach.\nGenealogia episcopale.\nLa genealogia episcopale \u00e8:"}
{"id": "2761539", "revid": "287204", "url": "https://it.wikipedia.org/wiki?curid=2761539", "title": "Weight of the World", "text": ""}
{"id": "2761540", "revid": "767487", "url": "https://it.wikipedia.org/wiki?curid=2761540", "title": "L'albergo degli assenti", "text": "L'albergo degli assenti \u00e8 un film del 1939 diretto da Raffaello Matarazzo, tratto da un romanzo omonimo dello scrittore Michelangelo Barricelli.\nTrama.\nDopo aver salvato la ricca ereditiera Muriel da una aggressione, Renata ne diventa la segretaria e le due donne partono per un soggiorno in Costa Azzurra. Giunte a Nizza, alla sera si recano in un locale notturno dove incontrano un giovane che avevano gi\u00e0 conosciuto durante il viaggio. Nel locale Muriel subisce un altro tentativo di rapimento, ma, per errore, \u00e8 Renata ad essere portata via.\nIl giovane tenta di intervenire in sua difesa, ma viene gravemente ferito e quando Muriel si rivolge alla Polizia non \u00e8 creduta. Renata viene rinchiusa in un albergo che \u00e8 in realt\u00e0 una prigione, dove vengono segregate persone rapite da una banda che agisce su mandato di parenti o soci desiderosi di far \"sparire\" qualcuno. \u00c8 l'albergo di quelli che risultano \"assenti\" dal mondo e Muriel era destinata a sparire su incarico di parenti avidi.\nMentre l'atmosfera nell'albergo si fa sempre pi\u00f9 opprimente, uno degli ospiti, che si \u00e8 innamorato di Renata, le propone di fuggire, ma durante il loro tentativo scoppia un incendio in cui rischiano di perire. Riescono a salvarsi in extremis grazie ad un intervento della Polizia, che finalmente aveva creduto a Muriel, grazie anche al giovane ripresosi dalle ferite. La banda dei sequestratori \u00e8 sgominata ed il suo capo ucciso. Le due donne, uscite dall'incubo, possono cos\u00ec godersi con serenit\u00e0 i fidanzati che questa avventura ha loro procurato.\nRealizzazione del film.\nSoggetto e sceneggiatura.\nLa pellicola \u00e8 tratta dall'omonimo romanzo dello scrittore Michelangelo Barricelli, che ne ha curato anche la sceneggiatura assieme allo stesso Matarazzo ed a Edoardo Anton, che del regista fu uno dei collaboratori prediletti nei film d'anteguerra [\"Il serpente a sonagli\" (1935), e \"L'avventuriera del piano di sopra\" (1941)]. Con questa pellicola il regista romano torna al genere giallo, dopo aver preferito nei tre anni precedenti realizzare alcune commedie di genere brillante o di derivazione dialettale, queste ultime interpretate dai fratelli De Filippo (\"Sono stato io!\" del 1937 ed il \"marchese di Ruvolito\" girato nel 1938, ma poi uscito nelle sale all'inizio del 1939). Il film veniva presentato nelle cronache del tempo come un \"supergiallo\", opera di \u00abstraordinaria come realizzazione, oltre che come concezione [con] una ricerca di particolari impressionanti e luci sapientemente dosate\u00bb.\nProduzione.\n\"L'albergo degli assenti\" fu realizzato negli studi di Cinecitt\u00e0 tra aprile e luglio del 1938, ma fu caratterizzato da notevoli ritardi e lentezze nella produzione, tanto da ottenere il visto censura nel mese di novembre. Pass\u00f2 poi ancora molto tempo prima che iniziasse, nel maggio 1939, ad apparire in pubblico, mentre in alcune importanti citt\u00e0, tra cui Milano e Roma, esso fu presentato nelle sale cinematografiche ancora pi\u00f9 tardi, nel mese di settembre 1939. Questo ritardo, dovuto a difficolt\u00e0 distributive, comport\u00f2 che il film diretto successivamente da Matarazzo per un diverso produttore, cio\u00e8 \"Il marchese di Ruvolito\", apparisse prima nelle sale. Durante la lavorazione si verific\u00f2 anche un incidente, quando uno dei principali interpreti, Camillo Pilotto, girando la scena finale dell'incendio che distrugge l'albergo - prigione non riusc\u00ec a sottrarsi in tempo alle fiamme e ne rimase ferito.\nApporti artistici e tecnici.\nPer la protagonista Carla Candiani questo film costitu\u00ec il primo impegno importante, come lei stessa ricorder\u00e0, sostenendo di essere stata scelta \u00abquasi casualmente\u00bb da Matarazzo, che poi la confermer\u00e0 anche nel successivo \"Trappola d'amore\". Nel cast tecnico da segnalare il ritorno al fianco del regista romano di Anchise Brizzi, il direttore di fotografia che lo aveva seguito nel suo film d'esordio (\"Treno popolare\" del 1933) e la collaborazione, ormai consolidata in alcune pellicole degli anni precedenti, dello scenografo Virgilio Marchi, considerato \u00abuno dei protagonisti della rinascita della cinematografia nazionale [ed] uno degli scenografi pi\u00f9 apprezzati negli ambienti in cui vengono programmati i maggiori sforzi produttivi del cinema italiano\u00bb.\nAccoglienza.\nCritica.\nLa complessit\u00e0 del racconto non incoraggi\u00f2 critiche positive nei confronti del film. \u00abConfermiamo di non aver capito granch\u00e9 - scrisse Adolfo Franci - in questo racconto piuttosto arruffato e confuso, dove ne succedono di tutti i colori ed incendi e allagamenti e risse si susseguono in un crescendo pi\u00f9 unico che raro (...). Il male \u00e8 che qui le cose non procedono affatto chiare, onde alla fine viene da domandarsi che bisogno c'era di tante invenzioni per giungere ad un risultato in fondo cos\u00ec magro e modesto...\"pasticcio\" casalingo tra giallo e macabro, comico e drammatico\u00bb.\nMolto simile fu il commento del \"Corriere della Sera\", secondo il quale \u00abnon tutto \u00e8 chiaro ne \"l'albergo degli assenti\". Forse l'indeterminatezza aggiunge ombra cupe al film, che \u00e8 gi\u00e0 cupo di per s\u00e9 (...) Il peggio viene quando, a traumatizzare il racconto, l'incendio, l'allagamento, le follie improvvise, le risse furibonde si susseguono a mitraglia. Se una maggiore pacatezza nell'inventiva e nella recitazione avesse guidato i responsabili del film, esso ne avrebbe guadagnato per ogni verso, anche in drammaticit\u00e0\u00bb. In un altro caso si prefer\u00ec l'ironia: \u00abla casa produttrice ha scritto i nomi di interpreti ed altri responsabili sulla sabbia, facendoli cancellare dalla onde; ringraziamo di questa modestia encomiabile in quanto nessuno di loro, e neanche noi, si ricorda d'aver avuto a che fare con questo film\u00bb.\nAncora pi\u00f9 negativa fu l'opinione de \"La Tribuna\", un quotidiano che quasi un anno prima (23 luglio 1938), quando il film era in lavorazione, l'aveva presentato positivamente. Il commento fu invece di \u00abfilm sbagliato e mancato: rispetto al libro le proporzioni, i caratteri, l'atmosfera sono irriconoscibili. \u00c8 una gran confusione di personaggi senza personalit\u00e0, tirate vuote, verbosit\u00e0 fastidiosa. E fotografia e colonna sonora accentuano lo scompiglio. Sinceramente, dal momento che il film aveva tardato tanto a giungere a noi, avremmo preferito non vederlo per niente\u00bb.\nSuccessivamente i giudizi retrospettivi su quest'opera di Matarazzo hanno espresso commenti pi\u00f9 moderati rispetto a quelli dell'epoca. Cos\u00ec il \"Mereghetti\" che parla di \u00abfilm claustrofobico, che propone atmosfere espressionistiche e gotiche\u00bb. \u00abVicenda davvero inconsueta - l'ha definita Angela Prudenzi - [che] non sembra avere referenti immediati nel cinema italiano di genere (...). Immersa in una atmosfera vagamente gotica, la vicenda \u00e8 condotta con mano leggera, non sconfinando mai nell'\"horror\" vero e proprio\u00bb.\nIncassi.\nCome per quasi tutta la produzione cinematografica italiana degli anni trenta, anche per \"L'albergo degli assenti\" non sono disponibili i dati sugli introiti economici del film, n\u00e9 le fonti forniscono elementi indiretti a tale proposito."}
{"id": "2761541", "revid": "120120819", "url": "https://it.wikipedia.org/wiki?curid=2761541", "title": "Area naturale marina protetta Porto Cesareo", "text": "L'area naturale marina protetta Porto Cesareo \u00e8 un'area marina protetta della regione Puglia istituita nel 1997 con il Decreto 12 dicembre 1997 del Ministero dell'Ambiente.\nOccupa una superficie di 16.654 ha nella provincia di Lecce.\nTerritorio.\n\u00c8 delimitata da Punta Prosciutto a nord e da Torre Inserraglio a sud e si estende fino a 7 kilometri dalla costa.\nL'AMP Porto Cesareo, istituita con Decreto del Ministero dell'Ambiente del 12/12/97, pubblicato sulla G.U. n. 45 del 24 febbraio 1998, con i suoi 16.654 ettari di superficie marina tutelata, \u00e8 la terza per estensione in Italia. I 32\u00a0km di costa della riserva ricadono nei due comuni di Porto Cesareo e di Nard\u00f2, entrambi della provincia di Lecce. Il tratto di litorale ionico che delimita l'AMP di Porto Cesareo \u00e8 caratterizzato da una linea di costa molto varia e dai contorni frastagliati, limitata a nord da Punta Prosciutto e a sud da Torre dell'Inserraglio.\nDa Punta Prosciutto a Porto Cesareo la costa si articola in cale sabbiose alternate a tratti di scogliera bassa con affioramenti di acque freatiche e presenza di bacini retrodunali. Da Punta Prosciutto a Torre Lapillo si estende il litorale di \u201cLido degli Angeli\u201d caratterizzata da dune alte fino a 6/7 metri e sabbia chiara.\nL'area marina protetta si divide in tre zone a diverso regime di protezione:"}
{"id": "2761544", "revid": "62004", "url": "https://it.wikipedia.org/wiki?curid=2761544", "title": "Iv\u00e1n Velasco", "text": "Carriera.\nBuon gregario, passa professionista nel 2006 con l'Orbea, trasferendosi l'anno successivo all'Euskaltel-Euskadi. Nel 2013, dopo sei stagioni all'Euskaltel, passa tra le file del team Caja Rural. Conclude la carriera professionistica a fine 2014, senza aver ottenuto vittorie."}
{"id": "2761545", "revid": "287204", "url": "https://it.wikipedia.org/wiki?curid=2761545", "title": "Medaglia commemorativa delle operazioni militari in Africa Orientale", "text": "La medaglia commemorativa delle operazioni militari in Africa Orientale, istituita con regio decreto 27 aprile 1936, n. 1150, fu una medaglia concessa dal Regno d'Italia a tutti coloro che avessero preso parte alle operazioni militari in Africa orientale compiute dall'esercito italiano tra il 1935 e il 1936. La medaglia \u00e8 stata ufficialmente abolita nel 2010."}
{"id": "2761548", "revid": "73843", "url": "https://it.wikipedia.org/wiki?curid=2761548", "title": "Spettrometria di massa a sputtering di neutri", "text": "La spettrometria di massa a sputtering di neutri, sigla SNMS dall'inglese \"sputtered neutral mass spectrometry\", \u00e8 una tecnica di spettrometria di massa basata sull'analisi di molecole e gruppi di molecole neutre ricavate tramite sputtering e ionizzate successivamente.\nLo schema di funzionamento \u00e8 come quello della SIMS solo che atomizzazione e ionizzazione avvengono in due fasi separate invece che in unico passaggio.\nLa ionizzazione pu\u00f2 avvenire con l'impiego di laser con ionizzazione tramite risonanza (RIMS) o con tecniche non risonante (NRIMS) o con altre tecniche.\nCon questa tecnica si evitano i problemi legati alla variabile resa di ionizzazione (legata alla matrice), ma si abbassa il limite di rivelabilit\u00e0."}
{"id": "2761550", "revid": "1452073", "url": "https://it.wikipedia.org/wiki?curid=2761550", "title": "Tom Clancy's Ghost Recon", "text": "Tom Clancy's Ghost Recon \u00e8 il primo titolo dell'omonima serie. Il gioco porta nel titolo il nome dello scrittore statunitense Tom Clancy, che ha ideato la trama originale. Sviluppato da Red Storm Entertainment, una sussidiaria di Ubisoft, \u00e8 uscito nel 2001 per PC, nel 2002 per Mac OS, PlayStation 2 e Xbox, e nel 2003 per GameCube.\nTrama.\nNell'anno 2008 il mondo \u00e8 sull'orlo della terza guerra mondiale. I radicali ultranazionalisti russi hanno infatti preso il controllo a Mosca, con l'obiettivo di ricostruire il vecchio impero sovietico. Ucraina, Bielorussia, Kazakistan, una dopo l'altra tutte le vicine repubbliche indipendenti vengono ricondotte nell'orbita russa. I carri armati russi vengono inviati tra le montagne del Caucaso e nelle foreste del Baltico pronti ad attaccare verso Sud e verso Est.\nPer evitare uno scontro a livello mondiale viene inviato un piccolo gruppo di soldati di \u00e9lite in quelle regioni per fronteggiare l'emergenza. \u00c8 la compagnia D, primo battaglione del 5\u00ba gruppo delle forze speciali degli Stati Uniti. Questo gruppo di berretti verdi rappresenta infatti la punta di diamante, la prima linea di difesa. Dotati delle migliori tecnologie militari ed addestrati nelle pi\u00f9 avanzate tecniche di combattimento nell'ombra, questi uomini colpiscono velocemente, silenziosamente ed invisibilmente. Si fanno chiamare: Fantasmi (Ghost)."}
{"id": "2761551", "revid": "287204", "url": "https://it.wikipedia.org/wiki?curid=2761551", "title": "They Call Her the Cat", "text": ""}
{"id": "2761552", "revid": "2033655", "url": "https://it.wikipedia.org/wiki?curid=2761552", "title": "Y\u016bko Minaguchi", "text": " Lavora per Aoni Production."}
{"id": "2761553", "revid": "219355", "url": "https://it.wikipedia.org/wiki?curid=2761553", "title": "Secondary neutral mass spectrometry", "text": ""}
{"id": "2761554", "revid": "287204", "url": "https://it.wikipedia.org/wiki?curid=2761554", "title": "Yuko Minaguchi", "text": ""}
{"id": "2761555", "revid": "219355", "url": "https://it.wikipedia.org/wiki?curid=2761555", "title": "SNMS", "text": ""}
{"id": "2761556", "revid": "422900", "url": "https://it.wikipedia.org/wiki?curid=2761556", "title": "Yuuko Minaguchi", "text": ""}
{"id": "2761558", "revid": "767487", "url": "https://it.wikipedia.org/wiki?curid=2761558", "title": "Ink (film)", "text": "Ink (in lingua italiana letteralmente inchiostro) \u00e8 un film fantastico statunitense del 2009. Il film \u00e8 stato prodotto da una compagnia indipendente, la Double Edge Films, di propriet\u00e0 dello stesso regista del film, Jamin Winans. Racconta del destino di un padre e della sua figlia, rapita dalle forze oscure. L'uomo verr\u00e0 aiutato senza saperlo da un gruppo di \"angeli\".\nTrama.\nLa scena iniziale mostra un uomo d'affari infuriato per motivi non precisati alla guida di un'auto che finisce per compiere un incidente.\nLa storia continua narrando eventi passati, si mostra la vita di una normale famiglia dove il padre, l'uomo che avr\u00e0 l'incidente, John \u00e8 impegnato in un duro lavoro che lo porta a stare molto tempo fuori di casa. Sua figlia, Emma si sente trascurata e vorrebbe poter passare pi\u00f9 tempo con il suo padre. Quando la notte giunge si mostrano alcuni esseri dall'aspetto luminoso (una sorta di angeli) che entrano nelle case della gente e toccandoli gli mostrano i loro sogni, in seguito arrivano degli esseri scuri (che si frappongono ai primi, come se fossero demoni, chiamati \"incubus\") che al tocco mostrano agli uomini i loro incubi.\nA questi sopraggiunge un altro essere, misterioso, completamente ricoperto di stracci che rapisce Emma. Alcuni \"storyteller\" (gli angeli di prima) fra cui Gabe, Sarah e Allel cercano di combatterlo e di portargli via la bambina inutilmente. L'essere suona un tamburo e scompare in cielo con Emma.\nAl gruppo si unisce la guida Jacob, un essere cieco che riesce ad ascoltare il ritmo della terra.\nNel frattempo al mostro si unisce una donna, Liev, che spontaneamente si consegna ai due. Durante l'iniziale scontro fra i due si vedr\u00e0 il volto del rapitore ricoperto di cicatrici e deforme. Si comprende che ci si trova in un'altra dimensione che non appartiene alla terra, dove gli abitanti sono per la maggior parte dei defunti, qui il tempo trascorre in modo molto diverso rispetto al mondo dei vivi. Il gruppo far\u00e0 strani incontri prima di giungere davanti al principe degli incubus a cui deve consegnare la bambina. La donna verr\u00e0 uccisa e prima di esalare l'ultimo respiro far\u00e0 ricordare all'essere chi in realt\u00e0 sia: il mostro era in realt\u00e0 il padre della bambina che dopo la morte della moglie e aver cominciato ad ubriacarsi ne aveva perso l'affidamento della figlia. Finir\u00e0 con l'uccidersi pieno di rimorsi ed una volta morto diventer\u00e0 l'essere deforme che era apparso prima.\nCompito di Jacob e gli altri \u00e8 quello di impedire questo destino, ma non hanno alcun potere sulle cose reali, nessuno li vede e non possono toccare nulla mentre John \u00e8 preda di un incubus che lo sta portando alla follia. Jacob osservando attentamente la scena, ogni catena, il flusso del destino comprende quando intervenire per poterlo cambiare e canticchiando 1, 2, 3, 4 (\"one, two, three, four\" nell'edizione originale) si avvicina ad un bambino che sta per regalare un dollaro ad un pittore per strada e aziona un meccanismo che portava con s\u00e9, con cui crea una leggera brezza di vento che riesce appena a far volare il dollaro dalle mani del bambino iniziando una serie di eventi che porter\u00e0 l'incidente di cui all'inizio del film. Il destino cambier\u00e0 \u00e8 l'uomo si accorger\u00e0 degli errori fatti arrivando da sua figlia che in quella realt\u00e0 si trovava all'ospedale, mentre nella realt\u00e0 onirica l'uomo salver\u00e0 la figlia.\nCritica.\nIl Los Angeles Times, con recensione di Critics Robert Abele, e il Denver Post con un articolo redatto da Lisa Kennedy, hanno avuto entrambi parole di elogio per il film\nRiconoscimenti.\nIl film \u00e8 stato premiato al Santa Barbara International Film Festival il 23 gennaio 2009\nInoltre \u00e8 stato premiato come \"Best International Feature award\" al Cancun Film Festival."}
{"id": "2761559", "revid": "422900", "url": "https://it.wikipedia.org/wiki?curid=2761559", "title": "Minaguchi Yuko", "text": ""}
{"id": "2761563", "revid": "422900", "url": "https://it.wikipedia.org/wiki?curid=2761563", "title": "Minaguchi Yuuko", "text": ""}
{"id": "2761565", "revid": "287204", "url": "https://it.wikipedia.org/wiki?curid=2761565", "title": "Stevica Ristic", "text": ""}
{"id": "2761568", "revid": "22475", "url": "https://it.wikipedia.org/wiki?curid=2761568", "title": "Ophrys scolopax cornuta", "text": "L'ofride cornuta (Ophrys scolopax\" subsp. \"cornuta ) \u00e8 una pianta erbacea appartenente alla famiglia delle Orchidacee.\nEtimologia.\nL'epiteto sottospecifico (\"cornuta\") si riferisce alla forma \u201ccornuta\u201d dei due lobi laterali del labello.\nLa denominazione scientifica \u00e8 stata proposta inizialmente nel 1809 dal botanico e entomologo russo-finlandese (di origine svizzera) Christian von Steven (1781-1863) con il nome di \"Ophrys cornuta\"; modificata poi in quella attualmente accettata di \"Ophrys scolopax\" subsp. \"cornuta\" proposta dal botanico Edmond Gustav Camus (1852-1915) in una pubblicazione del 1908.\nDescrizione.\n\u00c8 una pianta erbacea alta 15 \u2013 30\u00a0cm (massimo 40\u00a0cm). La forma biologica \u00e8 geofita bulbosa (G bulb), ossia \u00e8 una pianta perenne che porta le gemme in posizione sotterranea. Durante la stagione avversa non presenta organi aerei e le gemme si trovano in organi sotterranei chiamati bulbi o tuberi, strutture di riserva che annualmente producono nuovi fusti, foglie e fiori. \u00c8 un'orchidea terrestre in quanto contrariamente ad altre specie, non \u00e8 \u201cepifita\u201d, ossia non vive a spese di altri vegetali di maggiori proporzioni.\nRadici.\nLe radici sono fascicolate e secondarie da bulbo e consistono in sottili fibre radicali posizionate nella parte superiore dei bulbi.\nFoglie.\nLe foglie sono poche e soprattutto radicali (o in tutti i casi vicine alla base della pianta) a forma ovato-lanceolata, ad apice acuto ed a portamento a \u201cdoccia\u201d. Sulla pagina fogliare sono presenti delle nervature parallele disposte longitudinalmente (foglie di tipo parallelinervie). Possono essere presenti anche alcune foglie cauline. Queste sono progressivamente pi\u00f9 ridotte e amplessicauli.\nInfiorescenza.\nL'infiorescenza \u00e8 \u201cindefinita\u201d (senza fiore apicale o politelica) del tipo spiciforme con pochi fiori (fino ad una decina) e ben spaziati. Questi ultimi sono posti alle ascelle di brattee a forma lineare-lanceolata con una scanalatura centrale; sono lunghe pi\u00f9 dei fiori. I fiori inoltre sono resupinati, ruotati sottosopra; in questo caso il labello \u00e8 volto in basso.\nFiore.\nI fiori sono ermafroditi ed irregolarmente zigomorfi, pentaciclici (perigonio a 2 verticilli di tepali, 2 verticilli di stami (di cui uno solo fertile \u2013 essendo l'altro atrofizzato), 1 verticillo dello stilo). I fiori sono pi\u00f9 piccoli della specie nominale.\nFrutti.\nIl frutto \u00e8 una capsula. Al suo interno sono contenuti numerosi minutissimi semi piatti. Questi semi sono privi di endosperma e gli embrioni contenuti in essi sono poco differenziati in quanto formati da poche cellule. Queste piante vivono in stretta simbiosi con micorrize endotrofiche, questo significa che i semi possono svilupparsi solamente dopo essere infettati dalle spore di funghi micorrizici (infestazione di ife fungine). Questo meccanismo \u00e8 necessario in quanto i semi da soli hanno poche sostanze di riserva per una germinazione in proprio.\nBiologia.\nLa riproduzione di questa pianta pu\u00f2 avvenire in due modi: \nSistematica.\nSinonimi.\nQuesta entit\u00e0 ha avuto nel tempo diverse nomenclature:\nConservazione.\nCome tutte le orchidee \u00e8 una specie protetta e quindi ne \u00e8 vietata la raccolta e il commercio ai sensi della Convenzione sul commercio internazionale delle specie minacciate di estinzione (CITES)."}
{"id": "2761569", "revid": "422900", "url": "https://it.wikipedia.org/wiki?curid=2761569", "title": "Tomoko Minaguchi", "text": ""}
{"id": "2761579", "revid": "29371687", "url": "https://it.wikipedia.org/wiki?curid=2761579", "title": "Margherita D'Austria", "text": ""}
{"id": "2761580", "revid": "287204", "url": "https://it.wikipedia.org/wiki?curid=2761580", "title": "Gorka Verdugo", "text": "Carriera.\nPassa professionista nel 2004 con la formazione basca dell'Euskaltel-Euskadi; gareggia in questa squadra per dieci stagioni, ricoprendo un importante ruolo di gregario. In carriera non riesce per\u00f2 a ottenere vittorie da \"pro\": tra i migliori risultati spiccano il settimo posto finale alla Parigi-Nizza 2008, il quinto alla Volta a la Comunitat Valenciana dello stesso anno, l'undicesimo finale alla Vuelta a Espa\u00f1a 2012 e il terzo al Giro del Piemonte dello stesso anno."}
{"id": "2761582", "revid": "387726", "url": "https://it.wikipedia.org/wiki?curid=2761582", "title": "Alexander Viktorovi\u010d Dedju\u0161ko", "text": ""}
{"id": "2761583", "revid": "1728", "url": "https://it.wikipedia.org/wiki?curid=2761583", "title": "Barclay Head", "text": ""}
{"id": "2761584", "revid": "767487", "url": "https://it.wikipedia.org/wiki?curid=2761584", "title": "Tot\u00f2, Fabrizi e i giovani d'oggi", "text": "Tot\u00f2, Fabrizi e i giovani d'oggi \u00e8 un film di Mario Mattoli del 1960 con Tot\u00f2 e Aldo Fabrizi.\nTrama.\nCarlo, studente ad un passo dal diploma da geometra, e Gabriella, studentessa in una scuola per traduttori, si innamorano e decidono di sposarsi: arriva dunque il momento di comunicare la notizia alle rispettive famiglie.\nIl padre di Gabriella, il Cavalier Antonio Cocozza, titolare di una premiata pasticceria, sembra accogliere la notizia con disappunto, ma in realt\u00e0 teme solo di doversi scontrare con la moglie Matilde, cos\u00ec, capito che la figlia \u00e8 davvero innamorata, con uno stratagemma riesce a estorcere alla severa consorte il consenso di nozze. A casa di Carlo, invece, la situazione si presenta diversa. Il padre, il ragionier Giuseppe D'Amore, si mostra subito decisamente contrario alla questione, principalmente per motivi economici: il suo lavoro al Ministero non gli consente delle entrate tali da poter sostenere le spese di un matrimonio. Il ragazzo, molto devoto al padre, rinuncia allora alle nozze, comunicando la notizia a Gabriella e mandando su tutte le furie anche la famiglia di lei.\nA smuovere il ragionier D'Amore ci penser\u00e0 per\u00f2 la moglie Teresa che, mostrando al marito una vecchia lettera che lui le aveva dedicato perch\u00e9 suo padre, a suo tempo, non intendeva dare il consenso al loro matrimonio, lo convince a lasciar sposare i due innamorati. Carlo, avuto il consenso del padre, finalmente incontra il cavalier Cocozza, che accetta la richiesta del giovane per organizzare il matrimonio entro i successivi tre mesi.\nPer il pranzo di fidanzamento viene scelta una trattoria, in cui Cocozza e D'Amore fanno reciproca conoscenza. Dopo diverse incomprensioni su chi debba pagare le varie spese del matrimonio, i due genitori rompono le trattative, gettando nello sconforto i promessi sposi. Per sanare il conflitto tra i rispettivi padri, Carlo e Gabriella organizzano allora una finta fuga d'amore. Messi alle strette da una telefonata dei figli, i due padri danno il consenso alle nozze e Cocozza riesce, ricorrendo ad un altro stratagemma, a trovare il modo di obbligare D'Amore a sobbarcarsi le spese per l'appartamento dei ragazzi.\nPer non venire meno all'impegno preso, visto che le sue entrate non gli permettono di meglio, D'Amore entra in una cooperativa edilizia del suo ministero, ottenendo un appartamento pi\u00f9 vicino all'aeroporto di Ciampino che a Roma, e peraltro di dimensioni ridottissime, cosa che crea ulteriori frizioni tra i due padri. Per ricucire l'ennesimo strappo tra i due, le due famiglie fanno credere a entrambi che l'altro voglia scusarsi, combinando un incontro tra i due alla pasticceria di Cocozza. Ma anche in questo caso l'incontro finisce in lite. Per risolvere la situazione, Carlo e Gabriella partecipano, con l'aiuto delle rispettive madri, a una trasmissione televisiva sui giovani d'oggi, durante la quale di fronte a milioni di telespettatori e ai loro padri raccontano la loro storia rivelando anche la notizia, molto probabilmente non vera, di aspettare un figlio. Di fronte allo scandalo nazionale, i due acconsentono finalmente al sospirato matrimonio.\nSi arriva quindi al giorno delle nozze: Cocozza e D'Amore si accorgono di aver ricevuto dal sarto ognuno il vestito dell'altro e sono costretti ad un surreale scambio di vestiti in taxi fuori dalla chiesa, che li porta all'ennesima litigata durante la quale finalmente Cocozza (che, per tutta la storia, scambia il ragioniere per fantomatici personaggi conosciuti in passato) si ricorda dell'occasione in cui aveva realmente conosciuto D'Amore (ossia all'epoca del Ventennio, durante una sfilata in Via dell'Impero, ove il ragioniere, a capo di un manipolo della milizia fascista, richiam\u00f2 pubblicamente Cocozza durante la sfilata dei soldati, perch\u00e9 non si voleva togliere il cappello \u00abgi\u00f9 il cappello!\u00bb), sempre pi\u00f9 decisi a interrompere le nozze, i due arrivano quando ormai \u00e8 troppo tardi: i figli si son gi\u00e0 sposati. Non potendo fare altro, i due ricominciano a battibeccare sul sagrato della chiesa, sotto la pioggia appena cominciata.\nCollegamenti esterni.\n "}
{"id": "2761586", "revid": "76963", "url": "https://it.wikipedia.org/wiki?curid=2761586", "title": "Olivia Molina", "text": "Biografia.\nFiglia di \u00c1ngela Molina e del fotografo Herv\u00e9 Tirmarche, sorella di Paula, Miguel, M\u00f3nica e Noel, oltre che nipote di Antonio Molina de Oses Castillo Hidalgo, debutta con il ruolo di Jara nell'omonimo film. Nel 2008 \u00e8 nel cast de \"Yo soy sola\", con il ruolo di Lina. Dopo varie produzioni su Telecinco e Antena 3, tra il 2010 e il 2011 incarna la professoressa Ver\u00f3nica Lebr\u00f3n nel telefilm \"Fisica o chimica\", con Marc Clotet e Cristina Alc\u00e1zar."}
{"id": "2761587", "revid": "111577785", "url": "https://it.wikipedia.org/wiki?curid=2761587", "title": "Palazzo dell'Istituto Grenoble", "text": "Il palazzo dell'Istituto Grenoble \u00e8 uno degli edifici di interesse storico ed artistico di Napoli; \u00e8 sito in via Crispi, all'interno del rione Amedeo, nel quartiere Chiaia.\nLa struttura \u00e8 un'interessante opera dell'eccentrico architetto Lamont Young. Venne costruita intorno al 1884 e rappresenta una pregevole testimonianza neorinascimentale. Di notevole interesse \u00e8 soprattutto la facciata che mostra, tra l'altro, un particolare uso del tufo.\nNel palazzo abit\u00f2 anche Francesco Crispi, che qui trascorse gli ultimi anni della sua esistenza. Oggi la struttura ospita l'Institut fran\u00e7ais de Naples \"Le Grenoble\", ente ufficiale dipendente dal Ministero degli Affari Esteri francese, che ha per missione la diffusione e la promozione della lingua e della cultura francese.\n\"Le Grenoble\" accoglie nei suoi spazi il Consolato Generale di Francia, la scuola francese Alexandre Dumas e il Centro di ricerche archeologiche Jean B\u00e9rard."}
{"id": "2761591", "revid": "29371849", "url": "https://it.wikipedia.org/wiki?curid=2761591", "title": "Oleg Jankovskij", "text": ""}
{"id": "2761596", "revid": "425293", "url": "https://it.wikipedia.org/wiki?curid=2761596", "title": "Sora Calcio 1907", "text": "L'A.S.D. Sora Calcio 1907, meglio conosciuta come Sora, \u00e8 una societ\u00e0 calcistica italiana con sede nella citt\u00e0 di Sora.\nLa societ\u00e0 \u00e8 un'evoluzione della vecchia \"Citt\u00e0 di Sora\", che nel 2005 \u00e8 succeduta alla previgente societ\u00e0 del 1957, la quale a sua volta aveva raccolto l'eredit\u00e0 del . Il Sora nella stagione 1933-1934 ha raggiunto la Prima Divisione, che ha riconquistato in seguito nella sua storia. L'ultimo periodo di permanenza prolungata tra Serie C1 e Serie C2 \u00e8 incominciata nella stagione di Serie C2 1992-1993 ed \u00e8 proseguita sino alla stagione di Serie C1 2004-2005.\nDopo il fallimento societario del 2005, la squadra ha militato prima nelle categorie dilettantistiche provinciali, dal 2011 al 2015 nel campionato di Serie D e successivamente nei campionati provinciali e regionali. \nMilita in Eccellenza.\nStoria.\nDalla fondazione all'epoca Ghiggia.\nLa societ\u00e0 calcistica . . Nei primi anni, in assenza di un campo da calcio, il terreno di gioco fu ricavato nell'attuale piazza Indipendenza, in pieno centro cittadino. , una delle prime societ\u00e0 di calcio della capitale insieme con la Societ\u00e0 Ginnastica Roma. \nDopo il terremoto del 1915 che distrusse completamente Sora e dopo il periodo bellico della prima guerra mondiale si dovette aspettare qualche anno prima di vedere ricostituita una societ\u00e0 di calcio. \n quando un gruppo di giovani sorani ricostitu\u00ec un'associazione calcistica. venne poi costruito il primo campo sportivo: lo Sferracavallo (l'attuale Claudio Tomei). \nNella prima met\u00e0 degli anni trenta la societ\u00e0 milita nei campionati regionali, mentre nella seconda met\u00e0, dopo due anni in Prima Divisione, si assesta nella Prima Divisione Lazio. \nNegli anni cinquanta il Sora disputa alcune stagioni tra la IV Serie e la Promozione, ma nel 1957 giunge al capolinea fallendo economicamente. La Lega di Firenze delibera lo scioglimento della squadra.\nNel 1959 la panchina viene affidata ad Alcides Ghiggia, gi\u00e0 campione del mondo con l'Uruguay nel 1950.\nAnni 60 e 70.\nUn nuovo sodalizio, la \"Unione Sportiva\", parte dunque da zero risalendo dopo molti anni in Serie D. Il miglior risultato \u00e8 la finale di Coppa Italia Dilettanti nella stagione 1967-1968 persa 2-1 contro la STEFER.\nPresidente in quegli anni \u00e8 Antonio Annunziata, imprenditore nel campo dei detersivi. Nel 1977 il Sora (allora denominata \"Unione Sportiva Sora\") cambia propriet\u00e0, passando ad Antonio Fiorini. Questi nomina Claudio Di Pucchio nuovo allenatore del Sora. Kristovich nella stagione 1977-1978 conquista la vittoria in Promozione.\nAnni 80.\nNella stagione 1980-1981 il Sora si classifica al quarto posto della Serie D. Nel 1981 Fiorini cede l'intera rosa (compreso l'allenatore) all'Isernia. Nel 1982, al termine della stagione con la presidenza di Mario Apuzzo, il Sora retrocede di nuovo in Promozione. La partita dell'ultima giornata giocata a Terracina con alla guida l'allenatore Mario Santececca vede la sconfitta dei sorani per 1-0 (rete di Pernarella). Nonostante la retrocessione il Sora viene ripescato in Serie D. A fine stagione 1982-1983 l'ultimo posto condanna il Sora alla Promozione laziale. Sono tre i successivi campionati di Promozione (con presidente Carnello Lombardozzi) che il Sora deve disputare prima di conoscere il punto pi\u00f9 basso della sua storia: la retrocessione in Prima Categoria. Tiberio Marini assume la presidenza della societ\u00e0, la cui denominazione muta in \"Associazione Sportiva Sora\". La squadra, affidata a mister Cianfarani, rimane in Prima Categoria. Antonio Fiorini rileva la societ\u00e0 e la rifonda costituendo una nuova squadra: acquista dall'Isola Liri (in Serie D) il portiere Smimmo e il centrocampista Promutico; tornano in squadra Zappacosta e Di Stefano (dalla C2). La squadra viene affidata all'allenatore Bellardinelli e il Sora torna in Promozione.\nDa fine anni 80 a met\u00e0 anni duemila.\nLa stagione seguente (1988-1989) Fiorini richiama Di Pucchio in panchina e l'allenatore riporta il Sora nel campionato Interregionale. Gli incidenti occorsi nella gara in trasferta contro l'Isola Liri (25 novembre del 1990) costano una pesante squalifica consistente in un anno di partite casalinghe a porte chiuse. Nella stagione 1991-1992 la riforma dei campionati di C prevede un numero minore di promozioni, che comporta degli spareggi tra le vincenti dei raggruppamenti dell'Interregionale. In seguito al doppio confronto con il Sulmona, il Sora ottiene la promozione in Serie C2 grazie allo 0-0 all'Adriatico e ai gol di D'ambra e Luiso nel ritorno giocato allo Stadio Matusa di Frosinone, poich\u00e9 pi\u00f9 capiente dell'impianto sportivo sorano. Nella stessa stagione il Sora raggiunge la finale di Coppa Italia Dilettanti, persa 2-1 contro la Torres.\nNella stagione 1993-1994 il Sora, nel cui staff figura il ds Frasca, ottiene la promozione in C1, dopo lo spareggio contro la vinto ai rigori. La societ\u00e0 passa ufficialmente ad Antonio Annunziata. Dopo il sesto posto della stagione 1995-96, nella successiva il Sora di Di Pucchio e del subentrante Castellucci retrocede in C2 perdendo ai play-out contro la Nocerina. Dopo quattro anni di C2 e un play-off perso contro il Benevento, il Sora di Di Pucchio giunge ai play-out contro il Tempio, rimanendo in C2 grazie all'1-1 in casa e al 3-2 in trasferta. Nella stagione successiva il Sora centra la promozione in C1 (3-1 ai supplementari nei play-off contro il ). Nel novembre 2001 Antonio Annunziata abbandona la presidenza della societ\u00e0. A fine stagione il Sora si salva ai play-out contro il , con la partita d'andata vinta in casa al 90\u00b0 ed il ritorno a reti inviolate. Nella stagione successiva il Sora retrocede, venendo poi ripescata grazie alla riorganizzazione della Serie B a 24 squadre. Dopo una stagione nella quale riesce ad evitare i play-out, la squadra retrocede nella successiva (Serie C1 2004-2005). La societ\u00e0 viene radiata da tutti i campionati calcistici professionisti e dilettantistici.\nRifondazioni e campionati dilettantistici dal 2005.\n che partecipa al campionato di Prima Categoria grazie alla squadra calcistica dei Boys Sora, ammessi di diritto alla Prima Categoria a seguito della precedente stagione in Seconda Categoria. Tornano Emilio Coraggio, ex capitano e il portiere Mario Di Girolamo, anch'egli con un passato al Sora. Il torneo si conclude con 75 punti e la vittoria raggiunta con quattro turni di anticipo. . La denominazione della squadra \u00e8 ora \"Associazione Sportiva Dilettantistica Sora Calcio 1907\". Alla fine del torneo di Promozione laziale il Sora si classifica secondo alle spalle del Torrenova e disputa i play-off. Nella semifinale i bianconeri escono sconfitti dal doppio confronto con i Pescatori Ostia con identico punteggio (1-0). Nella finale per il terzo posto i bianconeri vincono con il Monterosi sul neutro di Zagarolo (3-2) e si piazzano quinti in graduatoria ripescaggi. Ad agosto viene ufficializzato il passaggio in Eccellenza. ma purtroppo .\nIl Sora si classifica al quinto posto e raggiunge la semifinale di Coppa Italia Dilettanti uscendo sconfitta di misura dal doppio confronto con il Pomezia. Nella stagione successiva Mario Borza lascia la presidenza. Nel gennaio 2010 l'allenatore Maurizio Promutico viene sostituito da Pasquale Luiso, il quale porta la squadra al nono posto. Massimiliano Tucciarelli viene eletto presidente nella stagione successiva. La promozione in Serie D passa attraverso lo spareggio con la Lupa Frascati vinto per 1-0.\nNei successivi quattro anni il \"club\" ha vissuto frequenti cambi di propriet\u00e0, crisi societarie e finanziarie, nonch\u00e9 debiti federali che ne hanno condizionato i risultati sportivi, raggiungendo per\u00f2 ogni volta la salvezza.\nNell'estate del 2015 la \"A.S.D. G. e C. Sora\" non presenta l'iscrizione al successivo campionato di Serie D.\n anch'egli ex bianconero, si classifica al terzo posto, . Nel campionato successivo il presidente Giuseppe Di Pede cambiano denominazione alla societ\u00e0 \"Valleradice\" riconsegnando il nome \"Sora Calcio\" e da l\u00ec prende forma un progetto innovativo che vede una compresa la guida di mister Antonio Tersigni che porta alla vittoria del campionato di Prima Categoria. Anche l'anno successivo la societ\u00e0 ottiene la vittoria in campionato e l'. Nella stagione 2018/2019 si concretizza l'accordo con la \"ASD Ginnastica Sora\" , ma . Negli anni successivi le giovanili hanno partecipato ai campionati regionali e la prima squadra, composta dal , nonostante un ha mantenuto posizioni di prima fascia. Dopo settimane di incertezza, l'ex patron Cirelli si decide a cedere gratuitamente e senza debiti il titolo al sindaco De Donatis. Quest'ultimo ha fatto da mediatore nella trattativa che ma, al momento del passaggio, Lilla ha preferito cedere il \"club\" . \nColori e simboli.\nColori.\nI colori sociali sono il bianco e il nero che fanno parte dello stemma della citt\u00e0.\nSimboli ufficiali.\nStemma.\nLo stemma ufficiale del Sora \u00e8 composto da uno scudo che presenta al suo interno delle strisce orizzontali bianche e nere (4 bianche e 3 nere), avvolto da due spighe e coronato. Sotto lo scudo l'anno di fondazione della societ\u00e0, il 1907, e la denominazione \"Sora Calcio\", entrambe in oro.\nTifoseria.\nIl tifo organizzato sorano in passato era guidato dallo storico gruppo \"SKIZZATI 1988\" e c'erano altri gruppi ultra organizzati minori come \"Brigate 1907\" e \"SKINS, Sez. Litfiba\". Dagli anni duemila si sono affacciati in curva ferrovia altri due gruppi organizzati a fianco degli Skizzati e che sono \"Estranei\" e \"Kollassati\". Fino al fallimento del 2015, gli ultras volsci si firmavano con il nome \"Curva Nord Sora\"."}
{"id": "2761600", "revid": "767487", "url": "https://it.wikipedia.org/wiki?curid=2761600", "title": "Gularia", "text": "Gularia, o Gulariya, \u00e8 una citt\u00e0 del nepal occidentale di circa 46.000 abitanti capoluogo del Distretto di Bardiya nella zona di Bheri. \u00c8 una delle 58 municipalit\u00e0 del Nepal.\nLa citt\u00e0 si trova nella pianura del Terai, vicino al confine con l'India."}
{"id": "2761608", "revid": "1652635", "url": "https://it.wikipedia.org/wiki?curid=2761608", "title": "Centro storico di San Salvo", "text": "Il centro storico di San Salvo \u00e8 un quartiere di San Salvo in provincia di Chieti.\nDescrizione e storia.\nIl centro storico di San Salvo si sviluppa intorno alla Piazza San Vitale fino a quando, nel 1950, era chiuso da molti edifici tra cui la Porta della Terra, la porta d'accesso al centro di San Salvo. La porta di fu abbattuta nel 1968 ma fu poi ricostruita nel 1997.\nLe vicende pi\u00f9 remote di San Salvo risalgono alla Preistoria, di cui si sono avuti ritrovamenti nel territorio circostante. Nel II millennio a.C. si affermava la cultura appenninica, mentre si avevano anche rapporti, per la vicinanza del sito alla costa adriatica, con i Micenei. Pi\u00f9 avanti con l'arrivo degli Italici, il sito fu popolato dai Frentani. Tracce archeologiche di vasellame risalgono al IV-III secolo a.C., anche armi, statuette votive, sono state rinvenute. Con la presenza romana in loco, l'area del Quadrilatero divenne una vera e propria cittadina, emporio commerciale nelle vicinanze dell'Adriatico, e ci\u00f2 \u00e8 testimoniato dal rinvenimento di una cisterna romana presso la piazza San Vitale, utilizzata anche dai monaci cistercensi dell'abbazia di San Salvo, e poi un acquedotto romano presso la Fonte Vecchia.\nSan Salvo fu citata anche come emporio commerciale nella \"Naturalis Historia\" di Plinio il Vecchio. Il sito fu, dopo la caduta di Roma, di propriet\u00e0 dei monaci benedettini di Montecassino e San Vincenzo al Volturno: si ricordano le chiese di Sant'Angelo in Salavento del X secolo, oggi scomparsa, che doveva trovarsi in contrada Piane Sant'Angelo, e poi la pi\u00f9 florida abbazia di San Salvo del Trigno, eponimo del paese, corrispondente all'attuale parrocchia di San Giuseppe in piazza San Vitale. Nel 1257 c'\u00e8 l'insediamento cistercense dell'abbazia di San Vito del Trigno, situata fuori il Quadrilatero, presso il fiume, tali monaci francesi introdussero nuove tecniche di coltivazione della terra, soprattutto per ristabilire l'economica locale, poich\u00e9 il territorio era paludoso e acquitrinoso.\nL'abbazia decadde per\u00f2 gi\u00e0 nel XV secolo, e venne affidata ad abati commendatari, sino a che le due abbazie vennero riunite nel monastero dei Santi Salvo e Vito del Trigno, con sede nella chiesa dentro il Quadrilatero. L'abbazia fuori le mura scomparir\u00e0 nel XVIII secolo, l'altra di San Salvo invece perder\u00e0 le sue funzioni, e verr\u00e0 riconsacrata a San Giuseppe. Il perimetro murario che cingeva l'abbazia di San Salvo, il \"Quadrilatero\", pian piano venne smantellato e sostituito da abitazioni civili e anche signorili, come il Palazzo Iorio, rimase solo un ingresso presso le mura, la \"Porta della Terra\", distrutta per\u00f2 negli anni '60 e ricostruita tuttavia in forme moderne nel 2002. Il perimetro del Quadrilatero abbraccia il corso Umberto I, via Fontana, via Orientale e via Martiri d'Ungheria, lo slargo principale \u00e8 la piazza San Vitale, l'ingresso a Porta Terra avviene dal corso Umberto I.\nIl monastero dei Santi Vito e Salvo del Trigno.\nDi grande importanza fu l'esistenza del cenobio cistercense di San Salvo del Trigno, tra il IX secolo e l'XI secolo, sopra l'abitato romano di Cluvia. Il cenobio benedettino, in seguito andr\u00e0 in possesso dei monaci cistercensi dal XIII secolo. La zona all'epoca era possedimento dell'abbazia di Montecassino e di quella di San Vincenzo al Volturno, mentre l'area archeologica dell'antica Cluvia nel quartiere San Rocco, era di propriet\u00e0 del monastero di Sant'Angelo in Salavento. Il monastero di San Salvo acquis\u00ec importanza, come rilevato dal \"Chronicon Sancti Stephani\" in Rivomaris (un altro cenobio assai antico dell'VIII secolo presso Casalbordino) nel XII secolo, attorno a cui venne edificato un abitato medievale, l'antica San Salvo.\nLe bolle pontificie di papa Alessandro III, che venne a Vasto nel 1173 per concederla in feudo all'abbazia di San Giovanni in Venere e di papa Innocenzo III (1208) confermano l'esistenza di questo monastero, e si registra una donazione dal Conte Roberto di Loretello al vescovo di Chieti Ranulfo nel 1095. L'abbazia del Trigno \u00e8 stata modificata nei secoli a seguire, tanto che dell'aspetto originario oggi non rimane nulla, se non resti nella cripta e nelle pareti laterali del sottosuolo. Sino al 1961 resisteva il vecchio campanile a torre dalla pianta irregolare, che fu abbattuto per problemi di staticit\u00e0, e ricostruito in posizione non originale, dato che stava dietro alla chiesa, e fu collocato accanto alla facciata.\nNel 1204 l'abbazia entr\u00f2 nel possesso del monastero di Santa Maria della Carit\u00e0 in Casanova, per volere dell'abate Dionisio, nella diocesi di Penne, entrando di fatto nel governo dei Cistercensi. L'acquisizione della grancia di San Salvo, nel 1210 e del Castello Manno, in contrada Bufalara, permise ai cistercensi di assicurarsi in breve la dotazione fondiaria di buona parte della pianura alla sinistra del basso Trigno. Nel 1355-56 sotto l'autorizzazione di papa Alessandro IV, si pot\u00e9 costruire un ospedale dei pellegrini nella grancia presso il Castello Manno, sicch\u00e9 nacque la nuova abbazia di San Vito del Trigno, a distanza dall'abbazia di San Salvo, stando sempre sotto la giurisdizione dell'abbazia di Casanova nella provincia diocesana pennese. L'Abbazia and\u00f2 a costituire la catena delle 5 abbazie cistercensi abruzzesi: l'abbazia di Santa Maria Arabona di Manoppello (1208), l'abbazia di Santa Maria della Vittoria a Scurcola Marsicana (1274) voluta da Carlo I d'Angi\u00f2 per la vittoria a Tagliacozzo contro Corradino di Svevia, l'abbazia di Santo Spirito d'Ocre nel 1248 e appunto l'abbazia di Casanova, la prima ad essere stata fondata.\nLa chiesa di San Vito del Trigno si trova nella contrada omonima sansalvese, presso la stazione Marina, e si ammirano alcuni ruderi, resti di fondazioni e sepolture monastiche. La pianta degli edifici monastici ricalcava lo schema delle abbazie cistercensi, con la chiesa a nord, a coperta dei venti, e il chiostro col monastero a sud. L'abbazia oltre a costituire il centro amministrativo del feudo, entr\u00f2 nei beni fondiari di diverse localit\u00e0 d'Abruzzo e della Capitanata di Foggia, acquistando i monastero di San Vito a Forca di Penne, e Brittoli, San Vito di Capestrano, Santa Maria di Catignano a Bussi, e San Vito e Giorgio sulla Pescara, San Martino in Valle a Fara S.M., Santo Stefano in Lucana di Tornareccio, San Martino di Paglieta. I monaci cistercensi bonificarono alcune zone paludose del Trigno con dei canali, realizzarono un innovativo sistema agricolo con le grance, come testimoniato dalle bolle pontificie del 1270 e del 1370, che confermano la ricchezza del cenobio.Non si esclude che l'antico stile dell'abbazia doveva ricalcare quello dei cenobi di Santa Maria d'Arabona e Santo Spirito d'Ocre, ancora oggi visibili, nello stile gotico borgognone cluniacense.\nDopo il 1370 per l'abbazia di Casanova, cos\u00ec come per le altre d'Abruzzo, inizi\u00f2 la crisi perch\u00e9 in seguito alla peste del 1348, si aggiunsero l'assenza della protezione pontificia, l'aggressivit\u00e0 dei signori feudatari, e la conseguente diminuzione dei monaci, gravati anche dai saccheggi dei briganti e dei pirati che compivano scorrerie sulle coste. Nel 1445 l'abbazia divenne vacante, risultava commenda di Colantonio Valignani, vescovo di Chieti. Mentre quest'abbazia decadeva, l'altro monastero di San Salvo del Trigno, dentro le mura del Quadrilatero, cresceva di prestigio, sicch\u00e9 gli abati divenne \"commendari\" di San Salvo, come citato nel 1498 da papa Pio III. I commendari si susseguirono, spostando la sede in San Salvo, e furono quasi tutti vescovi di Chieti, in qualche maniera imparentati con i cardinali e i pontefici di Roma. Per tre secoli, sino al XVIII, le famiglie Piccolomini e Carafa si avvicendarono nella commenda di San Salvo, sino a quando l'abbazia entr\u00f2 nella dispensa di San Bonaventura e di Santa Maria della Piet\u00e0 di Roma.\nQuando nella met\u00e0 del XVII secolo la famiglia dei D'Avalos, stanziata nel Vasto, inizi\u00f2 a prendere in possesso l'antico territorio feudale di San Salvo, per i monaci la crisi fu irreversibile, soprattutto quando gran parte del territorio fu comprato da don Cesare Michelangelo d'Avalos, Marchese del Vasto, sancendo di fatto un'egemonia dinastica in tutto il territorio del Trigno e del Sinello, spartendoselo poi con amici e vassalli. Mentre l'abbazia di San Vito cadeva sempre pi\u00f9 in rovina, sino a quasi comparire, mentre i locali dell'ex monastero venivano usati dai contadini o riutilizzati per abitazioni e depositi e magazzini, l'abbazia d San Salvo del Trigno nel XVII secolo sub\u00ec una radicale trasformazione, venendo eletta a parrocchia arcipretale di San Giuseppe. Cura se ne fece il cardinale e abate commendatario della Badia di S.Salvo Pier Luigi Carafa, che trasform\u00f2 la chiesa, il campanile, e il palazzo dei commendari, ricavato dall'ex monastero. Nel 1776 si arriv\u00f2 alla stipulazione presso Napoli del contratto di enfiteusi perpetua, in cui l'Universit\u00e0 di San Salvo diveniva municipalit\u00e0, entrando in amministrazione dei feudi dell'ex abbazia, senza dover pi\u00f9 rispondere a un feudatario o a un commendario."}
{"id": "2761610", "revid": "339392", "url": "https://it.wikipedia.org/wiki?curid=2761610", "title": "Real Museo Mineralogico di Napoli", "text": ""}
{"id": "2761616", "revid": "124844215", "url": "https://it.wikipedia.org/wiki?curid=2761616", "title": "Gaetano Casanova", "text": "Biografia.\nGaetano Casanova nacque a Parma figlio di Giacomo Casanova (discendente d'una coppia di immigrati spagnoli originari dell'Aragona) e di Anna Roli. Il fratello maggiore Giambattista nel 1712 si allontan\u00f2 da casa e di lui non si seppe pi\u00f9 nulla. Anche Gaetano si allontan\u00f2 da casa nel 1713, all'et\u00e0 di 16 anni, innamorato delle grazie di un'attrice, Fragoletta, nome d'arte di Giovanna Calderoni, che in seguito spos\u00f2 un famoso attore specializzato nella parte di Arlecchino, Francesco Balletti, citato da Carlo Goldoni nei suoi \"M\u00e9moires\".\nFragoletta sosteneva nel teatro comico italiano le parti di servetta, e Gaetano, nonostante non amasse i frequenti trasferimenti, per amor suo e senza mezzi per vivere, si diede da fare con quello che sapeva fare. All'inizio si applic\u00f2 alla danza e dopo 5 anni anche alla recitazione, guadagnandosi la stima dei suoi colleghi pi\u00f9 per i suoi costumi che per la sua arte.\nNel 1723, senza che se ne sappia il motivo, lasci\u00f2 Fragoletta e se and\u00f2 a Venezia a recitare nel Teatro San Samuele di propriet\u00e0 dei fratelli Grimani. Davanti al luogo dove abitava, c'era una bottega del calzolaio Girolamo Farussi, sposato con Marzia e padre di una bellissima ragazza, Giannetta o Zanetta.\nNel 1724, nonostante il parere contrario dei genitori, Zanetta Farussi sposava Gaetano.\nSi dice che il padre della sposa morisse di dispiacere poco tempo prima del matrimonio, mentre la madre si rassegn\u00f2 a quella unione dopo che Gaetano gli ebbe promesso che non l'avrebbe mai fatta recitare.\nDalla loro unione il 2 aprile del 1725 nacque il primo e pi\u00f9 famoso di sei figli, Giacomo Casanova. L'anno dopo Gaetano era gi\u00e0 in viaggio con la moglie per Londra con una compagnia di comici italiani, che in quel periodo riscuotevano un grande successo in tutti i teatri d'Europa, avendo lasciato il figlio Giacomo alle cure della nonna Marzia.\nLa coppia ebbe altri figli: Francesco Casanova (1727-1803), che divenne pittore di successo, Giovanni Battista (1730-1795), anch'egli pittore, Faustina Maddalena (1731), morta infante, Maria Maddalena (1732-1800) e Gaetano Alvise (1734).\nNel 1733 Gaetano Casanova ebbe un ascesso all'interno dell'orecchio e in otto giorni mor\u00ec. Il figlio Giacomo scrisse che egli fu rimpianto dal pubblico, ma soprattutto dalla nobilt\u00e0 che riconosceva in lui un uomo superiore al suo stato. Due giorni prima di morire volle accanto a s\u00e9 tutta la famiglia e i signori Grimani, suoi amici, e li impegn\u00f2 a diventare protettori della moglie e dei figli. Se fu rimpianto da tutti quelli che lo conoscevano, dobbiamo dubitare che fu un buon genitore. Di lui e della moglie Giacomo Casanova disse: \u00abnon mi parlavano mai\u00bb."}
{"id": "2761618", "revid": "599013", "url": "https://it.wikipedia.org/wiki?curid=2761618", "title": "Cefalea", "text": "Per mal di testa o cefalea si intende il dolore provato in qualsiasi parte della testa o del collo. Pu\u00f2 essere un sintomo di diverse patologie. Il tessuto cerebrale di per s\u00e9 non \u00e8 sensibile al dolore, poich\u00e9 manca di recettori adatti, perci\u00f2 il dolore \u00e8 percepito per via della perturbazione delle strutture sensibili che si trovano intorno al cervello. Nove zone della testa e del collo hanno queste strutture: il cranio (pi\u00f9 esattamente, il periostio del cranio), muscoli, nervi, arterie e vene, tessuti sottocutanei, occhi, orecchie, seni paranasali e le mucose.\nVi \u00e8 una serie di diversi sistemi di classificazione per il mal di testa. Il pi\u00f9 riconosciuto \u00e8 quello proposto dalla \"International Headache Society\". La cefalea \u00e8 un sintomo aspecifico, ci\u00f2 significa che ha molte possibili cause. Il trattamento di un mal di testa dipende dalla eziologia, cio\u00e8 dalla causa di fondo, ma comunemente prevede l'assunzione di analgesici.\nStoria.\nIl primo sistema di classificazione simile a quelli moderni fu pubblicato da Thomas Willis, nel trattato \"De Cefalea\", nel 1672. Nel 1787 Christian Baur divise il mal di testa idiopatico (cefalee primarie) e sintomatico (cefalee secondarie) e defin\u00ec 84 categorie.\nOlesen e Coll nel 1981 dimostrarono in pazienti emicranici (ECA) un decremento del flusso ematico cerebrale che progrediva dalla regione occipitale alla frontale della corteccia cerebrale. Un'onda di vasocostrizione che progrediva alla velocit\u00e0 di 2\u20133\u00a0mm al minuto. In pratica si osserv\u00f2 una ipoperfusione iniziale seguita da una iperperfusione ed infine un rientro alla norma.\nNel 1944 si osserv\u00f2 il correlato elettrofisiologico: un'onda di depressione elettrica occipito-frontale e che faceva seguito ad un aumento improvviso di attivit\u00e0.\nWelch rilev\u00f2 nel contesto, bassi livelli di magnesio all'inizio dell'attacco, fattore che poteva avere come risultato una maggiore irritabilit\u00e0 elettrica.\nEpidemiologia.\nNel corso di un dato anno, il 90% degli individui soffre almeno una volta di mal di testa. Tra quelli che si recano al pronto soccorso, circa l'1% ha un grave problema di fondo.\nSecondo un'indagine ad hoc condotta da Gfk Eurisko nel gennaio 2014, per 19 milioni di italiani il mal di testa \u00e8 semplicemente \u201cmal di testa\u201d, un disturbo gestibile e sopportabile, mentre sono circa 4 milioni che dichiarano di soffrire di un mal di testa forte, distinto dal precedente, percepito come insopportabile.\nLe cefalee primarie rappresentano oltre il 90% di tutti i mal di testa, e tra questi, la cefalea episodica di tipo tensivo \u00e8 la pi\u00f9 comune.\nSi stima che le donne siano tre volte pi\u00f9 inclini a soffrire di cefalea rispetto agli uomini. Inoltre, la prevalenza di questo particolare tipo di mal di testa sembra variare a seconda della specifica area del mondo in cui si vive. Tuttavia, l'emicrania appare essere provata dal 12% al 18% della popolazione.\nSi ritiene che la cefalea a grappolo interessi meno dello 0,5% della popolazione, anche se la sua prevalenza \u00e8 difficile da stimare, poich\u00e9 \u00e8 spesso scambiata per una patologia sinusale. Tuttavia, secondo i dati esistenti, cefalea a grappolo hanno maggiori probabilit\u00e0 di verificarsi in uomini che donne, dato che la condizione tende a colpire 5 a 8 volte pi\u00f9 uomini.\nClassificazione.\nLa classificazione maggiormente utilizzata \u00e8 la \"International Classification of Headache Disorders\" (ICHD), definita dalla \"International Headache Society\" (IHS) che ha pubblicato la seconda edizione nel 2004. Tale classificazione \u00e8 accettata anche dall'OMS.\nEsistono altri sistemi di classificazione e uno dei primi tentativi \u00e8 stato pubblicato nel 1951. Il \"National Institutes of Health\" ha sviluppato un proprio sistema nel 1962.\n\"International Classification of Headache Disorders\".\nL'\"International Classification of Headache Disorders\" (ICHD) \u00e8 una classificazione gerarchica della cefalea pubblicata dalla \"International Headache Society\". Essa contiene criteri diagnostici operativi per le cefalee. La prima versione della classificazione, l'ICHD-1, \u00e8 stata pubblicata nel 1988. La versione corrente, l'ICHD-3, \u00e8 invece del 2013.\nLa classificazione utilizza codici numerici. Il livello superiore comprende 14 gruppi di mal di testa. I primi quattro di questi sono classificati come cefalee primarie, i gruppi dal 5 al 12 come cefalee secondarie, le nevralgie craniche, i dolori facciali di origine centrale e gli altri mal di testa sono inserite negli ultimi due gruppi.\nLa classificazione ICHD-2 definisce l'emicrania, la cefalea di tipo tensivo, la cefalea a grappolo e le cefalee trigeminali come i principali tipi di cefalee primarie. Inoltre, secondo la stessa classificazione, la cefalea lancinante, la cefalea causata da tosse e la cefalea coitale (che avviene in seguito ad un rapporto sessuale) vengono classificate come cefalee primarie. La cefalea cronica, la cefalea ipnica e la cefalea a rombo di tuono sono anch'esse considerate come cefalee primarie.\nLe cefalee secondarie sono classificate in base alla loro eziologia e non sui loro sintomi. Secondo la classificazione ICHD-2, i principali tipi di mal di testa secondari includono quelli che sono dovuti a traumi alla testa o al collo, come il colpo di frusta, un ematoma intracranico, ad una craniotomia o ad altre lesioni alla testa o al collo. Il mal di testa causato eventi vascolari cranici o cervicali, quali l'attacco ischemico e l'attacco ischemico transitorio, l'emorragia intracranica non traumatica, malformazioni vascolari o arterite \u00e8 anche definito come cefalea secondaria. Questo tipo di mal di testa pu\u00f2 anche essere causato da trombosi venosa cerebrale o diversi disturbi vascolari intracranici. Altre cefalee secondarie sono quelle dovute a disturbi intracranici non vascolari come la bassa o alta pressione del liquido cerebrospinale, malattia infiammatoria non infettiva, neoplasia intracranica, attacco epilettico o altri tipi di disturbi o malattie intracraniche ma che non sono associato al sistema vascolare del sistema nervoso centrale. L'ICHD-2 classifica come cefalea secondaria anche i mal di testa che sono causati dall'ingestione di una determinata sostanza o dalla mancanza di essa. Questo tipo di mal di testa pu\u00f2 derivare da un uso eccessivo di alcuni farmaci o dall'esposizione ad alcune sostanze. L'AIDS, le infezioni intracraniche e le infezioni sistemiche possono causare cefalee secondarie. Per l'ICHD-2 sono cefalee secondarie anche le situazioni associate a disturbi dell'omeostasi come quelle causate da emodialisi, ipotiroidismo, ipertensione e da digiuno. Le cefalee secondarie, secondo lo stesso sistema di classificazione, possono anche essere dovute alla presenza di una patologia a qualsiasi struttura facciale, tra cui: denti, mascella o arcata temporo-mandibolare. I mal di testa causati da disturbi psichiatrici, come disturbi di somatizzazione o psicosi, sono anch'essi classificati come cefalea secondaria.\nLa classificazione ICHD-2 classifica le nevralgie craniche e gli altri tipi di nevralgia in una categoria diversa. Secondo questo sistema, vi sono 19 tipi di nevralgie e mal di testa dovuti a diverse cause centrali di dolore facciale. Inoltre, l'ICHD-2 include una categoria che contiene tutti i mal di testa che non possono essere classificati.\nAnche se il ICHD-2 \u00e8 la classificazione pi\u00f9 completa delle cefalee e comprende la frequenza nei criteri diagnostici di alcuni tipi di mal di testa (soprattutto cefalee primarie), non fa riferimento alla gravit\u00e0, che \u00e8 lasciata alla discrezione dell'esaminatore.\nNIH.\nLa classificazione NIH consiste di brevi definizioni di un numero limitato di cefalee.\nIl sistema di classificazione NIH \u00e8 pi\u00f9 conciso e descrive solo cinque categorie di mal di testa. In questo caso, le cefalee primarie sono quelle che non presentano eziologia organica o strutturale. Secondo questa classificazione, il mal di testa pu\u00f2 essere solo vascolare, miogenico, cervicale, da trazione e infiammatorio.\nCause.\nVi sono oltre 200 tipi di mal di testa, che vanno da quelli innocui a quelli che presentano un pericolo di vita. La descrizione del mal di testa, insieme con i risultati di un esame neurologico, determina la necessit\u00e0 di ulteriori indagini e il trattamento pi\u00f9 appropriato.\nCefalee primarie.\nI tipi pi\u00f9 comuni di mal di testa sono le \"cefalee primarie\", come la cefalea tensiva e l'emicrania. Essi hanno caratteristiche tipici; l'emicrania, per esempio, tende ad avere un carattere pulsante che colpisce un lato della testa ed \u00e8 associata a nausea. Cefalee primarie pi\u00f9 rare sono la nevralgia del trigemino, la cefalea a grappolo e l'emicrania continua (un mal di testa continuo su un lato della testa).\nCefalee secondarie.\nLa cefalea pu\u00f2 essere causata da problemi in altre parti della testa o del collo. Alcuni di questi non sono dannosi, come ad esempio la cefalea cervicale che deriva dai muscoli del collo. Un uso eccessivo dei farmaci antidolorifici pu\u00f2 verificarsi in coloro che li usano per combattere il mal di testa e ci\u00f2 paradossalmente pu\u00f2 portare ad un peggioramento dei sintomi.\nUn certo numero di segni e sintomi possono far sospettare che vi sia una causa di cefalea secondaria grave e potenzialmente pericolosa. Un certo numero di \"\"red flag\" che si manifestano in coloro che soffrono di cefalea possono consigliare indagini pi\u00f9 approfondite, generalmente affidate ad uno specialista. Questi \"red flag\"\" possono essere ad esempio una cefalea di nuova insorgenza ad un'et\u00e0 superiore ai 50 anni, una cefalea molto forte che si sviluppa in pochi minuti (cefalea a rombo di tuono), la presenza anche di una incapacit\u00e0 di muovere un arto o anomalie all'esame neurologico, confusione mentale, svegliarsi dal mal di testa, un mal di testa che peggiora con cambiamenti della postura, cefalea aggravata da sforzi o dalla manovra di Valsalva, perdita visiva o anomalie visive, \"claudicatio\" della mandibola, rigidit\u00e0 del collo, febbre nelle persone con HIV, cancro o presenza di fattori di rischio per trombosi.\nIl mal di testa a \"rombo di tuono\" pu\u00f2 essere l'unico sintomo dell'emorragia subaracnoidea, una forma di \"ictus\" in cui il sangue si accumula intorno al cervello, spesso dopo la rottura di un aneurisma cerebrale. Il mal di testa accompagnato da febbre pu\u00f2 essere indice di una meningite, in particolare se vi \u00e8 la presenza di segni di meningismo (incapacit\u00e0 di flettere il collo in avanti), mentre la confusione pu\u00f2 essere indicativa di encefalite (infiammazione del cervello, di solito a causa di particolari virus). La cefalea che viene aggravata in seguito ad uno sforzo o al cambiamento di postura pu\u00f2 essere causata da un aumento della pressione intracranica, spesso ci\u00f2 si accentua di mattina ed \u00e8 associato a vomito. L'aumento della pressione intracranica pu\u00f2 essere dovuto a tumori cerebrali, ipertensione intracranica idiopatica (IIH, pi\u00f9 comune nelle donne giovani in sovrappeso) e talvolta dalla trombosi del seno venoso cerebrale. Un mal di testa che si presenta con debolezza in una parte del corpo pu\u00f2 indicare un ictus (emorragia intracranica o ematoma subdurale) o un tumore al cervello. La cefalea nelle persone anziane, in particolare se associata a sintomi visivi o \"claudicatio\" della mandibola, pu\u00f2 indicare arterite a cellule giganti (GCA), in cui la parete del vaso sanguigno \u00e8 infiammato e cos\u00ec viene ostacolato il flusso di sangue. L'avvelenamento da monossido di carbonio pu\u00f2 portare a mal di testa, nausea, vomito, vertigini, debolezza muscolare e visione offuscata. Il glaucoma (aumentata pressione acuta nel bulbo oculare) pu\u00f2 portare a mal di testa, soprattutto intorno agli occhi, cos\u00ec come anomalie della vista, nausea, vomito e un occhio rosso con la pupilla dilatata.\nCefalee da nevralgie.\nPossono riguardare i nervi cranici o altri nervi. Caratteristica \u00e8 l'evocabilit\u00e0 del dolore in seguito allo stimolo di territori particolari, le cosiddette \"zone trigger\". Il dolore \u00e8 violento, dura 30-60 secondi, con distribuzione ai territori serviti dal nervo interessato:\nFisiopatologia.\nIl cervello non \u00e8 sensibile al dolore, poich\u00e9 manca di recettori per percepirlo. Tuttavia, diverse zone della testa e del collo hanno nocicettori, e possono quindi sentire il dolore. Questi includono le arterie extracraniche, le grandi vene, i nervi cranici e spinali, i muscoli della testa e del collo e delle meningi.\nIl mal di testa spesso deriva da una trazione o dalla irritazione delle meningi e dei vasi sanguigni. I nocicettori possono anche essere stimolati da traumi cranici o tumori e quindi causare mal di testa. Inoltre il loro stimolo pu\u00f2 avvenire in seguito a stress, dilatazione dei vasi sanguigni e la tensione muscolare. Una volta stimolato un nocicettore invia un messaggio dalla fibra nervosa alle cellule nervose del cervello, segnalando che una parte del corpo fa male.\nLa fisiopatologia delle cefalee primarie \u00e8 ancora pi\u00f9 difficile da determinare rispetto alle cefalee secondarie. Sebbene il meccanismo che porta a emicrania, cefalea a grappolo e cefalea tensiva non sia ancora ben compreso, vi sono state diverse teorie nel corso del tempo che tentano di fornire una spiegazione di ci\u00f2 che accade esattamente nel cervello. Una delle pi\u00f9 antiche teorie \u00e8 conosciuta come teoria vascolare ed \u00e8 stata formulata a met\u00e0 del XX secolo. Tale teoria \u00e8 stata proposta da Wolff e riteneva la vasocostrizione intracranica come l'evento responsabile per l'aura di emicrania. Il mal di testa \u00e8 stato creduto di derivare dalla successiva ripresa della dilatazione dei vasi sanguigni che porta alla attivazione dei nervi nocicettivi perivascolari. Gli sviluppatori di questa teoria hanno preso in considerazione i cambiamenti che si verificano all'interno dei vasi sanguigni al di fuori del cranio, quando si verifica un attacco di emicrania e altri dati che erano disponibili a quel tempo, tra cui l'effetto dei vasodilatatori e vasocostrittori sul mal di testa.\nL'approccio neurovascolare verso le cefalee primarie \u00e8 attualmente accettato dalla maggior parte degli specialisti. Secondo questa recente teoria, le emicranie sono dovute ad una complessa serie di eventi neurali e vascolari. Diversi studi hanno concluso che le persone che soffrono di emicrania, ma non mal di testa, hanno uno stato di ipereccitabilit\u00e0 neuronale nella corteccia cerebrale, in particolare nella corteccia occipitale. Le persone che sono pi\u00f9 suscettibili all'emicrania senza mal di testa sono quelle che hanno una storia familiare di emicrania, le donne e le donne che stanno vivendo cambiamenti ormonali o che stanno assumendo la pillola anticoncezionale o la terapia ormonale sostitutiva.\nRuolo della serotonina.\nMolte osservazioni indicano che le piastrine dei pazienti emicranici sono caratterizzate da una condizione di iperaggregabilit\u00e0. Durante un attacco la 5HT piastrinica aumenta per poi diminuire; si \u00e8 evidenziato il rilascio e l'aumentata escrezione di metaboliti. La 5HT rilasciata ha un effetto vasocostrittore, ma assieme ad alcuni neuropeptidi sensibilizza la parete dei vasi ematici inducendo una vasodilatazione.\nEsistono almeno 7 recettori per la 5HT. Si trovano nelle meningi, in alcuni strati della corteccia, nelle strutture pi\u00f9 profonde e nei nuclei tronco encefalici. Stimolati, i recettori 5HT1 interrompono un attacco emicranico; il blocco dei 5HT2 pu\u00f2 prevenire il verificarsi degli attacchi. Dunque \"sia\" agonisti che antagonisti serotoninici possono essere usati in terapia.\n\u00c8 dagli inizi degli anni \u201860 che Federigo Sicuteri, farmacologo e clinico italiano, evidenzia variazioni nei livelli di serotonina sia prima che durante gli attacchi di cefalea. Quindi definisce la patogenesi serotoninica di questa patologia. Risultati successivi hanno corroborato questa impostazione consentendo l'evoluzione di numerosi serotonergici nella terapia della cefalea.\nLa serotonina e la \"teoria serotoninica dell'emicrania\" - Le evoluzioni della teoria serotoninica.\nNel 1974 Federigo Sicuteri propone la teoria serotoninica dell'emicrania, dopo averne rilevato il ruolo nelle cefalee ed aver dimostrato la potenza dei farmaci serotoninergici (Oliver Sacks). Nel proseguire le ricerche e l'osservazione dei dati clinici, \u00e8 risultato evidente come il sistema, guidato dalla serotonina, fosse connesso ad altri sistemi quali il sistema ad acetilcolina e il sistema degli aminoacidi eccitatori.\nIpotesi della \"proteina-filtro\".\nRecentemente \u00e8 stato ipotizzato che il sintomo cefalea sia dovuto al malfunzionamento di una proteina Gi (inibitrice) presente sulla membrana di tutte le cellule dell'organismo, la cui funzione sarebbe quella di selezionare le informazioni dirette al cervello. Un suo malfunzionamento permetterebbe quindi l'arrivo di stimoli in grado di scatenare le crisi cefalalgiche. Il cattivo funzionamento di questa proteina sarebbe ascrivibile ad un difetto genetico, il che giustificherebbe la predilezione della sintomatologia per determinati nuclei familiari e aprirebbe le porte a trattamenti genici mirati. \u00c8 stato messo a punto un kit per la ricerca di questa proteina Gi nei leucociti. Ipoteticamente possibile anche un intervento a livello dell'adenilciclasi, enzima che, a causa dell'alterazione della proteina, si accumulerebbe in abbondanza nelle cellule, generando grandi quantit\u00e0 di cAMP responsabile dell'avvio della crisi dolorosa.\nDiagnosi.\nDiagnosi differenziale di mal di testa.\nL'\"American College of Emergency Physicians\" ha prodotto delle linee guida sulla valutazione e sulla gestione dei pazienti adulti che hanno un mal di testa non traumatico di insorgenza acuta.\nMentre, statisticamente, i mal di testa hanno pi\u00f9 probabilit\u00e0 di essere classificati come primari (non gravi e auto-limitanti), alcune specifiche sindromi di cefalea secondaria possono richiedere un trattamento specifico o possono essere segnali di allarme di altre gravi patologie. Effettuare una differenziazione tra cefalee primarie e secondarie pu\u00f2 risultare difficile.\nQuando si presentano ricorrenti e inspiegabili mal di testa \u00e8 consigliabile tenere una sorta di \"diario\" dove segnare il tipo di dolore, i sintomi associati e i fattori aggravanti. Ci\u00f2 potrebbe rivelarsi utile per determinare una causa specifica della cefalea, quale l'associazione con l'assunzione di determinati farmaci o di certi alimenti o delle mestruazioni.\nImaging biomedico.\nQuando il mal di testa non rientra chiaramente in una delle cefalee primarie riconosciuti o quando sono presenti sintomi o segni atipici \u00e8 giustificato il ricorso ad ulteriori indagini. La tomografia computerizzata (TC) senza mezzo di contrasto \u00e8 consigliata se vi sono nuovi problemi neurologici, come una diminuzione del livello di coscienza, una debolezza unilaterale, se il dolore \u00e8 di insorgenza improvvisa e grave o se la persona che ne soffre \u00e8 sieropositiva. Anche una et\u00e0 superiore ai 50 anni pu\u00f2 giustificare la prescrizione di una TAC.\nTrattamento.\nDue studi distinti effettuati nel 2007 hanno dimostrato che la stimolazione del cervello tramite elettrodi impiantati sembrava in grado di contribuire all'alleviamento del dolore nella cefalea a grappolo.\nL'agopuntura \u00e8 stata valutata per il trattamento del mal di testa cronico sia di tipo tensivo che dell'emicrania. Alcune ricerche, tuttavia, hanno suggerito che i risultati di tale pratica possano essere dovuti all'effetto placebo.\nUn unico tipo di trattamento non \u00e8 comunque solitamente sufficiente per i malati cronici che possono sperimentare una moltitudine di modi per gestire la condizione. Tuttavia vi sono due tipi di trattamento per le emicranie croniche, ovvero il trattamento acuto abortivo e il trattamento preventivo. Mentre il primo \u00e8 finalizzato ad alleviare immediatamente i sintomi, il preventivo si focalizza sul controllo delle cefalee croniche. Per questo motivo, il trattamento acuto \u00e8 comunemente ed efficacemente utilizzato nel trattamento dell'emicrania e il trattamento preventivo consiste nell'approccio usuale nella gestione delle cefalee croniche. L'obiettivo primario del trattamento preventivo \u00e8 di ridurre la frequenza, la gravit\u00e0 e la durata del mal di testa. Questo tipo di trattamento comporta l'assunzione di farmaci su base giornaliera per almeno 3 mesi e in alcuni casi, per oltre 6 mesi. Il farmaco utilizzato nel trattamento preventivo \u00e8 normalmente scelto sulla base delle altre condizioni che il paziente presenta. Generalmente, nel trattamento preventivo, l'assunzione del farmaco inizia al dosaggio minimo aumentandolo gradualmente fino a quando il dolore non viene alleviato o fino all'eventuale comparsa degli effetti collaterali.\nAd oggi, solo l'amitriptilina, la fluoxetina, il gabapentin, la tizanidina, il topiramato e la tossina botulinica di tipo A (BoNTA) sono ritenuti validi trattamenti di profilassi per la cefalea cronica quotidiana, in studi di confronto controllati randomizzati, in doppio cieco e controllati con placebo. Il ricorso ad antiepilettici pu\u00f2 essere utilizzato come trattamento preventivo della cefalea cronica quotidiana e comprende la prescrizione del valproato.\nCefalea infantile.\nI bambini possono soffrire gli stessi tipi di mal di testa che affliggono gli adulti, anche se i sintomi da loro provati possono variare. Alcuni tipi cefalea riscontrabili nell'et\u00e0 giovanile sono: mal di testa da tensione, emicrania, cefalea cronica quotidiana, cefalea a grappolo e mal di testa del seno. Un apparecchio dentale e un copricapo ortodontico sono noti, a causa della costante pressione posta sulla zona della mascella, per causare occasionali o frequenti mal di testa negli adolescenti. Il 20% degli adulti che lamentano mal di testa riferiscono che hanno iniziato a soffrirne prima dei 10 anni, mentre il 50% prima dei 20 anni. L'incidenza dei mal di testa nei bambini e negli adolescenti \u00e8 molto comune. Uno studio ha riportato che il 56% dei ragazzi e il 74% delle ragazze tra i 12 ei 17 anni di et\u00e0 aveva indicato di aver sperimentato una forma di mal di testa entro il mese precedente.\nLe cause del mal di testa nei bambini possono comprendere un fattore o una combinazione di essi. Alcuni dei fattori pi\u00f9 comuni sono la predisposizione (riscontrabile soprattutto nei casi di emicrania), trauma cranico da cadute accidentali, malattie e infezioni (come la sinusite, il raffreddore comune e l'influenza), fattori ambientali, fattori emotivi come stress, ansia e depressione, assunzione di particolari cibi e bevande, di caffeina o alimenti additivi. Inoltre, l'eccesso di attivit\u00e0 fisica, di esposizione al sole o l'insonnia possono essere \"trigger\" specifici dell'emicrania.\nSebbene la maggior parte dei casi di mal di testa nei bambini siano considerati benigni, quando sono accompagnati da altri sintomi come ad esempio difficolt\u00e0 di linguaggio, debolezza muscolare o perdita della visione, una pi\u00f9 grave causa di fondo pu\u00f2 essere sospettata. Gravi cause che devono essere valutate possono essere: idrocefalo, meningite, encefalite, ascesso, emorragie, tumori, coaguli di sangue o trauma cranico. In questi casi, la valutazione diagnostica pu\u00f2 richiedere l'esecuzione di indagini strumentali quali la tomografia computerizzata o la risonanza magnetica per ricercare possibili patologie strutturali del sistema nervoso centrale.\nAlcune misure possono aiutare a prevenire il mal di testa nei bambini. Alcune di esse possono essere quelle di bere molta acqua durante il giorno, evitando la caffeina, dormire a sufficienza e in modo regolare, mangiare pasti equilibrati e ridurre lo stress e l'eccesso di attivit\u00e0."}
{"id": "2761622", "revid": "767487", "url": "https://it.wikipedia.org/wiki?curid=2761622", "title": "Yabby You", "text": "Biografia.\nJackson nasce a Kingston nel 1946. Primo di dodici figli, all'et\u00e0 di dodici anni Jackson abbandona la casa paterna per trovare lavoro in una fornace a Waterhouse, Kingston.\nA diciassette anni, gli effetti della malnutrizione lo costringono in ospedale; si ammala seriamente di artrite reumatoide. Queste condizioni di salute non gli permettono di tornare al lavoro precedente, ed \u00e8 costretto a vivere di espedienti per le strade di Kingston.\nLa vita di strada lo avvicina alla religione ed ai luoghi del ghetto della citt\u00e0 nei quali si sta diffondendo il Rastafarianesimo.\nMa la sua fede religiosa prende una piega nettamente diversa da quella dei rasta suoi contemporanei: la sua visione identifica la figura divina di Jah Rastafari non con l'Imperatore d'Etiopia Hail\u00e9 Selassi\u00e9 ma con Ges\u00f9 Cristo.\nDopo l'ennesima discussione filosofico-religiosa con alcuni rasta, Vivian si addormenta e in sogno sente una musica celestiale \"come una strana cosa, nei miei pensieri - come un angelo che canta\" che gli d\u00e0 l'ispirazione per comporre \"Conquering Lion\", suo primo brano.\nHa difficolt\u00e0 a trovare il denaro per effettuare la registrazione, ma alla fine il singolo viene registrato e pubblicato verso la fine del 1972, accreditato a \"Vivian Jackson and the Ralph Brothers\" (gruppo composto dai suoi amici musicisti Leroy \"Horsemouth\" Wallace, Aston \"Family Man\" Barrett e Earl \"Chinna\" Smith, che registrano la canzone senza ricevere alcun compenso).\nLa popolarit\u00e0 del brano, inciso per King Tubby, con il suo caratteristico coro iniziale (\"Be-you, yabby-yabby-you\"), fa guadagnare a Jackson il soprannome di \"Yabby You\", che gli \u00e8 rimasto per l'intera sua carriera.\nNei mesi successivi effettua la registrazione di alcuni singoli, pubblicati con nomi diversi su diverse etichette discografiche (anche se di solito accreditati a \"Vivian Jackson and the Prophets\" e spesso con una \"version\" di King Tubby sul lato b) che culminano con la pubblicazione dell'album \"Conquering Lion\".\nIl corrispondente album dub, mixato da King Tubby, \"King Tubby's Prophesy of Dub\", anche se viene pubblicato con una tiratura limitata a sole 500 copie, contribuisce ad affermare Jackson come un artista roots.\nIl successo ottenuto con i primi due album gli permette di affermarsi anche come produttore, sia con artisti esordienti che gi\u00e0 affermati, tra cui Wayne Wade, Michael Rose, Tommy McCook, Michael Prophet, Big Youth, Trinity, Dillinger e Tapper Zukie, continuando nel contempo a pubblicare anche proprio materiale.\nJackson ha continuato a registrare, produrre ed esibirsi (spesso con l'aiuto di stampelle) fino alla met\u00e0 degli anni 1980.\nEgli \u00e8 riemerso nei primi anni 1990, pubblicando sia materiale vecchio sia nuovo e i suoi vecchi dischi sono stati oggetto di numerose ristampe di qualit\u00e0 negli ultimi anni, in particolare ad opera della label inglese Blood and Fire.\nNel 2000 ha pubblicato un progetto di remix di singoli con Glen Brown;\nL'album include il remix di \"Conquering Lion\" ad opera di Smith and Mighty e un remix di Glen Brown da parte di Small Axe e Terminal Head.\n\u00c8 morto il 12 gennaio 2010, a 63 anni, a seguito di un aneurisma cerebrale."}
{"id": "2761625", "revid": "339392", "url": "https://it.wikipedia.org/wiki?curid=2761625", "title": "Centro Musei delle Scienze Naturali", "text": ""}
{"id": "2761628", "revid": "287204", "url": "https://it.wikipedia.org/wiki?curid=2761628", "title": "Piovano Arlotto (disambigua)", "text": ""}
{"id": "2761632", "revid": "128245", "url": "https://it.wikipedia.org/wiki?curid=2761632", "title": "Yabby U", "text": ""}
{"id": "2761660", "revid": "57342", "url": "https://it.wikipedia.org/wiki?curid=2761660", "title": "Antonio Bacciocchi", "text": "Svolge poi le attivit\u00e0 di scrittore e blogger.\nBiografia.\nConsiderato da molti come il precursore della scena mod italiana inizia la sua attivit\u00e0 musicale nel 1979 come batterista dei \"Chelsea Hotel\"\",\" una hardcore punk band con la quale rimase fino al 1983 e alla quale affianc\u00f2 l'attivit\u00e0 nei Not Moving, rock and roll e punk rock band tra le pi\u00f9 conosciute e seguite negli anni ottanta con cui incise diversi album e singoli e con cui suon\u00f2 come gruppo spalla nei concerti di Clash e Johnny Thunders.\nDal 1990 al 1998 ha suonato con Lilith, una band che mischiava punk rock, blues, folk e cabaret che ha vantato numerosi concerti in Italia e in Europa, mentre nel 1993 ha formato i Link Quartet, una acid jazz band che vanta 3 album all'attivo e numerose partecipazioni internazionali.\nHa fatto parte inoltre degli Hermits, degli Statuto e milita attualmente con Lilith and the Sinnersaints con cui ha realizzato diversi album ed \u00e8 in costante attivit\u00e0 concertistica.\n\u00c8 fondatore della Face Records, una casa discografica indipendente. Come produttore discografico ha prodotto musicisti come Statuto - con i quali ha anche suonato dal vivo - Vallanzaska, i torinesi Assist oltre ad aver lavorato con major del calibro di Sony Music, Emi e molte altre.\nHa lavorato per 10 anni come disc jockey a Quarta Radio, un'emittente locale piacentina ed \u00e8 stato organizzatore di eventi musicali in tutta Italia, mentre nel 2006 pubblica il suo primo libro \"Uscito vivo dagli anni '80\", dove si descrive la scena underground italiana degli anni settanta e ottanta. Nel dicembre 2009 invece \u00e8 uscito il secondo lavoro letterario di Tony chiamato \"Mod Generations\", e racconta la storia del modernismo italiano dalla sua nascita ad oggi.\nNel 2013 ha pubblicato con Alberto Galletti il libro \"Rock'n goal. Calcio e musica. Passioni pop\" in cui ricerca i punti di contatto tra il rock ed il calcio a cui ha fatto seguire nel 2016 \"Rock n Sport. Musica, discipline olimpiche e anche no\" in cui descrive i rapporti tra musica e sport in generale.\nAl suo attivo anche la biografia \"Paul Weller, L\u2019uomo cangiante\" (2014) e l'ulteriore biografia \"Gil Scott Heron The Bluesologist\" (2012), la traduzione dall\u2019inglese all\u2019italiano di quella di \"Neville Staple The original rude boy\" (2011), quella sugli Statuto \"La ribellione elegante\" (2014) e \"Storie dal rock piacentino\" (2011) dedicato alla storia della musica rock a Piacenza dagli anni 50 ad oggi.\nCollabora con la rivista musicale Classic Rock, con il quotidiano Il Manifesto, con quello di Piacenza Libert\u00e0, \u00e8 giurato al Premio Tenco e ai Rockol Awards, gestisce il sito radiocoop.it.\nIl suo blog personale, Tony Face, nel 2016 \u00e8 stato premiato con la targa Mei Musicletter quale miglior blog personale italiano di informazione musicale, assegnato nell'ambito del Meeting delle Etichette Indipendenti.\nDal 2016, affiancato da Alex Loggia (chitarrista degli Statuto), \u00e8 in tourn\u00e9e con lo spettacolo teatrale/musicale \"MODS!\"\",\" monologo dedicato alla cultura mod.\nTra il 2017 e il 2018 ha pubblicato altri due libri, \"Ray Charles. Il genio senza tempo\" e \"Gil Scott Heron. Il Bob Dylan nero\"\".\" Negli stessi anni ha collaborato ad eventi ed iniziative culturali, suonato con il gruppo Il Senato (con cui ha pubblicato un 45 giri con i brani \"Cielo viola\" e \"Un giorno senza amore\", cover di A day without love dei Love Affair) insieme a Fay Hallam (tastierista e voce di Makin Time e Prime Movers), Andy Lewis (gi\u00e0 bassista di Paul Weller), Luca Re (voce dei Sick Rose), Alex Loggia (chitarra degli Statuto). Con un repertorio che spazia tra mod, beat, garage, soul.\nNel 2019 ha riformato con alcuni componenti originari i Not Moving, con il nome di Not Moving LTD che hanno pubblicato il 45 giri \"Lady Wine\".\nNel 2020 viene pubblicata la ristampa aggiornata di \"Mod generations\", il libro \"Punk\" per Diarkos/Rusconi e \"Sandinista!\" dedicato al quarantennale dell'album dei Clash, edito da Cometa Rossa Edizioni, casa editrice autogestita da lui stesso fondata, che stampa solo in 100 copie."}
{"id": "2761663", "revid": "830579", "url": "https://it.wikipedia.org/wiki?curid=2761663", "title": "Vladimir Bortko", "text": ""}
{"id": "2761664", "revid": "339392", "url": "https://it.wikipedia.org/wiki?curid=2761664", "title": "M.V.S.N.", "text": ""}
{"id": "2761670", "revid": "466539", "url": "https://it.wikipedia.org/wiki?curid=2761670", "title": "Martin Jarvis", "text": " Attivo anche in radio, ha collaborato a lungo con il canale radiofonico BBC Radio 4.\nInsignito nell'anno 2000 del titolo di Officer of the Order of the British Empire, ha pubblicato un libro di memorie intitolato \"Acting Strangely: A Funny Kind of Life\".\nBiografia.\nJarvis - che \u00e8 sposato con l'attrice Rosalind Ayres ed ha due figli avuti da un precedente matrimonio - \u00e8 figlio di Denys Harry Jarvis e Margot Lillian Scottney ed \u00e8 cresciuto a South Norwood. Ha studiato alla Whitgift School di Croydon e ha poi frequentato la Royal Academy of Dramatic Art aggiudicandosi il Vanbrugh Award e la Silver Medal.\nTeatro.\nDa allora ha recitato in molte produzioni teatrali sia a Londra che in teatri esteri (fra le altre interpretazioni figurano quella di Uriah Heep, dal \"David Copperfield\" di Charles Dickens, quella in \"Victoria Station\" di Harold Pinter e quella a fianco di Diana Rigg e Natascha McElhone nella pi\u00e8ce di Joanna Murray-Smith \"Honour\", messa in scena al londinese Wyndham's Theatre). Ha inciso su audiolibro \"A Tale Of Two Cities\" Charles Dickens (Chivers Audio Books production, dapprima distribuita in \"cassette\" e poi in CD da Barnes and Noble Audio Classics).\nRadio.\nIl nome di Jarvis \u00e8 legato a diverse produzioni radiofoniche per la BBC Radio 4. Negli anni ottanta il critico ed autore teatrale Michael Frayn dalle colonne del \"The Guardian\" e del \"The Observer\" ha commentato favorevolmente le innumerevoli interpretazioni di Jarvis per il canale radiofonico, sia che si trattasse di drammi o letture teatrali, o partecipazioni a carattere comico.\nInterprete del ruolo dell'attore Strabo in \"Mind Your Pantheon\" di David Mamet, Jarvis ha partecipato ad una lunga serie di letture sulle storie di \"Just William\" scritte da Richmal Crompton. Fra le altre serie radiofoniche interpretate vi \u00e8 quella su Billy Bunter, dovute alla penna di Frank Richards.\nPer la sua iperattivit\u00e0 in campo radiofonico, Jarvis \u00e8 stato anche oggetto di satira all'interno dello show \"Dead Ringers\" di Mark Perry, che ha evidenziato la sua contemporanea presenza nei programmi radiofonici di BBC Radio 4 e al game show \"Countdown\".\nIn America, Jarvis e la moglie Rosalind Ayres recitano spesso in radiodramma con il L.A. Theater Works e l'Hollywood Theater of the Ear. Con la moglie dirige poi la societ\u00e0 di produzioni \"Jarvis &amp; Ayres Productions\" serbatoio di artisti e spettacoli per BBC Radio 4.\nTelevisione.\nJarvis ha fatto il suo debutto in televisione nel 1965 nella serie televisiva della BBC \"Doctor Who\", interpretando una farfalla gigantesca nell'episodio \"The Web Planet\".\nHa finito con il divenire un volto familiare per i telespettatori interpretando per la BBC nel 1967 lo sceneggiato televisivo \"La saga dei Forsyte\", e l'anno successivo, sempre per la BBC, \"The Life and Adventures of Nicholas Nickleby\".\nSempre per la televisione, nel 2005 ha interpretato \"Much Ado About Nothing\", dall'opera teatrale di William Shakespeare.\nAltri lavori televisivi (incluse partecipazioni in \"serial\" televisivi come \"guest star\"): \nIn voce, Jarvis \u00e8 apparso in diverse serie animate fra cui \"Billy and Mandy\" (era Nergal) e \"The Life and Times of Juniper Lee\". Nel 2000 ha dato voce al personaggio di John Dread nella serie \"Max Steel\".\nHa dato anche voce dal 2007 ad un personaggio della serie di videogiochi \"Spyro the Dragon\".\nInoltre ha dato voce al maggiordomo Alfred nei giochi , e ."}
{"id": "2761671", "revid": "372624", "url": "https://it.wikipedia.org/wiki?curid=2761671", "title": "Punta Coda Cavallo", "text": ""}
{"id": "2761673", "revid": "1305772", "url": "https://it.wikipedia.org/wiki?curid=2761673", "title": "Giacomo de Luciis", "text": "Biografia.\nGiacomo de Luciis di Sutri, dottore in diritto canonico e civile, viene menzionato da alcuni studiosi come il Tiraboschi con il nome di \"Jacopo Lucio\", da altri come \"Jacopo\" o \" Giacomo Luzi\" o \"de Lutiis\".\nIl de Luciis fu nominato vescovo di Caiazzo il 16 giugno 1480. La data della nomina vescovile \u00e8 riportata nell'edizione curata da Enrico Celani del \"Liber Notarum\". Fu inoltre Luogotenente del cardinale Raffaele Riario, Legato Pontificio delle Marche.\nInsieme al vescovo alsaziano e cerimoniere pontificio Johannes Burckardt, conosciuto in Italia come Giovanni Burcardo, Giacomo de Luciis cur\u00f2 la seconda edizione edizione del Liber Pontificalis (Pontificale romano), pubblicato a Roma nel 1485.\nLe fonti riportano due date distanti per la morte: il 1494 e il 5 dicembre 1506"}
{"id": "2761679", "revid": "1516566", "url": "https://it.wikipedia.org/wiki?curid=2761679", "title": "Pisani (famiglia)", "text": "I Pisani sono un'antica famiglia del patriziato veneziano.\nStoria.\nLe notizie attorno all'origine della casata sono piuttosto discordanti, e in ogni caso si basano su tradizioni e mai su fatti certi. Una prima ipotesi li fa discendere dai conti Bassi (secondo altri erano i Luxi) di Pisa e, giunti a Venezia nel 905 (o nell'804), furono chiamati Pisani dal luogo di origine. Un'altra teoria, pur accettando una relazione con la citt\u00e0 toscana, li mette in relazione con i romani Calpurni Pisoni.\nEbbe un importante ruolo tra il XII secolo e l'inizio dell'XVIII nelle vicende storiche, politiche ed economiche della Repubblica di Venezia.\nDella famiglia si distinsero col tempo diversi rami, distinti dalla parrocchia di residenza: San Marco, Santo Stefano (il pi\u00f9 prestigioso), Santa Maria del Giglio, San Polo, San Vitale, Santa Marina.\nDalla met\u00e0 del XVIII secolo i figli maschi del ramo di santo Stefano di casa Pisani erano chiamati tutti Ermolao o Almor\u00f2, in segno di devozione per sant'Ermolao, sepolto nella parrocchia della famiglia, la chiesa di San Simeon Grando a Venezia.\nAlla fine dell'800 con Almor\u00f2 III (1815-1880) si \u00e8 estinta la linea maschile principale, quella dei Pisani di Santo Stefano.\nPisani dal Banco.\nDiscendono da Bertucci di Niccol\u00f2 di Domenico. Inizialmente vivevano nella parrocchia di San Basso, presso piazza San Marco, ma con Zuanne di Vettor (1496 - 1528) si trasferirono a San Paternian comprando un palazzo dai Muazzo. Nel 1523 lo stesso acquist\u00f2 dalla Repubblica il feudo di Bagnolo nel Vicentino, dove venne avviato lo sfruttamento agricolo del territorio.\nIl primo a distinguersi con l'appellativo \"dal Banco\" fu Vettor di Zuanne (1504-1576) che nel 1559 apr\u00ec un'attivit\u00e0 bancaria, poi fallita, assieme a Girolamo Tiepolo.\nEntrata in crisi economica, le finanze della casata furono rinvigorite dal matrimonio tra Girolamo di Vettor (1702 - 1738) e Chiara di Pietro Pisani (1704-1767), sua lontana parente e ultima del ricco ramo \"Moretta\".\nTuttavia, gi\u00e0 qualche generazione dopo anche questo ramo si estinse in quanto all'ultimo rampollo Vettor Daniele di Pietro Vettor (che aveva ottenuto di aggiungere al proprio cognome quello della madre Laura Zusto) sopravvissero soltanto tre figlie: Cornelia (1813 - 1883) spos\u00f2 il nobile padovano Francesco de Lazara; Beatrice (1815 - 1881) si un\u00ec con il banchiere Enrico Dubois de Dunilac; Laura (1817 - 1873), spos\u00f2 il conte vicentino Girolamo Giusti del Giardino. Due figli maschi, Pietro Vettor Daniele e Leonardo Vettor, erano morti prematuramente senza dare eredi.\nNel 1975 l'archivio delle famiglie Pisani \"dal Banco\" e Pisani \"Moretta\" venne donato dal conte Leonardo de Lazara-Pisani Zusto (1880-1978) alla biblioteca del museo Correr.\nLuoghi e architetture.\nPalazzi.\nPi\u00f9 palazzi di Venezia furono dei Pisani:\nA Padova si ricorda: Palazzo Pisani De Lazara, opera del Selva."}
{"id": "2761683", "revid": "29372888", "url": "https://it.wikipedia.org/wiki?curid=2761683", "title": "Oleg Yankovsky", "text": ""}
{"id": "2761686", "revid": "984922", "url": "https://it.wikipedia.org/wiki?curid=2761686", "title": "Twice a Fortnight", "text": "Twice a Fortnight \u00e8 una serie televisiva comica a sketch con Graeme Garden, Michael Palin, Terry Jones, Jonathan Lynn e Bill Oddie, in onda dal 21 ottobre al 23 dicembre 1967.\nGarden sugger\u00ec al produttore, Tony Palmer, che Palin e Jones dovessero essere inclusi nel cast.\nInfluenze della serie.\nCome nel caso dello show radiofonico \"I'm Sorry, I'll Read That Again\", e le serie televisive \"At Last the 1948 Show\", \"Do Not Adjust Your Set\" e \"Broanden Your Mind\", \"Twice a Fortnight\" fu un eccellente terreno di formazione, sia in scrittura che in recitazione, per le future star dei Monty Python (Palin e Jones), dei The Goodies (Garden e Oddie), cos\u00ec come per Lynn, futuro coautore di \"Yes Minister\" e \"Yes, Prime Minister\"."}
{"id": "2761687", "revid": "287204", "url": "https://it.wikipedia.org/wiki?curid=2761687", "title": "Raelene Boyle", "text": "Biografia.\nRaelene \u00e8 nata il 24 giugno 1951 da Gilbert e Irene Boyle, a Coburg, un sobborgo di Melbourne. Ha frequentato la Coburg High School a Melbourne.\nCarriera sportiva.\nDopo i Campionati australiani nel 1968, Raelene \u00e8 stata selezionata dalla nazionale per rappresentare l'Australia alle Olimpiadi del 1968 a Citt\u00e0 del Messico. A 17 anni partecipa alle Olimpiadi, vincendo la medaglia d'argento nei 200 metri.\nNel 1970 ha partecipato ai Giochi del Commonwealth a Edimburgo, ottenendo 3 medaglie d'oro (nei 100 metri, nei 200 metri e nella staffetta 4\u00d7100 metri).\nAlle Olimpiadi del 1972 a Monaco di Baviera, Raelene conquista altre due medaglie d'argento.\nAi Giochi del Commonwealth a Christchurch ha fatto il bis, vincendo tutte e tre le gare in cui si era affermata 4 anni prima.\nAlle Olimpiadi del 1976 a Montr\u00e9al viene squalificata per falsa partenzanei 200 metri. Purtroppo con una moviola della partenza si \u00e8 verificato che non era affatto cos\u00ec.\nAi Giochi del Commonwealth nel 1978 vince una medaglia d'argento nei 100 metri, ma nelle altre gare si \u00e8 dovuta ritirare a causa di un infortunio.\nDopo essere stata selezionata per le Olimpiadi del 1980 a Mosca, si ritira dalla squadra. La sua ultima competizione importante \u00e8 stata ai Giochi del Commonwealth nel 1982 a Brisbane, dove vince un oro e un argento.\nAttualmente vive in Queensland. Malata al di cancro al seno, \u00e8 stata costretta a vendere la medaglia d'argento delle Olimpiadi del 1972."}
{"id": "2761688", "revid": "599013", "url": "https://it.wikipedia.org/wiki?curid=2761688", "title": "Luciana Pedraza", "text": "Biografia.\nMoglie dell'attore Robert Duvall, ha scritto e diretto il documentario \"Portrait of Billy Joe\" (2004) e ha recitato al fianco del marito nel film \"Assassination Tango\" (2002) dove interpretava una sensuale insegnante di tango e nel film \"Wild Horses\" del (2015)."}
{"id": "2761690", "revid": "287204", "url": "https://it.wikipedia.org/wiki?curid=2761690", "title": "Campionati del mondo di ciclismo su pista 2009", "text": "I campionati del mondo di ciclismo su pista 2009 (ufficialmente, in inglese, \"2009 UCI Track World Championships\") si svolsero a Pruszk\u00f3w, in Polonia, tra il 26 ed il 29 marzo 2009.\nOrganizzazione.\nI campionati del mondo di ciclismo su pista 2009 furono i primi ad essere organizzati in Polonia. Le prove ebbero luogo sulla pista della BG\u017b Arena di Pruszk\u00f3w, che gi\u00e0 aveva ospitato i campionati europei di ciclismo su pista nel settembre 2008.\nSi disputarono diciannove competizioni, dieci maschili e nove femminili. L'omnium femminile figurava per la prima volta nel programma del campionato del mondo. L'americana rimase cos\u00ec l'unica disciplina a non rientrare nel programma femminile."}
{"id": "2761701", "revid": "15756", "url": "https://it.wikipedia.org/wiki?curid=2761701", "title": "Sobborgo di San Nicola", "text": "Il Sobborgo di San Nicola o Sobborgo di Corso Garibaldi e di San Nicola, localmente detto \"lu quart ammande\", \u00e8 un rione sito a San Salvo in provincia di Chieti.\nDescrizione e storia.\nIl nome proviene dall'antica chiesetta di San Nicola, posta lungo lo stradone di corso Garibaldi; posta fuori dal perimetro murario medievale del Quadrilatero, in direzione di Porta della Terra. Nella seconda met\u00e0 del Novecento il sobborgo si svilupp\u00f2 con nuove abitazioni sino a fondersi con il centro storico. Tra il 1973 e il 1979 fu costruita anche la nuova parrocchia dedicata a San Nicola vescovo.\nIl sobborgo \u00e8 sito in Corso Garibaldi, in Via Savoia ed in Via Lentella ed \u00e8 costituito con impianto urbano ad isolati paralleli. Gli edifici risalgono ad un periodo compreso tra il XVIII ed il XIX secolo, ma in una ricognizione di un locale sotterraneo di Vico III G. Garibaldi furono esaminati alcuni ambienti con volte in laterizio, questa tecnica risulta precedente a quella usata nel periodo su menzionato. Questo edificio, in seguito \u00e8 stato demolito."}
{"id": "2761704", "revid": "767487", "url": "https://it.wikipedia.org/wiki?curid=2761704", "title": "David Gonzalez", "text": "Carriera.\nClub.\nDopo aver giocato nelle giovanili del Servette, viene trasferito nel club vallesano del . Con questo club esordisce nella massima serie svizzera. In estate del 2008, fa il suo ritorno a Ginevra e veste nuovamente la maglia granata del Servette. Dopo cinque stagioni viene prestato all'\u00c9toile Carouge fino al termine della prima parte del campionato, dopo essere stato relegato al ruolo di terzo portiere. Il 27 gennaio 2016 firma un contratto con il Servette valido fino al termine della stagione 2018-19. Scende quindi in campo in occasione della partita casalinga del 19 marzo contro il Basilea U-21."}
{"id": "2761706", "revid": "599013", "url": "https://it.wikipedia.org/wiki?curid=2761706", "title": "Velo-dog", "text": "La Velo-Dog (o Velodog) \u00e8 una rivoltella tascabile di piccolo calibro fabbricata da Charles Fran\u00e7oise Galand, di Parigi a partire dal 1894 e fino agli anni immediatamente precedenti la prima guerra mondiale. La denominazione deriva dal nome francese \"velocip\u00e8de\" (bicicletta) e da quello inglese \"dog\" (cane). Lo scopo per il quale l'arma fu pubblicizzata era infatti non tanto la difesa personale generica quanto la difesa specifica contro i cani da parte dei ciclisti. In quegli anni chi si avventurava, infatti, fuori delle citt\u00e0 con il proprio velocipede poteva incorrere nelle sgradite attenzioni dei molti cani randagi che popolavano le campagne e, secondo Galand, poteva difendersi a rivoltellate.\nCaratteristiche tecniche.\nL'arma, a sola doppia azione, era di piccolissime dimensioni, aveva il telaio aperto superiormente ed aveva un tamburo capace di contenere cinque cartucce calibro \u201cVelo-dog 5,5 mm\u201d (in realt\u00e0 5,75\u00a0mm.), a percussione centrale. La canna era corta ed il cane coperto per agevolare l'estrazione dalla tasca. L'apertura per il caricamento era ottenuta mediante il basculamento in basso del complesso canna-tamburo. Ogni esemplare recava il marchio \"\". Successivamente la fabbrica mise in commercio anche modelli a telaio chiuso e con basculamento laterale (a destra) del tamburo.\nLe cartucce di uso pi\u00f9 comune erano caricate a palla corazzata da 45 grani (poco meno di 3 grammi) ma si potevano acquistare anche munizioni caricate con grani di pepe o sale, per coloro che non volevano uccidere gli animali. L'energia del proiettile era paragonabile a quella ottenibile da una moderna cartuccia di calibro .22 corto.\nStoria.\nIl primo esemplare usc\u00ec dalla fabbrica di Parigi nel 1894 ma presto questo modello di arma fu copiato da altre Case e, pi\u00f9 o meno modificato (ad esempio con grilletto pieghevole e senza ponticello), si diffuse in tutta l'Europa e particolarmente in Spagna ed in Belgio. Date le piccole dimensioni e la conseguente facile occultabilit\u00e0, il revolver fu naturalmente usato anche per la difesa personale generica con calibri pi\u00f9 potenti come il .22 lungo o il 6,35 mm. Tuttavia molte Case mantennero la denominazione originale di \"Velo-dog\" ed i revolver dotati di caratteristiche simili (piccolissime dimensioni, cane interno e piccolo calibro) sono ancora cos\u00ec chiamati da molti collezionisti di armi da fuoco."}
{"id": "2761709", "revid": "47112", "url": "https://it.wikipedia.org/wiki?curid=2761709", "title": "Castelbadia", "text": ""}
{"id": "2761715", "revid": "6923", "url": "https://it.wikipedia.org/wiki?curid=2761715", "title": "Roces", "text": "Roces \u00e8 una societ\u00e0 italiana dedita principalmente alla progettazione e produzione di vari tipi di pattini.\nProduce pattini in linea, pattini da ghiaccio, scarponi, monopattini, skateboard, skimboard, caschi, protezioni e altro come rampe per freestyle, attrezzi da hockey, borse, abbigliamento. Nella gamma dei loro pattini in linea comprende pattini di velocit\u00e0, pattini aggressive e altri tipi di pattini. Alcuni dei loro modelli pi\u00f9 popolari di pattini aggressive sono stati l'Impala, il Khuti, il Graal, e il Majestic 12.\nL'azienda \u00e8 maggior produttore europeo e una delle aziende ai vertici mondiali nella progettazione e produzione di pattini in linea e pattini da ghiaccio.\nStoria.\nL'azienda \u00e8 stata fondata nel 1952 da Ottorino e Lina Cavasin e inizialmente produceva scarponi in pelle da montagna.\nRoces introduce una serie di innovazioni che la fanno diventare l'azienda leader nel settore"}
{"id": "2761717", "revid": "547992", "url": "https://it.wikipedia.org/wiki?curid=2761717", "title": "Sergio Moroni", "text": "Conseguita la laurea in lettere, dal 1980 al 1987 fu consigliere regionale lombardo ricoprendo gli incarichi di assessore al Lavoro prima, alla Sanit\u00e0 poi, e infine ai Trasporti.\nBiografia.\nNel 1987 fu eletto alla Camera dei deputati, entrando a far parte della direzione nazionale del PSI prima e assemblea nazionale del partito, poi come responsabile della Sanit\u00e0 del partito. Fu segretario regionale in Lombardia e nel 1991, aveva assunto la responsabilit\u00e0 nazionale dell'ufficio Regioni. Alle elezioni del 1992 venne rieletto in Parlamento risultando il socialista bresciano pi\u00f9 votato.\nDiversi anni dopo anche sua figlia Chiara \u00e8 stata parlamentare, venendo eletta alla Camera per tre volte, restando in carica dal 2001 al 2013.\nVicenda giudiziaria e suicidio.\nFisicamente provato da un tumore al rene in stadio avanzato che lo aveva costretto al ricovero presso l'ospedale San Raffaele, Moroni ricevette, nell'estate del 1992, due avvisi di garanzia: uno per il troncone giudiziario che riguardava le discariche lombarde (in quanto predecessore del segretario regionale del PSI Andrea Parini) e le attivit\u00e0 delle Ferrovie Nord, l'altro per i lavori all'ospedale di Lecco (in quanto ex assessore regionale alla Sanit\u00e0).\nIl 2 settembre si spar\u00f2 in bocca con un fucile nella cantina del condominio dove abitava con la moglie e la figlia: fu trovato, attorno alle 20, dalla donna di servizio e dal suo autista. Moroni lasci\u00f2 alcune lettere indirizzate a parlamentari del suo partito, lettere che i Carabinieri subito sequestrarono e che furono immediatamente rese pubbliche.\nLa lettera al Presidente della Camera.\nUna delle lettere era diretta al Presidente della Camera Giorgio Napolitano. Essa, pubblicata il 4 settembre 1992 sull\"'Avanti!\" diceva:\nLa risposta di Napolitano.\nIn sede di commemorazione del deputato scomparso il Presidente della Camera dichiar\u00f2, tra l'altro: \nReazioni.\nNei giorni successivi il segretario del partito Bettino Craxi critic\u00f2 i magistrati che conducevano l'inchiesta con la frase \u00abHanno creato un clima infame\u00bb. Gerardo D'Ambrosio, procuratore aggiunto di Milano, replic\u00f2 a quella dichiarazione difendendo il lavoro dei colleghi e affermando: \nNel 1994 il Tribunale di Milano condann\u00f2 i complici di Moroni, accertando che l'ex deputato socialista aveva ricevuto \u00abcirca 200 milioni in totale nelle sue mani in una cartellina tipo quelle da ufficio, avvolta in un giornale\u00bb. La sentenza fu poi confermata in appello e in Cassazione."}
{"id": "2761721", "revid": "466539", "url": "https://it.wikipedia.org/wiki?curid=2761721", "title": "Vuelta a Asturias", "text": "La Vuelta a Asturias (it. \"Giro delle Asturie\") \u00e8 una corsa a tappe maschile di ciclismo su strada che si disputa ogni anno nel Principato delle Asturie, in Spagna. Dal 2005 fa parte del calendario dell'UCI Europe Tour come prova di classe 2.1.\nStoria.\nLa corsa ha avuto luogo per la prima volta nel 1925 come \"Peque\u00f1a Vuelta a Asturias\", con la vittoria di Segundo Barruetabe\u00f1a; a quella del 1925 seguirono altre tre edizioni, due delle quali vinte da Ricardo Montero, dopo le quali si verific\u00f2 una sospensione fino al 1947. Dal 1947 al 1957 la corsa torn\u00f2 nel calendario professionistico, pur con alcune interruzioni, venendo vinta per due volte da Federico Bahamontes.\nDal 1957 al 1967 si svolse un'omologa prova per dilettanti, non inclusa nell'albo d'oro ufficiale; soltanto a partire dal 1968, anno in cui venne riservata ai non professionisti (limitazione utilizzata fino al 1970), la gara ha assunto di nuovo cadenza annuale.\nNonostante sia stata regolarmente disputata, l'edizione del 1979 non ha un vincitore, in quanto la classifica finale \u00e8 stata annullata in seguito alla positivit\u00e0 all'antidoping dei primi tre classificati (nell'ordine Alberto Fern\u00e1ndez Blanco, Faustino Fern\u00e1ndez Ovies e \u00c1ngel Arroyo). Anche la vittoria dell'edizione 2010 non fu assegnata a causa della positivit\u00e0 all'efedrina del vincitore Constantino Zaballa.\nDal 2012 la gara si svolge nell'arco di soli tre giorni (erano di solito cinque o sei negli anni precedenti). L'edizione del 2014 non si \u00e8 svolta a causa di problemi economici degli organizzatori.\nAlbo d'oro.\n\"Aggiornato all'edizione 2021.\"\nVittorie per nazione.\n\"Aggiornato all'edizione 2021.\""}
{"id": "2761723", "revid": "1305772", "url": "https://it.wikipedia.org/wiki?curid=2761723", "title": "Citt\u00e0 d'argento", "text": ""}
{"id": "2761724", "revid": "107098", "url": "https://it.wikipedia.org/wiki?curid=2761724", "title": "Vuelta Asturias", "text": ""}
{"id": "2761725", "revid": "38120", "url": "https://it.wikipedia.org/wiki?curid=2761725", "title": "Citt\u00e0 d'Argento", "text": ""}
{"id": "2761726", "revid": "1564499", "url": "https://it.wikipedia.org/wiki?curid=2761726", "title": "Lingua corasmia", "text": "La lingua corasmia, detta anche corasmio, corasmiano o chvarezmio, \u00e8 una lingua iranica orientale estinta, strettamente legata al sogdiano. Era parlata nella regione della Corasmia, situata lungo il corso inferiore del fiume Amu Darya a sud del lago d'Aral, nella parte settentrionale dell'odierno Uzbekistan, e nelle zone limitrofe del Turkmenistan.\nLa nostra conoscenza del corasmiano \u00e8 limitata alla sua fase medio-iranica e, come per il sogdiano, non \u00e8 ben conosciuta la sua forma antica. Prima l'avanzata dell'Islam in Transoxiana (inizio VIII secolo d.C.), il corasmiano era scritto con caratteri simili a quelli del sogdiano e del pahlavi, con radici nell'alfabeto aramaico imperiale. Dalle poche testimonianze rimanenti di questa scrittura (da monete e manufatti), \u00e8 stato osservato che il corasmiano scritto includeva logogrammi aramaici o ideogrammi, cio\u00e8, parole scritte in aramaico per rappresentare parole native pronunciate.\nDopo l'avanzata dell'Islam, il corasmiano utilizz\u00f2 una versione dell'alfabeto persiano-arabo con qualche segno in pi\u00f9 per rappresentare i suoi suoni specifici, come la lettera \u0685, che rappresenta /ts/ e /dz/, come nell'ortografia tradizionale Pashtu. Una versione di questo alfabeto sopravvive e viene usato dai parlanti moderni di pashto.\nDagli scritti dei grandi studiosi corasmiani, Biruni e Zamakhshari, sappiamo che la lingua era in uso almeno fino al XII secolo, quando fu gradualmente sostituito da vari dialetti del turco, nonch\u00e9 dal persiano.\nOltre a diversi termini astronomici utilizzati da Biruni, le nostre altre fonti di corasmiano comprendono che il dizionario arabo-persiano-corasmiano di Zamakhshari e diversi testi giuridici che utilizzano termini corasmiani per spiegare alcuni concetti legali."}
{"id": "2761732", "revid": "281779", "url": "https://it.wikipedia.org/wiki?curid=2761732", "title": "Corasmiano", "text": ""}
{"id": "2761735", "revid": "155634", "url": "https://it.wikipedia.org/wiki?curid=2761735", "title": "Palazzo Bolani Erizzo", "text": "Palazzo Bolani Erizzo \u00e8 un antico palazzo veneziano del XIII secolo, costruito lungo il Canal Grande nel sestiere di Cannaregio.\nStoria.\nFu l'antica dimora del poeta Pietro Aretino nel Cinquecento, nei primi anni del secolo XIX fu acquistato dalla famiglia Levi.\nDopo la prima guerra mondiale vi risedette l'ingegnere Gino Vittorio Rav\u00e0 costruttore , che edific\u00f2 il ponte degli Scalzi a Venezia e invent\u00f2 il sistema di restauro con il metodo dei martinetti idraulici.\nDurante l'ultima guerra fu affittato per breve tempo al poeta Marinetti che nel 1944 vi fond\u00f2 l'associazione futurista Cannaregio 5662.\nPanorama dalle finestre del palazzo.\nSecondo E. Fahy un dipinto ad olio di Francesco Guardi , rappresentante il \"Canal Grande e ponte di Rialto\", mostra il panorama veneziano come era possibile osservarlo da una finestra ubicata al primo piano di questo palazzo."}
{"id": "2761740", "revid": "599013", "url": "https://it.wikipedia.org/wiki?curid=2761740", "title": "Tibert Pont", "text": "Carriera.\nFa il suo esordio in massima serie elvetica con la maglia del Servette durante la partita del 5 dicembre 2004 contro lo FC Schaffhausen (vittoria in trasferta per 4-1). Il 1\u00ba aprile 2012 segna la sua prima rete in Super League siglando il momentaneo pareggio nella partita persa (1-3) contro il Losanna alla Pontaise"}
{"id": "2761741", "revid": "123235973", "url": "https://it.wikipedia.org/wiki?curid=2761741", "title": "Ghigo VII del Viennois", "text": "Origine.\nGhigo, secondo il \"De Allobrogibus libri novem\", era il figlio maschio primogenito del delfino del Viennois e conte di Albon, conte di Grenoble, di Oisans e di Brian\u00e7on e conte consorte di Embrun e di Gap, Andrea Ghigo VI e di Beatrice di Monferrato, che, ancora secondo il \"De Allobrogibus libri novem\", era figlia del Marchese del Monferrato, Guglielmo VI (1173 \u2013 1225) e di Berta di Clavesana(1180 \u2013 1224) che secondo il \"Regesto dei Marchesi di Saluzzo\" era figlia di Bonifacio Marchese di Clavesana, citato come suocero di Guglielmo; Beatrice era sorella di Bonifacio II del Monferrato.Andrea Ghigo VI, sia secondo il \"De Allobrogibus libri novem\", che secondo la \"Chronica Albrici Monachi Trium Fontium\", era l'unico figlio maschio del duca di Borgogna, Ugo III (1148 \u2013 1192) e della delfina del Viennois e contessa di Albon, contessa di Grenoble, di Oisans, e di Brian\u00e7on Beatrice d'Albon (1161 \u2013 1228), che, ancora secondo la \"Chronica Albrici Monachi Trium Fontium\", era figlia di Ghigo V d'Albon, delfino del Viennois e della moglie, Beatrice, che secondo Nicolas Chorier, nel suo \"Histoire de Dauphin\u00e9\" era Beatrice del Monferrato, che secondo la \"Ex vita Margarit\u00e6 Albonensis comitiss\u00e6\", era figlia del marchese del Monferrato, Guglielmo V, ed era consanguinea dell'imperatore, Federico Barbarossa; infatti era figlia di Giuditta di Babenberg (1110/1120 \u2013 1168), figlia di Leopoldo III duca di Babenberg e Austria (San Leopoldo di Babenberg) e di Agnese di Waiblingen (quindi Giuditta era la sorellastra di Corrado III di Svevia e Federico II di Svevia, il padre del Barbarossa).\nBiografia.\nNel 1236, suo padre, Andrea Ghigo (\"Dom. Andreas Dalphinus Viennensis et Albonis comitis\") fece testamento, disponendo che gli sarebbe succeduto Ghigo, il figlio maschio primogenito (\"Guigonem filium suum\"), sotto tutela della madre, Beatrice di Monferrato (\"Beatricem uxorem suam comitissam matris eiusdem Guigonis\"); menziona anche la figlia di primo letto, Beatrice (\"Beatrici fili\u00e6 su\u00e6 uxori comitis Montis-fortis\").\nSuo padre, Andrea Ghigo, secondo il \"De Allobrogibus libri novem\", mor\u00ec il pomeriggio del 14 marzo 1237 (\"tertius idus Martias post meridiem\"), e, sotto la tutela della madre, Beatrice, gli succedette il figlio, Ghigo, in tutti i suoi titoli e relativi domini, comprese le contee di Gap ed Embrun, beni dotali della prima moglie. Questo fatto creer\u00e0 al successore grossi problemi con Carlo I d'Angi\u00f2.\nSecondo alcuni cronisti, sua madre, Beatrice, dopo essere rimasta vedova, si spos\u00f2 in seconde nozze con Guido II, Signore di B\u00e2g\u00e9, ma secondo la \"Histoire g\u00e9n\u00e9alogique de la royale maison de Savoie\" \u00e8 una errata interpretazione di un documento dove Beatrice viene citata, come Delfina (\"Beatrix de Montferrat veuve du Daufin Andr\u00e9\").\nGhigo VII ebbe un serio conflitto con Carlo I d'Angi\u00f2, conte di Provenza, riguardo alle contee di Gap e di Embrun. Queste due contee costituivano la dote di Beatrice di Sabran-Forcalquier (1182 \u2013 prima del 1219), prima sposa dal 1202 di Andrea Ghigo (Ghigo VI), dalla quale quest'ultimo si era separato nel 1215, sposando poi nel 1219 Beatrice di Monferrato (1204 \u2013 1274), figlia di Guglielmo VI del Monferrato (1173 \u2013 1225) e di Berta di Clavesana (1180 \u2013 1224). Tuttavia Andrea Ghigo, nonostante la separazione dalla Sabran, si era tenuto le due contee, che aveva trasmesso a Ghigo, figlio primogenito del secondo matrimonio. Carlo I d'Angi\u00f2, erede dei conti di Forcalquier per tramite della moglie, Beatrice di Provenza, gli chiese la restituzione delle due contee. Alla fine i due giunsero ad un compromesso: Carlo d'Angi\u00f2 ebbe la contea di Gap e quella di Embrun rimase a Ghigo.\nSecondo il documento CLXVII del \"Cartulaire de l'abbaye de Notre-Dame de L\u00e9oncel\", nel 1251, Ghigo VII (\"G. dalphinus Viennensis et Albonis comes\") conferm\u00f2 all'abbazia di L\u00e9oncel una donazione fatta dal padre (\"A. pater noster\").\nIl 27 giugno 1267, Ghigo VII (\"Guigo Dalphinus, Vienn. et Albonis comitis\") fece testamento, disponendo che il suo erede sarebbe stato il figlio maschio primogenito, Giovanni (\"Johannem filium meum eredem mihi\"), citando anche le due figlie femmine (\"Annam et Catharinam filias meas\") e la moglie (\"Beatrix uxor mea\").\nGhigo VII mor\u00ec nel dicembre 1269 e gli succedette il figlio, Giovanni, sotto la reggenza della moglie, Beatrice di Faucigny.\nMatrimonio e discendenza.\nNel 1240, tra gennaio e maggio, secondo il documento n\u00b0 283 del \"Inventaire Chronologique Et Analytique Des Chartes De La Maison De Baux\", Ghigo si fidanz\u00f2 con la nipote del conte di Tolosa e marchese di Provenza, Raimondo VII, Cecilia del Balzo, figlia di Barral Signore di Baux e della moglie, Beatrice d'Anduze.\nSempre nel 1240, secondo il documento n\u00b0 129 del \"Peter der Zweite Graf von Savoyen, Markgraf in Italien, sein Haus und seine Lande\", dello storico, Ludwig Wurstenberger, nel mese di giugno fu annullata la promessa di matrimonio tra Ghigo e Sancha di Provenza, figlia terzogenita del conte di Provenza e conte di Forcalquier, Raimondo Berengario IV, e della moglie, Beatrice di Savoia, in quanto, in precedenza, il delfino Ghigo VII aveva contratto fidanzamento con Cecilia del Balzo(anche se il documento non specifica il nome della figlia del conte di Provenza, non pu\u00f2 che essere Sancha in quanto le due sorelle maggiori erano gi\u00e0 state maritate, mentre la minore aveva circa cinque anni).\nNel 1253, Ghigo, secondo il \"De Allobrogibus libri novem\", spos\u00f2 Beatrice di Faucigny (1237 \u2013 1310), l'unica figlia del Conte di Savoia, Conte di Richmond e Lord guardiano dei cinque porti, Pietro II e della Signora di Faucigny, Agnese. Beatrice di Savoia port\u00f2 in dote a Ghigo la provincia di Faucigny, una terra lontana dal Delfinato e avamposto minacciante la Savoia. Questa terra sar\u00e0 in futuro oggetto di conflitto fra le due casate. Il contratto di matrimonio era stato siglato il 30 settembre 1241.Ghigo VII e Beatrice ebbero quattro figli:"}
{"id": "2761742", "revid": "1305772", "url": "https://it.wikipedia.org/wiki?curid=2761742", "title": "Computer Entertainment Rating Organization", "text": "La (sigla: CERO) \u00e8 l'organizzazione che classifica videogiochi e software su console in Giappone mediante una scala a fasce d'et\u00e0 e di contenuti. \u00c8 stata fondata nel luglio del 2002 come filiale della \"Computer Entertainment Supplier's Association\" e divenne ufficialmente riconosciuta organizzazione non profit nel 2003.\nClassificazione.\nFasce et\u00e0.\nIl 1\u00ba marzo 2006 CERO ha aggiornato il suo sistema di classificazione; ciascuno dei simboli ha ora un colore corrispondente: nero per \"A\", verde per \"B\", blu per \"C\", arancione per \"D\" e rosso per \"Z\", e i simboli che impiega sono:\nLe differenze culturali presenti da Paese a Paese comportano alle volte una diversa impostazione delle classificazioni: a titolo di esempio, il videogioco \u00e8 stato classificato B (corrispondente a 12+) da CERO in Giappone, mentre dall'ESRA dell'Iran ha ottenuto M (corrispondente a 17+), riportando una differenza di due gradi tra le due classificazioni.\nAlcuni videogiochi inoltre possono essere parzialmente censurati per eliminare temi decisamente maturi o violenti (ad esempio nella versione nipponica di \"Assassin's Creed\" non compare mai il sangue).\nFasce contenuto.\nNell'aprile del 2004 CERO ha definito le \"icone di descrizione contenuto\", presenti sul retro di tutte le confezioni dei videogiochi eccetto quelli classificati A.\nVoti precedenti.\nQueste classificazioni non vengono pi\u00f9 impiegate da CERO da marzo 2006."}
{"id": "2761747", "revid": "287204", "url": "https://it.wikipedia.org/wiki?curid=2761747", "title": "Jenny Lamy", "text": "Biografia.\nIl suo debutto nazionale avvenne ai Giochi del Commonwealth del 1966 a Kingston, in Giamaica, dove ha vinto una medaglia d'argento nei 200 metri e una d'oro nella staffetta 4\u00d7100 metri.\nAlle Olimpiadi a Citt\u00e0 del Messico ha vinto una medaglia di bronzo nei 200 metri, dietro Irena Szewi\u0144ska e Raelene Boyle. Lamy ha continuato a competere in altri due Giochi del Commonwealth, vincendo due medaglie d'oro nella staffetta 4x100."}
{"id": "2761748", "revid": "287204", "url": "https://it.wikipedia.org/wiki?curid=2761748", "title": "Ventforet Kofu", "text": "Il \u00e8 una societ\u00e0 calcistica giapponese con sede nella citt\u00e0 di K\u014dfu. Milita in J2 League, seconda serie del campionato giapponese di calcio.\nLa parola \"Ventforet\" deriva dalla combinazione delle due parole francesi Vent (\"Vento\") e Foret (\"Foresta\"). Ci\u00f2 deriva dalla famosa frase Fuu-Rin-Ka-Zan (\u98a8\u6797\u706b\u5c71) che Takeda Shingen, un daimy\u014d di Kofu del periodo Sengoku, us\u00f2 come grido di battaglia. Questa frase si riferisce al concetto di \"Dolce come il vento, silenzioso come una foresta, feroce come il fuoco e immobile come una montagna\".\nStoria.\nKofu Club.\nIl club venne fondato nel 1965, dal club dei ragazzi della Dai-ichi High School chiamato Kakujo Club.\nIl club si iscrisse nel 1972 alla JSL Division 2. Il club rimase l\u00ec fino alla conclusione del campionato nel 1992, quando divenne uno dei membri fondatori della Japan Football League, all'epoca la seconda divisione nazionale.\nIl Kofu Club era un club formato da membri volontari infatti i calciatori erano in gran parte dipendenti delle loro aziende sponsor.\nVentforet Kofu.\nIl club fu rinominato nel 1995 Ventforet Kofu e si \u00e8 iscrisse alla J. League Division 2 nel 1999, quando essa si form\u00f2. La societ\u00e0 sopravvisse ai tempi difficili tra il 1999 e il 2001, durante i quali soffr\u00ec di problemi finanziari. Il Venforet Kofu arriv\u00f2 ultimo per 3 stagioni consecutive.\nNel 2002, ci fu la svolta e il club ebbe discreti risultati. Il Kofu arriv\u00f2 terzo nel 2005 e venne promosso alla J1 nel 2005 vincendo il playoff promozione contro il Kashiwa Reysol, ma nel 2007 il club fu nuovamente retrocesso in J. League 2."}
{"id": "2761754", "revid": "287204", "url": "https://it.wikipedia.org/wiki?curid=2761754", "title": "Kofu Club", "text": ""}
{"id": "2761760", "revid": "712828", "url": "https://it.wikipedia.org/wiki?curid=2761760", "title": "Pinocchio (Gunslinger Girl)", "text": ""}
{"id": "2761761", "revid": "2211327", "url": "https://it.wikipedia.org/wiki?curid=2761761", "title": "Christoph Rudolff", "text": "Studente dell'Universit\u00e0 di Vienna dal 1517 al 1521, \u00e8 stato il primo a redigere un libro di algebra in lingua tedesca e ad introdurre la notazione \u221a per indicare la radice quadrata e la definizione formula_1."}
{"id": "2761765", "revid": "599013", "url": "https://it.wikipedia.org/wiki?curid=2761765", "title": "Prenome", "text": "Il prenome \u00e8 il nome individuale di una persona che, assieme al cognome (o \"nome di famiglia\"), forma l'antroponimo.\nIl termine \u00e8 usato perlopi\u00f9 in contesti accademici e giuridici, mentre nel linguaggio parlato si utilizzano pi\u00f9 di frequente i sinonimi nome di battesimo, primo nome o soltanto nome. In contesti linguistici si usano anche nome proprio di persona, nome di persona, nome personale o semplicemente personale.\nStoria.\nLa struttura dei nomi delle persone \u00e8 variata nel tempo e nella geografia. In alcune societ\u00e0 primordiali, gli individui sono stati designati con un solo nome. Perci\u00f2, l'esigenza di distinguere, all'interno del nome, il prenome nacque quando si affermarono antroponimi di forma binaria (o di tipo ternario, e cos\u00ec via): ad esempio, tra gli antichi romani, durante il periodo repubblicano e tutto il periodo imperiale si usarono pi\u00f9 nomi.\nA partire dagli antroponimi dell'antica Roma, in cui il \"praenomen\" precedeva il gentilizio, nel Medio Evo e nell'italiano moderno il prenome precede il cognome. Tuttavia in alcuni Paesi, soprattutto dell'Estremo Oriente o per l'Europa (come, per esempio, in Ungheria), l'ordine pu\u00f2 essere differente, con il cognome che precede il nome.\nMononimo.\nIn alcune culture linguistiche un individuo pu\u00f2 essere conosciuto e designato con un mononimo, o \"nome univoco\": quando \u00e8 coincidente con il prenome, esso non pu\u00f2 essere propriamente definito soprannome o pseudonimo, anche se spesso condivide con queste diverse tipologie di antroponimi la genesi, riconducibile alla fama o alla celebrit\u00e0 nelle sue varie declinazioni locali, professionali o cronologiche.\nEssa \u00e8, nella civilt\u00e0 moderna, oggetto di un'operazione mediatica (dalla stampa, dall'agente di pubbliche relazioni, eccetera), sia pure per lo pi\u00f9 sollecitata o accettata dall'interessato. Vedi ad esempio gli pseudonimi nel calcio."}
{"id": "2761767", "revid": "125601249", "url": "https://it.wikipedia.org/wiki?curid=2761767", "title": "Anno liturgico nella Chiesa latina", "text": "Lanno liturgico nella Chiesa latina non corrisponde perfettamente all'anno civile e ha durata variabile, in quanto le date di inizio e fine sono mobili. Non esiste per tutta la Chiesa latina un unico anno liturgico, in quanto questo varia secondo i diversi riti presenti nella Chiesa latina e appartenenti all'unica famiglia rituale latina e, all'interno dei diversi riti, possono coesistere usi diversi che abbiano un calendario proprio.\nPertanto si pu\u00f2 affermare che:\nTra gli anni liturgici latini permangono moltissimi elementi comuni dato che fanno riferimento all'unica Chiesa latina, di gran lunga la pi\u00f9 numerosa fra le singole Chiese sui iuris cattoliche.\nPanoramica sugli anni liturgici latini.\nGli anni liturgici latini, denominati anche occidentali, sono rispettivamente collegati ai diversi riti che compongono la famiglia rituale latina. Fra tali anni liturgici nel corso della storia si annoverano: il romano, l'ambrosiano, il mozarabico, il bracarense, il patriarchino, il celtico, il gallicano, il beneventano, quello di Sarum e quelli di alcuni ordini religiosi quali il certosino.\nAnno liturgico romano.\nL'anno liturgico romano, espressione temporale del rito romano, \u00e8 uno degli anni liturgici della Chiesa latina e quindi della Chiesa cattolica: esso, pur formandosi quale anno liturgico proprio della Chiesa locale di Roma, \u00e8 l'anno liturgico di gran lunga pi\u00f9 diffuso non solo nell'ambito della Chiesa latina, ma anche nell'ambito della Chiesa cattolica e di tutto il Cristianesimo.\nIn attuazione della riforma liturgica il Consilium ad exsequendam Constitutionem de Sacra Liturgia cominci\u00f2 gi\u00e0 nel 1964 i lavori e pot\u00e9 consegnare al papa il 17 aprile 1967 il testo della sua proposta.\nCon il motu proprio \"Mysterii Paschalis\" del 14 febbraio 1969, papa Paolo VI promulg\u00f2 per il rito romano le norme universali dell'anno liturgico e il nuovo Calendario Romano Generale: \"per mettere pi\u00f9 chiaramente in luce il mistero pasquale di Cristo nel rinnovamento dell'anno liturgico di cui il sacro Concilio ha consegnato le norme\".\nL'anno liturgico del rito romano stabilito dopo il Concilio Vaticano II si distingue dall'anno liturgico nel Messale Romano del 1962, nella diversit\u00e0 della data della fine del Tempo di Natale, nell'abolizione del tempo pre-quaresimale denominato Tempo di Settuagesima, e nell'applicazione a certi periodi dell'anno della denominazione \"tempo ordinario\" o \"tempus per annum\". Altri esempi delle differenze sono riportati nella Tabella dei giorni liturgici.\nSchema dell'anno liturgico nel Messale Romano del 1962.\nIl \"Breviarium Romanum\" del 1960 e il \"Missale Romanum\" del 1962 adottano lo stesso calendario, che introduce importanti variazioni rispetto al calendario previgente, ma mantiene inalterata la struttura dell'anno liturgico. \na) il tempo della Nativit\u00e0, che decorre dai primi Vespri della Nativit\u00e0 del Signore fino a Nona compresa del 5 gennaio;\nb) il tempo dell'Epifania, che decorre dai primi vespri dell'Epifania del Signore fino al 13 gennaio compreso.\na) il tempo di Quaresima, che decorre dal Mattutino del mercoled\u00ec delle ceneri fino a Nona compresa del sabato che precede la I domenica di Passione;\nb) il tempo di Passione, pi\u00f9 austero del precedente, che decorre dai primi vespri della I domenica di passione, ossia due settimane prima della Pasqua, fino alla Messa della Vigilia pasquale esclusa. La settimana che va dalla II domenica di Passione o domenica delle palme fino al sabato santo compreso si dice Settimana santa; gli ultimi tre giorni di tale settimana si chiamano Triduo sacro. Dalla Domenica di Passione, fino al sabato dopo Pentecoste si pu\u00f2 soddisfare il precetto pasquale, ovvero l'obbligo di comunicarsi almeno una volta l'anno.\na) il tempo di Pasqua, che decorre dall'inizio della Messa della Vigilia pasquale fino a nona compresa della vigilia dell'Ascensione;\nb) il tempo dell'Ascensione, che decorre dai primi vespri dell'Ascensione del Signore fino a nona compresa della vigilia di Pentecoste;\nc) l'ottava di Pentecoste, che decorre dalla Messa Vespertina della vigilia di Pentecoste fino a nona compresa del sabato seguente.\nLe domeniche dopo l'Epifania sono celebrate dal 14 gennaio fino alla domenica che precede la domenica di Settuagesima. Sono un minimo di una fino ad un massimo di sei domeniche. \nLe domeniche dopo Pentecoste, decorrono dalla I domenica dopo Pentecoste fino alla domenica che precede la I domenica d'Avvento. In questo lungo periodo possono cadere da 23 a 28 domeniche. Il Messale presenta ventiquattro domeniche, delle quali l'ultima \u00e8 chiamata \"Dominica XXIV et ultima post Pentcosten\". Se le domeniche fossero solo ventitr\u00e9, evenienza che capita quando la Pasqua cade il 24 o il 25 aprile, viene omessa la domenica XXIII. Se le domeniche sono pi\u00f9 di ventiquattro, prima della domenica XXIV, che \u00e8 sempre l'ultima dell'anno liturgico, si celebrano le domeniche tralasciate dopo l'Epifania, inserendole a ritroso partendo dalla VI dopo l'Epifania come penultima dell'anno liturgico fino eventualmente alla III dopo l'Epifania come quintultima dell'anno liturgico. Se ad esempio nel periodo dopo la Pentecoste cadono 26 domeniche, dopo la XXIII domenica dopo Pentecoste si celebra la V dopo l'Epifania, poi la VI dopo l'Epifania e quindi la XXIV domenica dopo Pentecoste. Se le domeniche cadono nella data di una festa prevalente, se ne fa la commemorazione, ossia si dice la messa della festa, aggiungendo le orazioni (colletta, secreta e postcommunio) della domenica. In alcuni commentari le domeniche dopo Pentecoste sono descritte come un periodo che rappresenta simbolicamente i tempi della presenza della Chiesa sulla terra.\nRito ambrosiano.\nIl calendario del rito ambrosiano \u00e8 per molti aspetti simile a quello del rito romano. Se ne differenzia essenzialmente per la diversa durata di Avvento (6 domeniche invece di 4) e Quaresima (che inizia direttamente con la Prima domenica di Quaresima, e non dal Mercoled\u00ec delle Ceneri del rito romano).\nInoltre, alcune ricorrenze ambrosiane cadono in date differenti da quelle romane: la festa della Santa Famiglia si celebra, ad esempio, l'ultima domenica di gennaio (e non nella cosiddetta \"Domenica tra l'Ottava di Natale\"); e il primo gennaio non si commemora Maria Madre di Dio (lo si fa, invece, nella sesta domenica di Avvento), ma si celebra piuttosto l'Ottavo giorno del Natale nella circoncisione di Cristo.\nTuttavia, non \u00e8 presente nel rito ambrosiano la distinzione di tempi forti e tempo ordinario, essendo visto tutto l'anno liturgico come un unico percorso, che dal mistero dell'Incarnazione (Avvento, Tempo Natalizio-Epifanico, Epifania e tempo successivo), attraverso il fondamentale mistero della Pasqua del Signore (Quaresima, Settimana Autentica, Triduo di Pasqua, Tempo Pasquale) approda al mistero della Pentecoste (Pentecoste e tempo successivo, Martirio di San Giovanni il Precursore e tempo successivo, Dedicazione della Cattedrale e tempo successivo). Rispetto al rito romano, \u00e8 evidente in particolare la differenza dei colori liturgici: nel rito ambrosiano per tutto il tempo di Pentecoste e del Precursore viene utilizzato il colore rosso, mentre il verde \u00e8 utilizzato solo dopo l'Epifania (all'incirca gennaio e febbraio) e dopo la Dedicazione (da met\u00e0 ottobre a met\u00e0 novembre).\nUn'altra importante differenza tra i due calendari \u00e8 data dalla preminenza pressoch\u00e9 totale dalla celebrazione della domenica su ogni altra ricorrenza; una caratteristica dovuta all'impronta fortemente cristocentrica del rito ambrosiano che risente della lotta condotta contro l'eresia ariana da Sant'Ambrogio. In virt\u00f9 di tale impostazione la domenica, Pasqua settimanale che celebra la Risurrezione di Cristo, cede la sua precedenza celebrativa solo alle feste o alle solennit\u00e0 del Signore, il che fa s\u00ec che, quando solennit\u00e0 anche importanti della Beata Vergine Maria o dei Santi (come la solennit\u00e0 dell'Assunzione il 15 agosto o dei Santi Pietro e Paolo il 29 giugno) cadono in domenica, esse vengano trasferite e celebrate, per quell'anno, il luned\u00ec successivo."}
{"id": "2761769", "revid": "125576", "url": "https://it.wikipedia.org/wiki?curid=2761769", "title": "Toscanello Aroma Caff\u00e8", "text": ""}
{"id": "2761773", "revid": "34392", "url": "https://it.wikipedia.org/wiki?curid=2761773", "title": "Acquirente unico", "text": ""}
{"id": "2761776", "revid": "767487", "url": "https://it.wikipedia.org/wiki?curid=2761776", "title": "At Last the 1948 Show", "text": "At Last the 1948 Show \u00e8 uno show televisivo satirico creato dalla societ\u00e0 di David Frost, la Paradine Production e trasmessa sulla ITV dal 15 febbraio 1967 al 7 novembre 1968.\nLo show comprendeva Tim Brooke-Taylor, Graham Chapman, John Cleese, Marty Feldman e Aimi MacDonald. Cleese e Brooke-Taylor erano anche i direttori del programma.\nStoria.\nDavid Frost avvicin\u00f2 Cleese, Chapman e Brooke-Taylor perch\u00e9 apparissero in una serie televisiva basata sugli sketch. Loro coinvolsero anche Marty Feldman, fino ad allora un autore di commedie. La serie segue lo show radiofonico \"I'm Sorry, I'll Read Again\" e precede le serie televisive \"Monty Python's Flying Circus\" e \"The Goodies\". Porter\u00e0 anche Feldman al suo show televisivo \"Martin\".\nIn questo show fu abbandonata la convenzione di intervallare scene divertenti con canzoni.\nLo show non aveva nessun collegamento con l'anno 1948; il titolo faceva riferimento all'abitudine della BBC di tenere in archivio uno show per mesi prima di trasmetterlo. Il cast registr\u00f2 anche degli LP degli sketch dello show.\nLo show venne realizzato poco prima che la ITV passasse al colore. Vennero trasmesse due brevi stagioni per un totale di 13 episodi da 25 minuti l'uno (la prima stagione aveva 6 episodi, 7 la seconda). La Thames Television ricicl\u00f2 i nastri di registrazione, una volta acquisito l'archivio della Rediffusion London, e tutti gli episodi tranne due furono cancellati. John Cleese salv\u00f2 i due episodi quando seppe cosa stava succedendo.\nI Monty Python riproposero molti sketch nello special \"Monty Python's Fliegender Zirkus\" e lo sketch \"Four Yorkshiremen sketch\" in \"Monty Python Live at the Hollywood Bowl\". Un altro sketch, \"Lo sketch della libreria\", venne modificato per l'album \"Monty Python's Contractual Obligation Album\"."}
{"id": "2761781", "revid": "62004", "url": "https://it.wikipedia.org/wiki?curid=2761781", "title": "Maglia rossa (Giro d'Italia)", "text": ""}
{"id": "2761789", "revid": "287204", "url": "https://it.wikipedia.org/wiki?curid=2761789", "title": "Julian Esteban", "text": ""}
{"id": "2761792", "revid": "107098", "url": "https://it.wikipedia.org/wiki?curid=2761792", "title": "Giro delle Asturie", "text": ""}
{"id": "2761795", "revid": "1573940", "url": "https://it.wikipedia.org/wiki?curid=2761795", "title": "Pietro D'Amico", "text": "Biografia.\nInizi\u00f2 a lavorare come magistrato di sorveglianza presso il Tribunale di Varese, con competenze per le province di Varese, Como e Sondrio. Successivamente svolse le funzioni di Pretore presso il mandamento di Cetraro (Tribunale di Paola).\nDal 1985 fu destinato per due anni al Ministero di Grazia e Giustizia con funzioni amministrative. Dalla fine del 1987 al 1992 fu magistrato di sorveglianza a Reggio Calabria e poi, fino al 1994, svolse l'incarico di giudice nel Tribunale di Catanzaro.\nDal 1994 al 1996 fu componente della commissione esaminatrice del concorso per esami a uditore giudiziario. Nel 1995 fu inoltre assegnato alla Procura generale di Catanzaro con funzioni di Sostituto Procuratore Generale, ruolo che ricopri fino al 2010, quando si dimise dalla magistratura.\nNel 2013, all'et\u00e0 di 62 anni, a causa di una grave depressione, decise di uccidersi.Si rec\u00f2 in Svizzera, scegliendo di morire per suicidio assistito. In seguito, l'autopsia disposta dalla magistratura avrebbe scoperto un errore nella diagnosi alla base della scelta. Essendo illegale il suicidio assistito per semplice depressione, il magistrato ha dovuto falsificare la diagnosi del suo medico. "}
{"id": "2761797", "revid": "1086846", "url": "https://it.wikipedia.org/wiki?curid=2761797", "title": "Ascoli Calcio 1898 2006-2007", "text": "Questa pagina raccoglie i dati riguardanti l'Ascoli Calcio nelle competizioni ufficiali della stagione 2006-2007.\nStagione.\nNella stagione 2006-2007 l'Ascoli disputa il sedicesimo campionato di massima serie della sua storia.\nRosa 2006-2007.\n\"Rosa aggiornata al 2 febbraio 2015\"."}
{"id": "2761801", "revid": "1305772", "url": "https://it.wikipedia.org/wiki?curid=2761801", "title": "Toscanello Aroma", "text": "Il Toscanello Aroma Rosso Caff\u00e8, il Toscanello Aroma Caff\u00e8 Dolce, il Toscanello Aroma Mokha, il Toscanello Aroma Blu Anice, il Toscanello Aroma Bianco Grappa, il Toscanello Aroma Nero Fondente, il Toscanello Aroma Giallo Vaniglia, il Toscanello Aroma Verde Limoncello e il Toscanello Aroma Castano Nocciola sono dei sigari della famiglia dei toscani. Il formato \u00e8 quello del Toscanello, a tronco di cono, e corrispondente a met\u00e0 sigaro toscano. La caratteristica di questi sigari \u00e8 quella di sperimentare nuovi gusti coniugando il tabacco con altri \"aromi\" riflettendo la volont\u00e0 di catturare clientela anche esternamente alla normale utenza del sigaro toscano. Sono disponibili in confezione da 5.\nCaratteristiche comuni.:\nToscanello Rosso (Aroma Caff\u00e8).\nIl sigaro Toscanello Rosso unisce l'aroma del caff\u00e8 con la fragranza del tabacco Kentucky. Il ripieno \u00e8 composto da tabacco campano mentre la fascia \u00e8 di produzione americana. Il sapore risulta morbido e vellutato; \u00e8 dedicato alla parte pi\u00f9 giovane della clientela.\nCaratteristiche:\nToscanello Rosso Raffinato.\nIl Toscanello Aroma Caff\u00e8 Dolce addolcisce le sue note aromatiche decise del tabacco Kentucky, con un caff\u00e8 pi\u00f9 dolce, destinato ai fumatori che preferiscono la leggiadria del sapore ai gusti amari. Anno di uscita: 2013.\nCaratteristiche:\nToscanello Rosso Arabica (Aroma Mokha).\nIl sigaro Toscanello Aroma Mokha \u00e8 una variazione del Toscanello Aroma Caff\u00e8. \u00c8 stato presentato al pubblico nel 2011 e la sua commercializzazione \u00e8 prevista solo per un breve periodo di tempo. Il nome richiama la citt\u00e0 di Mokha, famoso mercato di caff\u00e8 dal XV al XVII secolo. Oltre al gusto di caff\u00e8 sono presenti nella miscela i sapori di mandorla, cioccolato e il tipico amaro dell'erba. \nCaratteristiche:\nToscanello Blu (Aroma Anice).\nIl sigaro Toscanello Aroma Blu Anice \u00e8 particolarmente apprezzato dai neofiti, unisce le essenze dell'anice e degli agrumi al gusto del tabacco Kentucky. L'aroma \u00e8 applicato alla parte interna usando come vettore l'alcool. Oltre all'acqua, utilizzata per aumentare l'umidit\u00e0 che il tabacco assorbe, l'aroma \u00e8 ottenuto dall'unione di essenze quali: anetolo, anisette, arancia, limone, menta, carruba, glicole, alcool etilico e parabenzoato sodico.\nCaratteristiche:\nToscanello Bianco (Aroma Grappa).\nIl sigaro Toscanello Aroma Bianco Grappa unisce il profumo intenso della grappa e il gusto del tabacco Kentucky.\nNel 2007 si aggiunge una variet\u00e0 dell'aromatizzato alla grappa, la tipologia che utilizza grappa invecchiata in barrique del 2007, tale variet\u00e0 \u00e8 stata venduta fino al 2009.\nCaratteristiche:\nToscanello Nero (Aroma Fondente).\nIl Toscanello Aroma Nero Fondente abbina il gusto del cioccolato fondente con l'aroma del tabacco Kentucky. Anno di uscita: 2008.\nCaratteristiche:\nToscanello Giallo (Aroma Vaniglia).\nIl Toscanello Aroma Giallo Vaniglia \u00e8 stato messo in commercio nell'estate del 2009 e la vendita, a suo tempo, fu programmata solo per alcuni mesi. Nel 2012 il sigaro \u00e8 stato commercializzato nuovamente. Il target di questo sigaro \u00e8 il consumatore non abituale.\nCaratteristiche:"}
{"id": "2761805", "revid": "729019", "url": "https://it.wikipedia.org/wiki?curid=2761805", "title": "Jacky Del Rio", "text": "Carriera nel cinema per adulti.\nPur non avendo avuto una carriera pornografica prolifica, prese parte a film pornografici dove recitarono molte delle pi\u00f9 famose celebrit\u00e0 dell'epoca, come Ilona Staller, John Holmes, Tracey Adams, Amber Lynn, Jean-Pierre Armand e Marina Lotar. Jacky entr\u00f2 nelle grazie del regista porno Mario Bianchi, che incantato dal suo fascino latino, la volle in quattro sue pellicole, sempre al fianco di Marina Lotar."}
{"id": "2761813", "revid": "1566286", "url": "https://it.wikipedia.org/wiki?curid=2761813", "title": "Carla Candiani", "text": "Biografia.\nFrequenta da giovane la scuola di lingue estere, molto fotogenica parte per Roma nel 1937, per partecipare ad alcuni provini per attrice cinematografica, ottenendo una piccola parte nella pellicola \"Il feroce Saladino\", diretta da Mario Bonnard, ma sar\u00e0 Raffaello Matarazzo che le offrir\u00e0 una parte significativa ne \"L'albergo degli assenti\" del 1939.\nContinuer\u00e0 a lavorare nel cinema, anche in film di successo sino al 1948 quando, dopo il matrimonio, preferir\u00e0 ritirarsi a vita privata. Muore, vedova del conte Neni da Zara, il 2 luglio 2005."}
{"id": "2761814", "revid": "76069", "url": "https://it.wikipedia.org/wiki?curid=2761814", "title": "Excelsior Springs (Missouri)", "text": ""}
{"id": "2761818", "revid": "1305772", "url": "https://it.wikipedia.org/wiki?curid=2761818", "title": "Alberto Spreafico", "text": "Biografia.\nLaureato della Facolt\u00e0 di Scienze Politiche \u201cCesare Alfieri\u201d dell'Universit\u00e0 di Firenze e allievo di Giuseppe Maranini, nel 1971 ha vinto il primo concorso a cattedra in Italia di Scienza Politica, entrando in ruolo nel 1971 come professore ordinario presso la Facolt\u00e0 di Scienze Politiche dell'Universit\u00e0 di Catania, dove ha insegnato dal 1971 al 1979, per poi tornare a insegnare Scienza Politica alla Cesare Alfieri di Firenze dal 1980 al 1991. A Firenze aveva gi\u00e0 insegnato a vario titolo in precedenza, a partire dal 1956 fino al 1971, oltre all'insegnamento tenuto presso la Facolt\u00e0 di Sociologia dell'Universit\u00e0 di Trento dal 1966 al 1969. Spreafico ha istituito il primo Dottorato di Ricerca italiano in Scienza Politica, di cui \u00e8 stato il primo coordinatore, ed \u00e8 stato il primo presidente della SISE, la Societ\u00e0 Italiana di Studi Elettorali. Fu membro dell'assemblea nazionale del Psi.\nPresidente della Societ\u00e0 italiana di scienza politica (Sisp)(1981-1984): nella primavera del 1973 fu costituita la Sezione Italiana di Scienza Politica in seno alla Associazione Italiana di Scienze Politiche e Sociali, Giovanni Sartori ne fu il Presidente dal 1973 al 1975, seguirono Norberto Bobbio dal 1976 al 1978 e Alberto Spreafico dal 1979 al 1981; nel 1981 la Sezione, sotto la spinta di quest'ultimo, si costitu\u00ec in Societ\u00e0 Italiana di Scienza Politica, di cui Alberto Spreafico fu il primo Presidente sino al 1984.\nSegretario Generale del Comitato per le Scienze Politiche e Sociali (Cospos) (1966-1973) e poi Membro del Consiglio Direttivo del Consiglio Italiano per le Scienze Sociali (Css) (1974-1986): il Consiglio italiano per le Scienze Sociali (Css) \u00e8 stato fondato nel dicembre 1973; firmatari dell'atto costitutivo, nel 1973, erano Luigi Firpo, Luciano Gallino, Giuseppe Parenti, Alberto Spreafico e Paolo Sylos Labini; il Css \u00e8 l'erede del Comitato per le Scienze Politiche e Sociali (Co.S.Po.S), che tra la met\u00e0 degli anni Sessanta e gli inizi degli anni Settanta svolse un ruolo fondamentale nella crescita delle scienze sociali italiane, grazie all'appoggio della Fondazione Ford ed al sostegno della Fondazione Adriano Olivetti; il Comitato era formato da sette illustri studiosi, tra i quali da parte italiana Manlio Rossi Doria e Norberto Bobbio e da parte americana Joseph LaPalombara e Franco Modigliani; la segreteria generale fu affidata ad Alberto Spreafico, che ne fu il motore (affiancato da Massimo Fichera, allora segretario generale della Fondazione Adriano Olivetti) e che rappresent\u00f2 anche l'elemento di continuit\u00e0 tra Co.S.Po.S. e CSS.\nTra le sue pubblicazioni vi sono i libri:\n- (1963a) (co-curatore con J. La Palombara), \"Elezioni e comportamento politico in Italia\", Milano, Edizioni di Comunit\u00e0.\n- (1963b), \"Perspectives europ\u00e9ennes des partis politiques\", Mouvement Europ\u00e9en, Cremona, Edizioni Cremona Nuova.\n- (1964), \"Ricerche di sociologia politica\", Milano, Edizioni di Comunit\u00e0.\n- (1965), \"L'amministrazione e il cittadino\", Milano, Edizioni di Comunit\u00e0.\n- (1971), \"Ideologia e comportamento politico\", Milano, Edizioni di Comunit\u00e0.\n- (1975a) (co-curatore con M. Caciagli), \"Un sistema politico alla prova: studi sulle elezioni politiche italiane del 1972\", Bologna, il Mulino.\n- (1975b) (co-curatore con F. Ferraresi), \"La burocrazia\", Bologna, il Mulino.\n- (1978-1980) (a cura di), \"Il reclutamento del personale del Ministero di Grazia e Giustizia\", Roma, Il Poligrafico dello Stato.\n- (1989) (co-curatore con F. Lanchester, A. Agosta), \"Elezioni e automazione: tutela della regolarit\u00e0 del voto e prospettive di innovazione tecnologica\", Milano, Franco Angeli.\n- (1990) (co-curatore con M. Caciagli), \"Vent'anni di elezioni in Italia: 1968-1987\", Padova, Liviana.\n- (1991) (co-curatore con L. Morlino), \"Democrazia e partiti in America Latina\", Milano, Franco Angeli.\nTra i numerosi saggi in volumi e riviste ricordiamo (le prime pubblicazioni risalgono al 1956):\n- (1959), L\"es sciences sociales et l'\u00e9volution du role de la direction; leur influence sur la formation des dirigeants d'entreprises\", in \"Sixi\u00e8me conf\u00e9rence internationale sur la formation et le perfectionnement en administration des entreprises\", Lisbonne, Organisation Europ\u00e9enne de Coop\u00e9ration Economique, Paris.\n- (1960), L\"a separazione dei poteri\", in AA.VV., \"I contributi italiani al IV congresso mondiale di scienze politiche\", Milano, Vita e Pensiero.\n- (1962), \"Partecipazione politica e democrazia\", in \"Tempi Moderni\", aprile-giugno.\n- (1963a) (co-autore con O.M. Petracca), \"Analisi del voto del 28 aprile 1963\", in \"Tempi Moderni\", aprile-giugno.\n- (1963b), \"Le scienze dell'uomo nel Cnr. La legge 2 marzo 1963\", in \"Rassegna Italiana di Sociologia\", luglio-settembre, IV, 3.\n- (1963c), \"I sindaci dei capoluoghi di provincia\", in \"Rassegna Italiana di Sociologia\", luglio-settembre, IV, 3.\n- (1963d) (co-autore con G. Schepis), \"Metodologia interpretativa dei risultati elettorali\", Roma, Societ\u00e0 Italiana per gli Studi Elettorali.\n- (1964a), \"Studi politici e Scienza politica in Italia\", in \"Annuario politico italiano\", Milano, Edizioni di Comunit\u00e0.\n- (1964b), \"Sociologia della burocrazia e Scienza dell'amministrazione: Gli studi sulla pubblica amministrazione\", in \"Rassegna Italiana di Sociologia\", V, 4, ottobre-dicembre.\n- (1965) (co-autore con O.M. Petracca), \"Analisi del voto amministrativo: le elezioni dei consigli provinciali degli anni 1964-1965\", in \"Tempi Moderni\", luglio-settembre, 22.\n- (1968a), \"Prefazione\" a \"Partiti politici e strutture sociali in Italia\", a cura di M. Dogan e O.M. Petracca, Milano, Edizioni di Comunit\u00e0.\n- (1968b), \"Il Senato della Repubblica\", in Dogan M. e Petracca O.M. (a cura di), \"Partiti politici e strutture sociali in Italia\", Milano, Edizioni di Comunit\u00e0.\n- (1968c), \"Le previsioni elettorali\", in Dogan M. e Petracca O.M. (a cura di), \"Partiti politici e strutture sociali in Italia\", Milano, Edizioni di Comunit\u00e0.\n- (1969), \"Composizione politica e composizione sociale del Senato (1948-1968)\", in AA.VV., \"Studi per il ventesimo anniversario dell'Assemblea Costituente\", Firenze, Vallecchi.\n- (1970) (co-autore con F. Cazzola), \"Correnti di partito e processi di identificazione\", in \"Il Politico\", XXXV, 4.\n- (1971), \"Gli esperti e i rappresentanti di categoria nel funzionamento dei pubblici poteri: primi risultati di una ricerca\", in \"Il Politico\", XXXVI, 4, 683-695.\n- (1972), \"Le elezioni politiche italiane del 7 maggio 1972\", in \"Rivista Italiana di Scienza Politica\", II, 3, 525-568.\n- (1974a), \"L'innovazione nella pubblica amministrazione: problemi di informazione e formazione dei dirigenti, con particolare riguardo all'EDP\", in AA.VV., \"Automazione e innovazione nella pubblica amministrazione\", Quaderni dell'Irsta, 4, Bologna, il Mulino.\n- (1974b), Curatela dell'edizione italiana del volume di Ioan Davies \"Mobilit\u00e0 sociale e mutamento politico\", Bologna, il Mulino.\n- (1975) (co-autore con F. Ferraresi), \"Il dibattito sulla burocrazia nella tradizione weberiana ed in quella marxista\", in \"Studi sociologici\", XIII.\n- (1977), \"Analisi dei risultati elettorali del '76. Voto giovanile e voto femminile. Sondaggi preelettorali e risultati. Problemi di proporzionalit\u00e0 delle rappresentanze elette\", in \"Quaderni dell'osservatorio elettorale\". I, 34, ottobre, 119-153.\n- (1980) (co-autore con G. Urbani), \"Crisi e trasformazione dei sistemi politici. Il caso dell'Italia (1948-1979)\", in Cuadrado M.M. (a cura di), \"Mutaciones y transformaciones de las sociedades del Sur de Europa en el umbral de los anos ochenta\", Madrid, Instituto de Cooperacion Intercontinental.\n- (1981a), \"Il rendimento dei sistemi elettorali: il caso italiano\", in \"Quaderni Costituzionali\", I, 3, dicembre, 489-511.\n- (1981b), \"Gli amministratori locali\", in Mattana S. e Spini V. (a cura di), \"I quadri del Psi\", Firenze, Nuova Guaraldi.\n- (1983), \"Syst\u00e8mes \u00e9lectoraux et syst\u00e8me politique en Italie depuis 1945\", in Cadaert J. (a cura di), \"Les modes de scrutin des dix-huites pays libres de l'Europe occidentale\", Paris, Puf.\n- (1985), \"Comportamento elettorale e partiti in Toscana\", in Servadei S. (a cura di), \"L'ipotesi riformista\", Milano, Editori Associati.\n- (1987a), \"Le Elezioni europee del giugno 1984\", in D'Agostino G. (a cura di), \"Un voto per l'Europa tra desiderio e delusione\", Napoli, Guida.\n- (1987b), \"Partiti, elezioni e sistemi di partito in Italia e in Spagna\", in AA.VV., \"Politica y sociedad. Estudios en homenaje a Francisco Murillo Ferrol\", Madrid, Centro de Investigaciones Sociologicas y Centro de Estudios Constitucionales.\n- (1987c), \"La competizione elettorale e gli esiti del voto\", in AA.VV., \"La nascita della Repubblica\", Roma, Presidenza del Consiglio dei Ministri.\n- (1987d), \"Indirizzo di saluto\", in Graziano L. (a cura di), \"La scienza politica in Italia. Bilancio e prospettive\", Milano, Franco Angeli.\n- (1988), I\"ntervento su \"Doctrine de la classe politique et th\u00e9orie des \u00e9lites\" di E.A. Albertoni\", in \"il Vieusseux\", I, 2, maggio-agosto.\n- (1989), \"Structures sociales et comportement politique dans le Mezzogiorno\", in Meny Y. (a cura di), \"Id\u00e9ologies, partis politiques et groupes sociaux\", Studi in onore di George Lavau, Paris, Presses de la Fondation Nationale des Sciences Politiques.\n- (1991a), \"Il profilo politico\", in Di Pace A. (a cura di), \"La difesa della regolarit\u00e0 del voto\", Quaderni del Circolo Rosselli, XI, 2.\n- (1991b), \"Partidos, elecciones y sistemas de partidos en Italia y Espana\", in \"Revista Espanola de Investigaciones Sociologicas\", 56, octubre-diciembre, 281-330.\n- (1992a) (co-autore con L. Morlino), \"I partiti nella transizione\", in \"Views\" numero su \"Societ\u00e0 e politica in America Latina\", 2, 1, gennaio-marzo, 19-34.\n- (1992b), \"Estudo comparativo de casos nacionais: Italia\", in Jaguaribe H. (a cura di), \"Sociedade, Estado e partidos na atualidade brasileira\", Rio de Janeiro, Paz e Terra.\n- (1993), \"Lo specifico curriculare del corso di laurea in Scienze dell'amministrazione\", in Bellucci P. e D'Alessandro L. (a cura di), \"Scienze dell'amministrazione. Contenuti scientifici, percorsi formativi e sbocchi professionali\", Milano, Franco Angeli.\nPer ulteriori approfondimenti si veda:\n- Beltran M. (1991), \"In memoriam Alberto Spreafico\", in \"Revista Espanola de Investigaciones Sociologicas\", 56, octubre-diciembre, 277-280.\n- Institut de Ci\u00e8ncies Politiques i Socials (ICPS) (1992), \"Homage to Alberto Spreafico\", Barcellona.\n- Caciagli M., Cazzola F., Morlino L., Passigli S. (a cura di) (1994), \"L'Italia fra crisi e transizione. (Studi in onore di Alberto Spreafico)\", Roma-Bari, Laterza.\n- AA.VV. (2000), \"Ricordi di Alberto Spreafico\", Palermo-Siracusa, Arnaldo Lombardi Editore.\n- AA.VV. (2000), \"Scienze Politiche. Nascita di una Facolt\u00e0\", Catania, Le nove muse editrice.\nFONTI:"}
{"id": "2761821", "revid": "2092274", "url": "https://it.wikipedia.org/wiki?curid=2761821", "title": "Plurale delle parole in -io", "text": "Nella grammatica italiana non sono generalmente problematici, ma possono generare dubbi, i plurali maschili delle parole (sostantivi e aggettivi) terminanti in -\"io.\"\nLa norma grammaticale prescrive che:\nLe limitazioni alle grafie alternative, utilizzate per lo pi\u00f9 per fugare dubbi legati ad eventuali omografie, sono legate sia a questioni di stile (l'accento circonflesso \u00e8 tipico dell'ambito specialistico in cui occorre evitare ambiguit\u00e0 terminologiche), sia a motivazioni di ordine etimologico, diacritico e fonologico.\nLimitazioni delle grafie alternative.\nLa giustificazione della grafia con la doppia I (e conseguentemente anche alla sua contrazione con l'accento circonflesso), in un plurale che mantiene comunque una pronuncia breve, \u00e8 di origine storico-etimologica. Nell'italiano antico, le parole di origine dotta, finenti con -io atono, venivano volte al plurale seguendo l'esempio dei plurali dei rispettivi etimi latini (VARIUS \u2192 VARII); e se inizialmente tale prassi era limitata a quei termini che sostanzialmente potevano giustificare la doppia I, considerando la prima come facente parte del tema sin dalla base latina e la seconda puramente desinenziale, col tempo venne applicata anche a parole di tradizione popolare (EXEMPLUM &gt; \"esempio\" \u2192 \"esempii\").\nOggi la grafia nettamente prevalente per questo genere di plurali \u00e8 quella con una i semplice, -\"i\", in linea con la tendenza dell'italiano ad avere una grafia quasi fonetica - \"quasi\" perch\u00e9 comunque presentante notevoli approssimazioni, ma ben codificate dalle rigide regole ortografiche - che di fatto permette di distinguere il plurale di \"str\u00ecdo\" da quello di \"strid\u00eco\" riportando graficamente (\"stridi\" - \"stridii\") una differenza che \u00e8 anzitutto fonetica ( - ). Tuttavia non mancano occasioni in cui \u00e8 possibile ricorrere alle grafie alternative con -\"ii\" o -\"\u00ee\" per ragioni stilistiche (ricerca di una grafia volutamente arcaicizzata) o pratiche (possibili ambiguit\u00e0 legate a omografie); grafie che per\u00f2 non possono mai essere applicate in maniera generalizzata su tutte le parole finenti con -io atono, ma secondo vari criteri che possono essere cos\u00ec riepilogati:\nCasi di omografia al plurale.\nTralasciando gli usi a puri fini stilistici o negli ambiti specialistici, le grafie alternative -\"ii\" e -\"\u00ee\" possono tornare utili anche nella scrittura quotidiana, quando il loro utilizzo permette di disambiguare immediatamente plurali omografi. \u00c8 bene ricordare, per\u00f2, che generalmente il testo e il contesto sono sempre in grado di fugare le possibili ambiguit\u00e0, e che in alternativa \u00e8 possibile anche segnare l'accento qualora le parole siano distinguibili per una diversa accentazione o per un differente grado d'apertura della \"e\" e della \"o\" (accento acuto e accento grave).\nDi seguito la lista non esaustiva di parole omografe declinate al plurale.\nOmografi che possono essere distinti per posizione dell'accento:\nOmografi che possono essere distinti per il grado di apertura della \"o\" o della \"e\":\nOmografi indistinguibili per mezzo dell'accento:\nNon omografi al plurale.\nCi sono coppie di parole che, diversamente dalle precedenti, sono invece omografe al singolare ma non al plurale perch\u00e9, presentando le une -\"io\" atono e le altre -\"\u00eco\" tonico, formano, secondo la regola, il plurale in maniera diversa, e cio\u00e8 rispettivamente: -i e -\u00eci.\nLa seguente lista \u00e8 tratta dal DOP. La maggior parte delle coppie indicano il medesimo fenomeno con la differenza che la forma in -\u00eco pone maggiormente l'accento sull'aspetto \"durativo\"; la non presenza di una coppia di termini in questa lista non comporta la loro non esistenza, essendo il suffisso -\u00eco ancora produttivo."}
{"id": "2761824", "revid": "775372", "url": "https://it.wikipedia.org/wiki?curid=2761824", "title": "Premier League Malti 1976-1977", "text": "L'edizione 1976-1977 della Premier League maltese \u00e8 stata la sessantaduesima edizione della massima serie del campionato maltese di calcio. Il titolo \u00e8 stato vinto dal Floriana.\nClassifica.\nSpareggio retrocessione.\nReplay"}
{"id": "2761826", "revid": "287204", "url": "https://it.wikipedia.org/wiki?curid=2761826", "title": "Nunchia", "text": ""}
{"id": "2761831", "revid": "1543377", "url": "https://it.wikipedia.org/wiki?curid=2761831", "title": "Ba'quba", "text": "Ba\u02bfq\u016bba ( BGN \"Ba\u2018q\u016bba\"; scritta anche Baquba o Baqouba) \u00e8 la capitale del governatorato iracheno di Diyala.\nLa citt\u00e0 si trova circa 50\u00a0km a nord-est di Baghdad, sul fiume Diyala, poco fuori dal cosiddetto triangolo sunnita. Nel 2003 aveva una popolazione stimata di circa 467\u00a0900 persone.\nIl sito \u00e8 stato abitato in modo continuativo fin dall'epoca pre-islamica come centro agricolo e commerciale. Il nome stesso si pensa discenda dall'assiro-aramaico Baya 'quba, che significa \"casa di Giacobbe\".\nBa\u02bfq\u016bba fu una stazione di posta tra Baghdad e Khorasan sulla via della seta medievale. Al tempo del califfato abbaside era nota per la frutta che produceva. Situata sulla rotta principale che univa Baghdad e l'Iran, \u00e8 ancora oggi un importante centro agricolo, noto per i suoi aranceti.\nStoria.\nMolti cristiani fuggirono a Ba\u02bfq\u016bba durante la prima guerra mondiale, scappando dalle persecuzioni turche, curde e persiane.\nFuori citt\u00e0 fu stabilito un campo profughi che ospitava tra i 40\u00a0000 ed i 50\u00a0000 rifugiati.\nStoria recente.\nNel corso dell'invasione statunitense dell'Iraq, Ba\u02bfq\u016bba fu teatro di alcuni scontri della guerriglia assieme alle enclavi sunnite di Falluja, Ramadi e Samarra. Fu qui che si combatt\u00e9 lo scontro pi\u00f9 duro nel corso dell'insurrezione del 24 giugno 2004. Al-Jama'at al-Tawhid wa al-Jihad, guidato da Abu Mus'ab al-Zarqawi, si prese la responsabilit\u00e0 degli attacchi.\nQuando gli insorti sembravano sotto controllo gli ufficiali iracheni e statunitensi dichiararono l'8 giugno 2006 che al-Zarqawi era stato ucciso durante un bombardamento 8\u00a0km a nord di Baquba. Alla fine del 2006 Ba\u02bfq\u016bba e buona parte della provincia di Diyala era in mano ai sunniti. Il 3 gennaio 2007 fu dichiarato caduto il governo di Ba\u02bfq\u016bba, lasciando la citt\u00e0 in mano degli insorti che osteggiavano gli americani nella Guerra d'Iraq. Nel gennaio 2007 si disse che gli insorti sunniti avevano rapito il sindaco e fatto esplodere il suo ufficio. Al suo culmine la citt\u00e0 raggiunse 460\u00a0000 abitanti, ma un'analisi del febbraio 2007 parlava di una citt\u00e0 fantasma.\nIl 19 giugno 2007 gli americani sferrarono un grosso attacco contro Ba\u02bfq\u016bba. L'offensiva, chiamata \"Operation Arrowhead Ripper\", coinvolse circa 10\u00a0000 soldati della coalizione."}
{"id": "2761832", "revid": "93436", "url": "https://it.wikipedia.org/wiki?curid=2761832", "title": "Chiufen", "text": "Chiufen, conosciuta anche con i nomi di Jiufen e Jioufen (caratteri cinesi: \u4e5d\u4efd; pinyin: Ji\u01d4f\u00e8n; Wade-Giles: Chiu3-fen4), \u00e8 una cittadina montana di Taiwan, situata nella municipalit\u00e0 di Nuova Taipei, vicino alle citt\u00e0 di Keelung e Ruifang.\nStoria.\nDurante i primi anni della dinastia Qing, Chiufen era un minuscolo villaggio che ospitava circa nove famiglie, e non aveva nome. Il nome cinese che porta attualmente, Jiufen, vuol dire \"nove porzioni\", proprio a causa delle nove famiglie che vi abitavano e che chiedevano nove porzioni di cibo ogni volta che qualche spedizione giungeva al villaggio.\nJiufen rimase un villaggio isolato fino al 1893, quando vennero scoperti giacimenti d'oro nei suoi dintorni. La conseguente corsa all'oro permise al piccolo villaggio di diventare una citt\u00e0, che raggiunse il massimo della sua grandezza durante l'occupazione giapponese di Taiwan. Molte caratteristiche odierne di Chiufen riflettono l'epoca della colonizzazione giapponese, poich\u00e9 sono sopravvissuti fino ai giorni nostri diversi alberghi e locande di propriet\u00e0 nipponica. Durante la Seconda guerra mondiale, fu aperto nel villaggio un campo di prigionieri di guerra chiamato Kinkaseki, nel quale furono fatti prigionieri diversi soldati statunitensi e britannici catturati a Singapore, che vennero messi a lavorare nelle vicine miniere d'oro. Le attivit\u00e0 minerarie subirono un declino nel dopoguerra, e la miniera vicino a Chiufen fu chiusa nel 1971, causando la caduta in miseria della stessa citt\u00e0.\nNel 1989, il regista Hou Hsiao-hsien diresse a Chiufen il film \"Citt\u00e0 dolente\", il primo che avesse come soggetto l'incidente di Taiwan del 28 febbraio 1947, argomento tab\u00f9 per la nazione. Come risultato del successo del film, la citt\u00e0 riacquist\u00f2 la popolarit\u00e0 perduta. Le atmosfere nostalgiche della Chiufen vista nel film attrasse turisti da ogni parte del mondo sinofono, rendendo la cittadina partecipe di un boom turistico che si protrasse per tutti gli anni novanta, con tanto di costruzione di caff\u00e8, case da t\u00e8 e negozi di souvenir in tema vintage/r\u00e9tro.\nChiufen sub\u00ec un ulteriore aumento di popolarit\u00e0 nel 2001, quando il centro storico fu scelto come modello di ambientazione del film d'animazione \"La citt\u00e0 incantata\".\nAi giorni nostri, Jiufen \u00e8 un'attrazione turistica rappresentativa di Taiwan, che attrae turisti soprattutto nei fine settimana da grandi citt\u00e0 quali Taipei."}
{"id": "2761834", "revid": "287204", "url": "https://it.wikipedia.org/wiki?curid=2761834", "title": "Orocu\u00e8", "text": ""}
{"id": "2761835", "revid": "1427733", "url": "https://it.wikipedia.org/wiki?curid=2761835", "title": "Premier League Malti 1975-1976", "text": "L'edizione 1975-1976 della Premier League maltese \u00e8 stata la sessantunesima edizione della massima serie del campionato maltese di calcio. Il titolo \u00e8 stato vinto dagli Sliema Wanderers."}
{"id": "2761836", "revid": "287204", "url": "https://it.wikipedia.org/wiki?curid=2761836", "title": "Orocue", "text": ""}
{"id": "2761838", "revid": "125779077", "url": "https://it.wikipedia.org/wiki?curid=2761838", "title": "Giuseppe Rosato", "text": "Biografia.\nDopo essersi laureato all'Universit\u00e0 di Pavia, Giuseppe Rosato debutta come poeta con la raccolta \"L'acqua felice\" (Milano, Schwarz, 1957). In seguito pubblicher\u00e0 numerosi libri di versi, in lingua e dialetto, di narrativa, di prose, di aforismi, oltre ad operine satiriche e parodistiche.\nInsieme a Ottaviano Giannangeli e Giammario Sgattoni dirige la rivista \"Dimensioni\" (1957-1974), fondata dallo stesso Giannangeli. Dirige inoltre la rivista \"Quest'arte\" (1977-1986) e collabora con numerose testate giornalistiche. \u00c8 molto attivo come curatore di servizi e trasmissioni culturali per la Radio Rai di Pescara, diretta da Edoardo Tiboni. Si interessa anche di critica d'arte, dando alle stampe monografie su artisti contemporanei. \u00c8 autore anche di antologie per le scuole.\nNel 1966 fonda, insieme a Giannangeli, il Premio nazionale di poesia dialettale \"Lanciano\", di cui sar\u00e0 giurato fino alla sua conclusione, nel 2008. Presidente della giuria \u00e8 il cattedratico Mario Sansone. Dal 1974 al '93 Rosato sar\u00e0 segretario generale del Premio \"Flaiano\". Ottiene importanti premi letterari, tra cui il \"Carducci\" di Pietrasanta, nel 1960, e il \"Pascoli\", nel 2010, anno in cui viene insignito del \"Frentano d'oro\".\nLa sua stretta amicizia con Ennio Flaiano \u00e8 testimoniata dal loro scambio epistolare pubblicato in: E. Flaiano, \"Lettere a Giuseppe Rosato / 1967-1972\" (Lanciano, Carabba, 2008)."}
{"id": "2761839", "revid": "124123", "url": "https://it.wikipedia.org/wiki?curid=2761839", "title": "Arthur Jeffrey Dempster", "text": "Egli \u00e8 conosciuto maggiormente perch\u00e9 ide\u00f2 e costru\u00ec il primo spettrometro di massa basato sulla deviazione magnetica, uno strumento basato sulla deviazione che un fascio di ioni sottoposto ad un campo magnetico subisce secondo la propria massa.\nGli studi di Dempster si concentrarono sulla sua ideazione, con il quale scopr\u00ec, nel 1935, dell'uranio 235, un isotopo importante per lo sviluppo della fissione nucleare applicata in campo militare e civile."}
{"id": "2761840", "revid": "729019", "url": "https://it.wikipedia.org/wiki?curid=2761840", "title": "Barbarikon", "text": "Barbarikon era il nome di un porto nei pressi dell'attuale citt\u00e0 di Karachi, Sindh, in Pakistan, importante in epoca ellenistica per il commercio nell'oceano Indiano. Viene citato brevemente nel Periplus maris erythraei:\nEsiste anche una versione greca del termine Barbaricum, che fa riferimento alle zone esterne alla civilt\u00e0 o all'Impero romano."}
{"id": "2761849", "revid": "3115", "url": "https://it.wikipedia.org/wiki?curid=2761849", "title": "Narayan (Nepal)", "text": "Narayan \u00e8 una municipalit\u00e0 del Nepal capoluogo del Distretto di Dailekh nella provincia Karnali Pradesh.\nLa citt\u00e0 si trova in una zona collinare a circa 1.400 m di altitudine.\nLa municipalit\u00e0 \u00e8 stata costituita il 26 marzo del 1997 unendo i villaggi di Narayan (o Dailekh), Belaspur, Saraswati, Tribhuvan e Basantamala."}
{"id": "2761852", "revid": "767487", "url": "https://it.wikipedia.org/wiki?curid=2761852", "title": "Contea di Barkol", "text": "La contea autonoma di Barkol Kazakh (caratteri cinesi semplificati: \u5df4\u91cc\u5764\u54c8\u8428\u514b\u81ea\u6cbb\u53bf; pinyin: B\u0101l\u01d0k\u016bn H\u0101s\u00e0k\u00e8z\u00fa Z\u00eczh\u00ecxi\u00e0n; uiguro: \u0628\u0627\u0631\u0643\u06c6\u0644 \u0642\u0627\u0632\u0627\u0642\n\u0626\u0627\u067e\u062a\u0648\u0646\u0648\u0645 \u0646\u0627\u06be\u0649\u064a\u0649\u0633\u0649, Bark\u00f6l Qazaq Aptonom Nahiyisi|Bark\u0275l K\u0321azak\u0321 Aptonom Nah\u0321iyisi, kazako: \u0411\u0430\u0440\u043a\u04e9\u043b \u049a\u0430\u0437\u0430\u049b \u0430\u0443\u0442\u043e\u043d\u043e\u043c\u0438\u044f\u043b\u044b\u049b \u0430\u0443\u0434\u0430\u043d\u044b) \u00e8 una parte della prefettura di Kumul in Xinjiang, Cina.\nCopre un'area di 38\u00a0445,3 km\u00b2.\nA nord confina con la Mongolia, a sud con la citt\u00e0 di Kumul e ad ovest con la Contea di Mori Kazakh della prefettura di Changji Hui. Divenne una contea autonoma il 1\u00ba ottobre 1954.\nBarkol \u00e8 famosa per l'allevamento di cammelli e cavalli. Il cavallo Barkol \u00e8 famoso in tutta la Cina. Inoltre, a causa del gran numero di cammelli, la contea si \u00e8 meritata il soprannome di \"contea dei diecimila cammelli\"."}
{"id": "2761861", "revid": "466539", "url": "https://it.wikipedia.org/wiki?curid=2761861", "title": "Blade Runner (colonna sonora)", "text": "Blade Runner \u00e8 un album di Vangelis, colonna sonora dell'omonimo film del regista Ridley Scott e pubblicato da Warner Music e Atlantic Records nel 1994, dodici anni pi\u00f9 tardi rispetto alla sua composizione e all'uscita del film. Si tratta della ventinovesima uscita discografica del musicista greco tra album, colonne sonore e compilation.\nIl disco.\nLa colonna sonora.\nLa colonna sonora di Vangelis \u00e8 una combinazione oscuro-melodica di composizioni classiche eseguite con sintetizzatori, a rispecchiare lo sfondo ambientale retro-futuristico del film di Ridley Scott. Vangelis, fresco della vittoria dell'Oscar alla migliore colonna sonora per \"Chariots of Fire\", compone cos\u00ec la prima colonna sonora per Ridley Scott (in futuro sar\u00e0 autore anche di quella per \"1492 - La conquista del paradiso\"). Nell'album sono presenti un gran numero di collaboratori, tra cui il cantante Demis Roussos (precedentemente con lui negli Aphrodite's Child) e il sassofonista Dick Morrissey (protagonista di un assolo in \"Love Theme\"). Ridley Scott incluse nella colonna sonora anche una versione orchestrale di \"Memories of Green\", brano proveniente dall'album \"See You Later\", che utilizz\u00f2 successivamente anche nella colonna sonora di \"Chi protegge il testimone\". Oltre alle composizioni di Vangelis, facevano parte della colonna sonora anche un brano della band giapponese \"Ensemble Nipponia\" (\"Ogi No Mato\") e uno dell'arpista Gail Laughton (\"Pompei '76 A.D.\").\nPubblicazione.\nBench\u00e9 la colonna sonora fosse stata ben accolta dal pubblico ed acclamata dalla critica (nomination nel 1983 per il Golden Globe e per il British Academy of Film and Television Arts BAFTA Award, in entrambi i casi come miglior colonna sonora) e malgrado la promessa della Polydor di pubblicare un album ufficiale, la pubblicazione fu rinviata per oltre un decennio. Vi sono perci\u00f2 tre pubblicazioni ufficiali: la prima \u00e8 un'esecuzione orchestrale eseguita dalla \"New American Orchestra\", pubblicata nel 1982 a causa dell'assenza del materiale ufficiale. Due tracce provenienti dalla colonna sonora furono incluse nella compilation \"Themes\", ma la pubblicazione ufficiale arriv\u00f2 solo nel 1994, per mano della Warner Music. Successivamente furono pubblicati alcuni bootleg contenenti anche tracce inedite.\nNel 2007 l'album \u00e8 stato rimasterizzato e ripubblicato con l'aggiunta di due dischi contenenti brani usati nel film e precedentemente non pubblicati assieme a composizioni scartate dal regista. Nonostante questa nuova pubblicazione venga definita completa, alcuni brani usati nel film non sono stati inclusi."}
{"id": "2761862", "revid": "74801", "url": "https://it.wikipedia.org/wiki?curid=2761862", "title": "Barskon", "text": "Barskon, Barskoon o Barskaun, antica Barsgan, Barskhan o Barsqan (russo: \"\u0411\u0430\u0440\u0441\u043a\u043e\u043d\"; kirghizo: \"\u0411\u0430\u0440\u0441\u043a\u043e\u043e\u043d\") \u00e8 un piccolo insediamento sulla costa meridionale del lago Ysyk-K\u00f6l, nella regione di Ysyk-K\u00f6l del Kirghizistan. Si trova sulla A363 tra Bokonbaevskoe ad ovest e Kyzyl-Suu ad est.\nNome.\nSecondo il suo testamento \"Pand n\u0101ma\", Saboktagin faceva parte della trib\u00f9 (o luogo) di Barskhan e secondo introduzione di Clifford Edmund Bosworth al libro, la trib\u00f9 era \"chiamata cos\u00ec perch\u00e9 in tempi antichi uno dei re di Persia si era insediato in Turkestan divenendovi re. Fu chiamato P\u0101rsi-khw\u0101n, ovvero un letterato in persiano, poi contratto in Barskhan\".\nGeografia fisica.\nBarskon \u00e8 un villaggio sulla bocca della valle del Barskon - che comprende un'imponente cascata ed \u00e8 un buon posto per escursionismo ed equitazione. Poco ad ovest si trova il villaggio di Tamga-Tash, che prende il nome da una roccia ('tash') con un'iscrizione buddhista datata tra il III e l'VIII secolo, che i locali interpretano come Tamga.\nStoria.\nIn antichit\u00e0 le carovane partivano da qui, l'antica \"Barsqan\", verso est e sud, in Cina ed India, e le rovine di un caravanserraglio sono ancora evidenti. Lo studioso dell'XI secolo Mahmud Kashgari (noto anche come Barskhani) era nato qui. \u00c8 meglio noto come l'autore del primo dizionario comparativo delle lingue turche, scritto mentre viveva a Baghdad nel 1072-1074. La sua mappa del mondo allora conosciuto pone Barskon al centro del mondo. La sua tomba si trova a sud di Kashgar, sulla strada per il Pakistan. La citt\u00e0 attuale nacque come postazione militare.\nAttrazioni.\nLa strada che si dirige a sud da Barskon, e che passa nella valle del Barskon (A364), fu una delle prime strade che componevano la via della seta, superando il passo Bedel (4284 metri) e sbucando in Cina (la porzione tra Kara-Say ed il passo Bedel \u00e8 ora chiusa). Ora \u00e8 la principale strada che conduce alla miniera d'oro di Kumtor.\nNella primavera del 1998 un camion che trasportava cianuro usato nella raffinazione dell'oro fu coinvolto in un incidente. Usc\u00ec di strada finendo in un fiume, inquinando le acque e decimando l'industria del turismo fiorita attorno al lago Ysyk-K\u00f6l.\nVi sono due luoghi interessanti lungo la strada; un camion sovietico montato su un plinto ed un busto di Yuri Gagarin, che soggiorn\u00f2 sulla costa meridionale dell'Ysyk-K\u00f6l dopo il suo famoso viaggio spaziale.\nNelle montagne orientali si trova una regione nota come Sytyr, un \"deserto alpino freddo\". La A364, una delle poche strade che attraversano le montagne nel sud della regione di Ysyk-K\u00f6l, percorre tutta la valle verso sud, attraversando i passi di Barskoon e S\u00f6ok fino a Kara-Say nella valle del Naryn, per poi proseguire a est-nord-est fino a Ak-Shyrak. Barskon \u00e8 la sede dello Shepherd's Way Trekking."}
{"id": "2761866", "revid": "386562", "url": "https://it.wikipedia.org/wiki?curid=2761866", "title": "Hsichih", "text": ""}
{"id": "2761867", "revid": "386562", "url": "https://it.wikipedia.org/wiki?curid=2761867", "title": "Jiufen", "text": ""}
{"id": "2761868", "revid": "1543377", "url": "https://it.wikipedia.org/wiki?curid=2761868", "title": "Cipro ai Giochi olimpici", "text": "Cipro ha partecipato per la prima volta ai Giochi olimpici nel 1980, sia nell'edizione estiva che in quella invernale, e da allora ha partecipato a tutte le edizioni. \nAi Giochi della XXX Olimpiade Cipro ha conquistato la sua prima medaglia alle Olimpiadi, l'argento di Pavlos Kontides nella Classe Laser della vela.\nNon essendo la Repubblica Turca di Cipro del Nord riconosciuta internazionalmente, non ha un Comitato Olimpico riconosciuto, e i suoi atleti non partecipano ai Giochi.\nIl Comitato Olimpico Cipriota, fondato nel 1974, \u00e8 stato riconosciuto dal CIO nel 1979."}
{"id": "2761869", "revid": "386562", "url": "https://it.wikipedia.org/wiki?curid=2761869", "title": "Jioufen", "text": ""}
{"id": "2761872", "revid": "112159109", "url": "https://it.wikipedia.org/wiki?curid=2761872", "title": "Settimana Santa di Teramo", "text": "La Settimana Santa di Teramo, incentrata in particolare sulle celebrazioni del Venerd\u00ec Santo, sono dei riti religiosi che vanno dalla Domenica delle Palme fino al Sabato Santo. Anticamente c'erano delle celebrazioni anche la Domenica di Pasqua. Queste celebrazioni religiose sono tra le pi\u00f9 interessanti d'Abruzzo e tra le pi\u00f9 antiche della regione, risalenti al XIII secolo.\nSono tre le arciconfraternite che curano le celebrazioni: Santa Maria della Cintola (detta \"i Cinturati\"), Santissimo Sacramento (detta l'\"Annunziata\") e il Suffragio.\nStoria.\nLa nascita di tutti questi riti si ricollega al dramma sacro medievale, e un tempo erano quindi viventi.\nPer quanto riguarda la Processione della Desolata, questa \u00e8 uno dei riti pi\u00f9 antichi d'Abruzzo, infatti nacque intorno al 1290, ma secondo alcuni sarebbe di alcuni decenni pi\u00f9 antica, forse del 1260, anno di nascita dell'Arciconfraternita dei Cinturati che ne cura l'organizzazione.\nLa Settimana Santa.\nDomenica delle Palme.\nLa Domenica delle Palme ricorda l'ingresso trionfale di Ges\u00f9 a Gerusalemme. Ogni parrocchia della citt\u00e0 organizza la propria celebrazione, la mattina: generalmente essa consiste in una breve processione lungo la via o la piazza antistante la chiesa, con i fedeli recanti in mano rami di palma o d'ulivo. Nel pomeriggio, intorno alle 18, avviene un'altra celebrazione, che coinvolge la parrocchia del Duomo e un'altra della citt\u00e0: il parroco del Duomo parte in processione dal Santuario della Madonna delle Grazie, attraversa l'arco di Porta Reale (detta anche \"Porta Madonna\"), e percorre alcune vie del centro storico per raggiungere la chiesa parrocchiale da dove partir\u00e0 la processione (nel 2009 la chiesa di Sant'Antonio). Qui lo attendono i fedeli con dei grandi rami di palma in mano: accompagnati dal sacerdote, essi entrano in chiesa per la benedizione delle palme, quindi escono di nuovo e si recano in processione verso la Cattedrale, dove avviene la messa presieduta dal vescovo.\nLa tradizione vuole che, nel pomeriggio, in nessuna chiesa della citt\u00e0, all'infuori del Duomo di Teramo, non si celebri la Messa.\nLuned\u00ec, Marted\u00ec e Mercoled\u00ec Santo.\nIn questi giorni generalmente non vi sono particolari celebrazioni. Nelle chiesa avvengono messe e liturgie penitanziali.\nLe tre confraternite protagoniste dei riti successivi (Cinturati, Annunziata e Suffragio) cominciano a preparare tutto il necessario che servir\u00e0 per le processioni.\nGioved\u00ec Santo.\nIl Gioved\u00ec Santo ricorda l'Ultima Cena di Cristo. Oltre la tradizionale visita ai \"sepolcri\", nel pomeriggio in Cattedrale avviene la messa solenne con il vescovo, si legano le campane e c'\u00e8 l'adorazione eucaristica fino a mezzanotte.\nNella chiesa di Sant'Agostino la statua dell'Addolorata, esposta sull'altare, accuratamente pulita e riassettata nei giorni precedenti dai confratelli dell'arciconfraternita della Cintola, \u00e8 al centro dell\"'Adorazione della Vergine\", l'ultimo saluto dei fedeli alla Madonna prima della processione del venerd\u00ec mattina.\nVenerd\u00ec Santo.\nProcessione della \"Desolata\".\n\u00c8 questo il rito per cui le celebrazioni della Settimana Santa a Teramo sono diventate famose. Nonostante si svolga all'alba del Venerd\u00ec Santo, spesso accompagnato dal freddo, vede una folta partecipazione di fedeli (in particolare donne), che aumentano sempre pi\u00f9 nel corso della processione.\nIl rito della Desolata rievoca la ricerca della Madre angosciata del Figlio Ges\u00f9 condannato a morte; questa \"cerca\" avviene per sette chiese di Teramo, che rappresentano anche i sette dolori di Maria Addolorata.\nLa processione \u00e8 organizzata dall'Arciconfraternita dei Cinturati.\nVerso le 3.30 del mattino i fedeli si radunano nella chiesa di Sant'Agostino da dove, alle 4.00, parte la processione.\nIl sacro corteo \u00e8 aperto da un confratello che regge una croce lignea recante i simboli della Passione, a cui seguono i fedeli, principalmente le donne: queste sono vestite completamente di nero o, comunque, portano un velo scuro sul capo, proprio come si usava un tempo. I fedeli dietro la croce portano, nel primo tratto della processione (quando \u00e8 ancora buio), delle caratteristiche candele che rendono ancor pi\u00f9 suggestiva la processione.\nVi \u00e8 poi un gruppo di donne, anch'esse vestite a lutto, che intonano i canti sacri del Venerd\u00ec santo, seguono quindi il parroco del Duomo e i sacerdoti delle altre parrocchie di Teramo. Ed ecco, infine, apparire la statua lignea della Vergine Addolorata, detta appunto \"la Desolata\": lo splendido simulacro, issato su una portantina lignea con un panno nero, \u00e8 portato a spalla proprio da donne vestite di nero. A chiudere il corteo c'\u00e8 la banda che intona i brani a lutto di autori teramani.\nLa processione percorre sempre lo stesso percorso, sostanto sempre nelle 7 chiese, secondo un rituale ormai consolidato: vengono percorse Piazza Sant'Agostino, Via Costantini, Via Capuani, Via Cerulli- Irelli, Corso San Giorgio, Piazza Garibaldi, Corso San Giorgio, Via Forti, Via Trento e Trieste, Vico Mazzaclocchi, Corso Porta Romana, Largo Proconsole, Via Cameli, Circonvallazione Spalato, Via Savini, Via De Albentiis, Corso De Michetti, Largo Melatino, Via Torre Bruciata, piccola strada dove si trova l'omonima torre, Via San Getulio, Via Niccola Palma, Piazza Orsini, Via Vescovado, Piazza Martiri della Libert\u00e0, Via Capuani e Piazza Sant'Agostino, quindi il rientro.\nLe sette chiese in cui sosta la processione sono: chiesa del Cuore Immacolato di Maria, Duomo, chiesa di San Domenico, chiesa di Santo Spirito, chiesa della Madonna del Carmine, Santuario della Madonna delle Grazie, chiesa di Sant'Antonio e la chiesa dell'Annunziata.\nIn ognuna di queste chiese la Madonna entra per cercare suo Figlio condannato a morte, Ges\u00f9, e nelle prime sei chiese non lo trova; da evidenziare come, davanti alla chiesa di Sant'Antonio, si uniscano anche le autorit\u00e0 municipali.\nQuando la processione arriva all'ultima chiesa, quella dell'Annunziata, sono da poco passate le 7.00. La statua della Madonna entra e questa volta trova finalmente Ges\u00f9 morente, suo Figlio, giacente nel grandioso letto funebre a baldacchino, sorretto da angeli. La Madonna sosta per parecchi minuti in questa chiesa e, dopo aver dato l'ultimo saluto al Figlio, esce dalla chiesa e riprende il suo percorso, rientrando in Sant'Agostino. Al momento del rientro, verso le 8.00, le donne cedono le redini della statua ai confratelli della Cintola.\nIn genere, subito dopo la processione, la statua della Madonna Addolorata viene portata, in forma privata, nel Duomo di Teramo e posizionata accanto ad un antico crocifisso del XV secolo.\nCaratteristica della processione \u00e8 che le strade percorse sono listate a lutto, e infatti i balconi dei palazzi sono coperti da drappi di stoffa nera o viola.\nProcessione del Cristo morto.\nLa Processione del Cristo morto si svolge invece nel pomeriggio del Venerd\u00ec santo (generalmente inizia verso le 18.30) ed \u00e8 curata dall'Arciconfraternita della Santissima Annunziata, dalla cui chiesa la processione parte.\nAnche questa processione, seppur meno nota rispetto alla precedente, \u00e8 molto partecipata e, anzi, a differenza della \"Desolata\", la processione del Cristo morto \u00e8 molto pi\u00f9 pomposa e solenne, visto che sono portate in processione molte statue e inoltre vi \u00e8 la presenza del Vescovo. Particolare ancor pi\u00f9 interessante, vede la partecipazione di tutte e tre le confraternite, di tutte le autorit\u00e0 cittadine e anche di figuranti appositi.\nLa processione \u00e8 aperta da un confratello dell'Annunziata incappucciato e vestito di nero, che porta una pesante croce di legno (illuminata sui tre bracci) dove pende il panno bianco del sudario; la tradizione teramana vuole che l'identit\u00e0 di questo confratello rimanga ignota, ma ormai questa tradizione si sta perdendo.\nSegue quindi un altro confratello dell'Annunziata, vestito allo stesso modo, che porta il gonfalone della confraternita: una croce d'argento appesa ad un'asta decorata da una stoffa azzurra riccamente ricamata. Seguono i confratelli che portano la statua di San Michele arcangelo, lignea, che nel 1948 and\u00f2 a sostituire un altro San Michele \"vivente\", che dava luogo a distrazioni, scortata dall'Arciconfraternita del Santissimo Sacramento (mozzetta nera e tunica bianca); poi la \"Fede\", caratteristica statua vestita di bianco raffigurante un giovane che porta una croce e che rivolge lo sguardo al cielo, portata in processione dalle consorelle dell'Annunziata (abito completamente nero, velo nero e guanti bianchi). Quindi le statue raffiguranti i simboli della Passione, portate a spalla da donne completamente vestite di nero: il Calvario (tre croci issate sulla stessa portantina), la corona di spine, la colonna della flagellazione, la tunica, la lancia e il gallo.\nSeguono quindi i fedeli e le ultime due statue: il Cristo morto e la Madonna Addolorata.\nIl simulacro del Cristo morto \u00e8 adagiato su una splendida lettiga, una delle bare pi\u00f9 grandi d'Abruzzo: il grande baldacchino, ricco di veli e stoffe preziose, con le aste sorrette da quattro angeli elegantemente vestiti, poggia su un grande tappeto nero ricamato d'oro, realizzato nel 1852 per volere della famiglia Bonolis. Il tappeto in alcuni punti tocca per terra, ed ecco perch\u00e9 alcune donne a lutto nel percorso della processione ne reggono i lembi. Nonostante sia di propriet\u00e0 dell'arciconfraternita dell'Annunziata, l'onore di portare il Cristo morto \u00e8 affidato a quella dei Cinturati.\nQuindi, seguono le \"Cantarine\" (oggi ridottesi di numero) un gruppo di donne che intona le 'lamentele' (canti del Venerd\u00ec santo tipici di Teramo), le \"addoloratine\", sette bambine vestite di nero che simboleggiano i sette dolori di Maria; la \"Veronica\", bambina vestita con una tunica nera ed un velo viola con in mano un panno bianco con il volto di Cristo, a volte accompagnata dalla \"Maddalena\", altra bambina vestita con un abito completamente nero e ricamato d'oro e con i capelli completamente sciolti.\nE infine, l'Addolorata, custodita per tutto l'anno in un locale dell'Arciconfraternita dell'Annunziata, i cui confratelli la portano in processione. Questa statua dell'Addolorata \u00e8 per\u00f2 diversa da quella usata nella processione mattutina: nella processione della sera, infatti, la statua \u00e8 vestita ed \u00e8 inoltre ben pi\u00f9 antica della 'Desolata'.\nLa statua dell'Addolorata \u00e8 seguita dalla banda e dai fedeli.\nDopo aver percorso tutto il centro storico di Teramo, la processione rientra nella chiesa dell'Annunziata verso le 21.00, anche se in passato il suo rientro (a causa delle numerose soste che avvenivano per fermarsi alla casa di un malato o di una persona miracolata) girava intorno alle 24.00.\nSabato Santo.\nIl Sabato santo, con orario variabile tra la mattina e il pomeriggio, la statua della Desolata portata in processione la mattina del Venerd\u00ec santo viene ricondotta, in forma privata, dalla Cattedrale alla chiesa di Sant'Agostino.\nDomenica di Pasqua.\nUn tempo, la domenica di Pasqua, era molto pi\u00f9 solenne: infatti, ogni parrocchia organizzava la propria processione con la statua del Cristo risorto; quella della Cattedrale era la pi\u00f9 importante e veniva portata in processione anche la statua della Vergine Maria.\nOggi questi riti non sopravvivono pi\u00f9; nelle chiese parrocchiali si organizzano le messe solenni e in quella del Duomo c'\u00e8 anche il Vescovo. Nel Duomo di Teramo viene inoltre esposta un'artistica statua di Ges\u00f9 risorto, realizzata intorno al 1960- 1970."}
{"id": "2761878", "revid": "253269", "url": "https://it.wikipedia.org/wiki?curid=2761878", "title": "Liam Cunningham", "text": "Biografia.\nCunningham \u00e8 nato il 2 giugno 1961 a East Wall, una zona della citt\u00e0 interna del Northside di Dublino. Ha tre sorelle e un fratello, ed \u00e8 cresciuto in una famiglia di fede cattolica. Cunningham ha abbandonato la scuola secondaria all'et\u00e0 di 15 anni e ha proseguito la sua carriera come elettricista. Nel 1980 si \u00e8 trasferito in Zimbabwe per tre anni, dove ha lavorato in un safari park nella manutenzione degli impianti elettrici. \nDopo il ritorno in Irlanda, Cunningham insoddisfatto del suo lavoro come elettricista decise di seguire il suo interesse per la recitazione. Ha frequentato corsi di recitazione e ha iniziato a lavorare in un teatro locale.\nCarriera.\nLa sua recente notoriet\u00e0 \u00e8 dovuta all'interpretazione di Davos Seaworth nella serie televisiva \"Il Trono di Spade\".\nInoltre, \u00e8 anche protagonista nel video musicale di \"High Hopes\" della band Kodaline.\nVita privata.\nAttualmente risiede a Dublino con la moglie Colette da cui ha avuto tre figli: Ellen, Liam Jr. e Sean.\nDoppiatori italiani.\nNelle versioni in italiano delle opere in cui ha recitato, Liam Cunningham \u00e8 stato doppiato da:"}
{"id": "2761879", "revid": "1573940", "url": "https://it.wikipedia.org/wiki?curid=2761879", "title": "Distretto di Pingsi", "text": "Il distretto di Pingsi, chiamato anche Pinghsi o Pingxi (cinese tradizionale: \u5e73\u6eaa\u9109; pinyin: P\u00edngx\u012b Xi\u0101ng; tongyong pinyin: Pingsi Siang; Wade-Giles: Ping-hsi-hsiang; POJ: P\u00eang-khoe), \u00e8 un distretto di Taiwan e una cittadina rurale, situato nella regione orientale della municipalit\u00e0 di Nuova Taipei, a nord di Taiwan.\nPingsi \u00e8 stata un sito importante per l'estrazione del carbone nel XX secolo, ed \u00e8 conosciuta anche perch\u00e9 nel villaggio di Jingtong nasce il lungo fiume Keelung, che attraversa tutta la Contea di Taipei.\nAttrazioni turistiche.\nOgni anno, durante la festa delle lanterne, la gente di Pingxi scrive i propri desideri su delle lanterne volanti e le lancia in cielo, sperando che si avverino. Il 7 febbraio 2009, nella citt\u00e0 sono state testimoniate lanterne con desideri scritti da turisti giapponesi e messicani, mentre il 9 febbraio \u00e8 stata la volta della Cina continentale.\nInfrastrutture e trasporti.\nLa stazione ferroviaria di Pingsi \u00e8 capolinea della \"Pingsi Line\" della \"Taiwan Railway Administration\"."}
{"id": "2761880", "revid": "339392", "url": "https://it.wikipedia.org/wiki?curid=2761880", "title": "Pinghsi", "text": ""}
{"id": "2761881", "revid": "339392", "url": "https://it.wikipedia.org/wiki?curid=2761881", "title": "Pingxi", "text": ""}
{"id": "2761882", "revid": "399", "url": "https://it.wikipedia.org/wiki?curid=2761882", "title": "L'illusione ottica", "text": ""}
{"id": "2761889", "revid": "1305772", "url": "https://it.wikipedia.org/wiki?curid=2761889", "title": "Dempster", "text": ""}
{"id": "2761890", "revid": "62004", "url": "https://it.wikipedia.org/wiki?curid=2761890", "title": "Campionati del mondo di ciclismo su pista 2010", "text": "I campionati del mondo di ciclismo su pista 2010 (ufficialmente, in inglese, \"2010 UCI Track World Championships\") si svolsero a Ballerup, in Danimarca, tra il 24 e il 28 marzo 2010.\nIl programma comprendeva 19 eventi, 10 maschili e 9 femminili.\nPartecipanti.\nAi campionati partecipano 43 Paesi affiliati all'Unione Ciclistica Internazionale."}
{"id": "2761892", "revid": "830939", "url": "https://it.wikipedia.org/wiki?curid=2761892", "title": "Demon City Shinjuku, la citt\u00e0 dei mostri", "text": " \u00e8 un film animato prodotto in Giappone nel 1988 da Madhouse e distribuito direttamente in DVD. In Italia l'anime \u00e8 distribuito dalla Dynit.\nTrama.\nOggi Shinjuku \u00e8 uno dei quartieri pi\u00f9 attivi di Tokyo, ma nel futuro molto prossimo in cui \u00e8 ambientata la storia, tutta la zona \u00e8 stata invasa da creature demoniache sopraggiunte improvvisamente sulla Terra. Kyoya \u00e8 il protagonista della storia e il suo compito \u00e8 di impedire una nuova catastrofe che si sta per abbattere sulla Terra e che questa volta potrebbe portare all'estinzione dell'umanit\u00e0. Dovr\u00e0 portare a termine la battaglia che il padre, fallendo nel suo compito, aveva condotto dieci anni prima, scoprendo poco a poco tutti i suoi poteri latenti."}
{"id": "2761893", "revid": "124841222", "url": "https://it.wikipedia.org/wiki?curid=2761893", "title": "Stazione di Lamezia Terme Centrale", "text": "La stazione di Lamezia Terme Centrale \u00e8 una delle principali stazioni della ferrovia Tirrenica Meridionale. \u00c8 anche punto d'origine della linea per Catanzaro.\n\u00c8 situata a 26 metri s.l.m. nel quartiere Sant'Eufemia e serve il centro abitato di Lamezia Terme. \u00c8 inserita nella categoria \"gold\" da RFI.\nIl traffico passeggeri \u00e8 di circa 1 milione all'anno.\nStoria.\nL'apertura della stazione \u00e8 legata al completamento della tratta tra Sant'Eufemia Marina-Gizzeria e Pizzo affidata alla Societ\u00e0 per le Strade Ferrate del Mediterraneo avvenuto il 15 novembre 1894. Nello stesso giorno venne aperto al traffico anche il primo tratto, di circa 25\u00a0km tra Sant'Eufemia Biforcazione (il nome originario dell'attuale stazione di Lamezia Terme Centrale) e Marcellinara della linea diramata per Catanzaro Lido. L'anno dopo, il 31 luglio 1895, l'apertura al traffico della lunga tratta, finalmente completata, tra Praja-Ajeta-Tortora passando per Scalea, Cetraro, Paola, Amantea fino a Sant'Eufemia Marina collegava la stazione al resto della ferrovia Tirrenica Meridionale. Catanzaro diveniva raggiungibile dal versante tirrenico per ferrovia l'8 giugno 1899 realizzando cos\u00ec anche il collegamento della stazione con le localit\u00e0 della ferrovia Jonica.\nTra 1928 e 1935 venne avviato un programma di bonifica della piana di Sant'Eufemia con costruzione di numerose case coloniche e di una nuova e pi\u00f9 ampia stazione in localit\u00e0 Marina di Gizzeria (oggi Sant'Eufemia Lamezia, da non confondersi con Sant'Eufemia Marina che \u00e8 l'odierna Gizzeria Lido e che all'epoca era pi\u00f9 importante anche per la vicinanza con il porto), questa nel 1935, prese il nuovo nome di stazione di Sant'Eufemia Lamezia, al posto di quello precedente di Sant'Eufemia Biforcazione. Negli stessi anni venne elettrificata l'intera ferrovia Tirrenica Meridionale e costruita un rimessa per le locomotive sul lato nord della stazione. Negli anni sessanta la stazione fu oggetto di un ampliamento in seguito alla realizzazione del doppio binario tra Scalea e San Pietro a Maida ed ammodernamento di tutte le infrastrutture. Nel 1969 infine dopo la costituzione del nuovo comune di Lamezia Terme che riuniva i precedenti comuni di Nicastro, Sambiase e Sant'Eufemia Lamezia la stazione cambi\u00f2 nuovamente il proprio nome assumendo quello attuale, il suffisso Centrale le fu aggiunto per distinguerla dalle stazioni di Lamezia Terme Nicastro e Lamezia Terme Sambiase.\nStrutture e impianti.\nLa stazione consta di 7 binari atti al servizio viaggiatori muniti di pensiline e sottopassaggi. Il fascio binari merci \u00e8 esteso soprattutto sul lato orientale della stazione.\nMovimento.\nTrasporto nazionale.\nLa stazione \u00e8 servita da treni InterCity, InterCity Notte, Frecciargento, Frecciarossa ed Italo, che collegano lo scalo con Paola, Salerno, Napoli, Roma, Firenze, Bologna, Reggio Emilia, Milano, Torino, Ferrara, Padova, Venezia, Villa San Giovanni, Reggio Calabria e Sicilia.\nI treni InterCity e InterCity Notte vengono effettuati con locomotive E.401, E.402B, E.403 con carrozze UIC-Z + semipilota di seconda classe e Gran Confort di prima classe.\nI treni Frecciarossa e Frecciargento vengono effettuati con elettrotreni ETR.1000, ETR.500, ETR.600 ed ETR 485.\nI treni Italo vengono effettuati con elettrotreni ETR.675.\nTrasporto regionale.\nLa stazione \u00e8 servita da treni Regionali che collegano Lamezia Terme Centrale con:\nI treni del trasporto regionale diretti a Paola, Cosenza, Reggio Calabria e Melito di Porto Salvo vengono effettuati con E.464 con carrozze UIC-X restaurate + carrozze semipilota, carrozze piano ribassato + carrozze semipilota, carrozze MDVC, carrozze MDVE + carrozze semipilota, miste di prima e seconda classe. Inoltre vengono utilizzati i treni Minuetto ALe 501/502 e gli elettrotreni Pop di Alstom Ferroviaria. I treni del trasporto regionale diretti a Crotone, Catanzaro Lido e Sibari vengono effettuati con ALn 663, ALn 668 in singolo e doppio elemento, vengono anche utilizzati i treni ATR.220 Swing.\nTrasporto locale.\nLa stazione \u00e8 interconnessa all'aeroporto di Lamezia Terme tramite gli autobus Lamezia AirLink di Trenitalia e i bus della citt\u00e0 della Lamezia Multiservizi.\nServizi.\nLa stazione di Lamezia Terme Centrale dispone di:"}
{"id": "2761898", "revid": "278830", "url": "https://it.wikipedia.org/wiki?curid=2761898", "title": "Maglia rosa", "text": "La maglia rosa \u00e8 la maglia che viene indossata dal leader di classifica di alcune corse a tappe di ciclismo su strada.\nLa pi\u00f9 nota \u00e8 quella del Giro d'Italia, introdotta per iniziativa di Armando Cougnet (giornalista sportivo della \"Gazzetta dello Sport\" e organizzatore del primo Giro) che viene indossata dal leader della classifica generale, cos\u00ec come avviene nella versione femminile della corsa italiana, il Giro d'Italia Donne, e in quella per Under 23, il Giro d'Italia Giovani Under 23. Il rosa \u00e8 stato scelto in onore del giornale \"La Gazzetta dello Sport\", stampato su carta di quel colore."}
{"id": "2761900", "revid": "1543377", "url": "https://it.wikipedia.org/wiki?curid=2761900", "title": "Pocahontas (Disney)", "text": "Pocahontas \u00e8 la protagonista del film d'animazione Disney \"Pocahontas\", basato sul personaggio di Pocahontas Rolfe. \u00c8 inserita nell'elenco ufficiale delle \"Principesse Disney\" al settimo posto dopo \"Jasmine\" e prima di \"Mulan\" ed \u00e8 la prima tra esse ad avere pi\u00f9 di un amore.\nPersonaggio.\nAspetto.\nPocahontas \u00e8 una giovane donna con la pelle color rame, lunghi capelli corvini e scintillanti occhi castano scuro. \u00c8 alta, snella, atletica e voluttuosa, che spicca immediatamente per la sua prestanza. \u00c8 anche affascinante, contraddistinta dalla sua grande bellezza.\nPocahontas indossa un abito marrone con maniche a giri, che lascia le gambe scoperte per facilitare i movimenti, e va in giro a piedi nudi. Porta al collo la collana di perle azzurre (dovrebbero essere lapislazzuli) appartenuta alla madre defunta.\nNel secondo film, Pocahontas indossa un abito bianco latte/panna con decori dorati. Le viene messo uno spesso strato di cipria e le vengono raccolti i capelli. Per una volta, la ragazza rinuncia alla sua collana, facendo posto a un pendente dorato.\nPocahontas e buona parte della sua trib\u00f9 furono raffigurati a piedi nudi nel film, presumibilmente per indicare la loro connessione con la natura. Glen Keane sentiva che la versione finale del personaggio era simile a una versione tribale di Eva e meno sessuale e pi\u00f9 atletica di Jessica Rabbit.\nPersonalit\u00e0.\nPocahontas \u00e8 una ragazza gentile e ama la sua terra natale, l'avventura e la natura. \u00c8 uno spirito libero e si dimostra molto coraggiosa, come quando si tuffa dalla cascata, oltrech\u00e9 indipendente e giocosa. Altamente spirituale, crede che lo spirito di sua madre la circonda, avendo ereditato la forte volont\u00e0 e il suo spirito libero. Esprime saggezza oltre i suoi anni. Nel film, sembra avere poteri sciamanici da quando \u00e8 stata in grado di entrare in comunione con la natura, parlare con gli spiriti, entrare in empatia con gli animali e comprendere lingue sconosciute.\n\u00c8 molto affezionata a suo padre, ma non esita a scontrarsi con lui per difendere l'uomo che ama. \u00c8 molto fiera di essere un'indiana e dimostra un carattere forte e tenace. Quando ha incontrato John Smith, all'inizio non lo apprezza e talvolta litiga con lui, ma col passare del tempo sviluppa sentimenti romantici per lui.\nGlen Keane voleva che Pocahontas fosse scritta come una donna sicura di s\u00e9. Il produttore del film, Jim Pentacost, ha visto il personaggio come \"l'eroina pi\u00f9 forte che abbia mai avuto in un film Disney.\" Ray Adams, presidente degli \"United Indians of Virginia\", ha ritenuto che gli indumenti del personaggio fossero una rappresentazione accurata dell'abbigliamento dei nativi americani e ha commentato che Pocahontas \u00e8 stata mostrata come \"molto bella, molto intelligente e molto affettuosa, come sono i nativi americani. Di solito non siamo ritratti come amorevoli, ma noi coloni non saremmo sopravvissuti ai primi tre inverni se non li avessimo amati e aiutati.\"\nPocahontas \u00e8 stata identificata come un personaggio femminista che si oppone alle opinioni patriarcali di suo padre nel suo rifiuto di sposare l'uomo che suo padre vuole che lei sposi. Megan Condis, assistente professore di inglese alla \"Stephen F. Austin State University\", ha affermato che rispetto alle precedenti Principesse Disney \"Pocahontas era decisamente un tipo di personaggio molto diverso in quanto non \u00e8 definita dalle relazioni sentimentali ed \u00e8 molto pi\u00f9 attiva. Inoltre, \u00e8 una delle prime principesse ad assumere effettivamente un ruolo attivo nel governo.\" Sophie Gilbert di \"The Atlantic\" ha affermato che nella sua creazione \"la Disney aveva, per la prima volta, fornito un'eroina indipendente e senza paura con un forte senso di s\u00e9\", e ha notato che a differenza di Biancaneve o Cenerentola, Pocahontas \u00e8 in grado di trovare la felicit\u00e0 al di fuori del matrimonio. Lauren Vino di \"MTV\" ha notato che Pocahontas non \u00e8 una damigella in pericolo, poich\u00e9 salva la vita a Smith piuttosto che viceversa.\nBiografia.\n\"Pocahontas\".\nPocahontas \u00e8 una principessa Algonchina, figlia del Capo Powhatan. Viveva la sua vita in modo scherzoso con Nakoma, la sua migliore amica, ma rispettoso nei confronti della natura. Almeno era cos\u00ec prima dell'arrivo degli inglesi, capitanati dal Governatore Ratcliffe, in cerca di oro. Uno di essi, John Smith, si allontana dal gruppo e conosce Pocahontas. Ella all'inizio \u00e8 un po' spaventata, ma poi inizia a frequentarlo e capisce che quel \"viso pallido\" \u00e8 molto amichevole. Comprende il significato di quelle strane parole che usa John, che ad un tratto le chiede se hanno oro. Lei risponde di no, allora John fa ritorno alla base dei minatori inglesi, che lo scherniscono. John, vedendosi rubare la bussola da Meeko, il procione, inizia a parlare di Londra e che ne comprer\u00e0 un'altra l\u00ec. La ragazza si incuriosisce e cos\u00ec John le racconta tutto sulla citt\u00e0 e su come miglioreranno le case dei selvaggi, rendendole uguali a quelle di Londra. Pocahontas, sentendosi umiliata, spiega che i veri selvaggi sono gli inglesi, che non rispettano la natura. Un giorno John e Pocahontas, sempre pi\u00f9 vicini, si baciano: sono per\u00f2 spiati dall'amico di John (Thomas) e da un corteggiatore di Pocahontas (Kocoum). Thomas ha un fucile in mano, che avrebbe usato nel caso John si fosse trovato in difficolt\u00e0, ma rimane stupito vedendo il suo amico baciarsi con Pocahontas. Kocoum invece in preda alla gelosia piomba addosso a John per ucciderlo; Thomas allora, spara un colpo dal suo fucile uccidendo Kocoum; questo richiama altri guerrieri indiani. Prima che arrivino John dice a Thomas di fuggire e cos\u00ec i soldati considerano John l'assassino, decidendo di ucciderlo, ma Pocahontas interviene, spiegando che non \u00e8 con la violenza che si potr\u00e0 ottenere un rapporto pacifico con gli inglesi, e che inoltre ella ama John.\nGli inglesi per liberare John si preparano alla battaglia, ma dopo che Pocahontas ha convinto il capo Powhatan a non attaccare, Ratcliffe comunque spara al capo indiano, ferendo per\u00f2 John che si era messo davanti a lui per proteggerlo.\nL'equipaggio si rivolta contro il Governatore Ratcliffe, che su ordine di Thomas viene legato, imbavagliato e imprigionato.\nI soldati inglesi, anche se hanno ormai ottimi rapporti con i nativi Powhatan, decidono di ritornare alla propria terra almeno per un po' in modo da non essere collegati troppo ai soldati Algonquin cos\u00ec che il re d'Inghilterra si accorgesse di tutto quello che \u00e8 successo, cos\u00ec John ferito se ne va sotto gli occhi dispiaciuti di Pocahontas.\n\"Pocahontas II - Viaggio nel nuovo mondo\".\nArriva un'altra nave di inglesi mandati dal Governatore Ratcliffe. A bordo c'\u00e8 un marinaio di nome John Rolfe, a cui \u00e8 stato affidato il compito di portare un indiano in patria. Si dimostra subito scontroso con la protagonista, ma si fa perdonare portandola in Inghilterra, con la promessa di un trattamento regale e rispettoso. Ella viene aiutata dalla quasi cieca Signora Jenkins, che le procura un elegante abito da sera.\nRatcliffe, per dimostrare che gli indiani sono cattivi, le fa vedere un orso tenuto prigioniero. Lei si dimostra contraria e arrabbiata e viene messa in prigione. Sar\u00e0 liberata dai due John, che mettono al tappeto il governatore. John Smith ha una nuova nave e invita Pocahontas nei suoi viaggi, ma lei rinuncia perch\u00e9 vuole tornare in America e stare con John Rolfe.\n\"Ralph Spacca Internet\".\nNel sequel del film di Ralph Spaccatutto Vanellope incontra diverse principesse Disney all'interno del sito Oh My Disney, tra cui Pocahontas. Qui ha fatto amicizia con le altre principesse Disney. Le principesse faranno amicizia con Vanellope facendole capire che deve cercare la sua felicit\u00e0. Con le loro abilit\u00e0 salveranno Ralph mentre sta precipitando nel vuoto.\nAmici animali ma non solo.\nI suoi amici particolarmente affezionati sono: il procione Meeko (poco rispettoso delle cose di John, per esempio della sua bussola), il colibr\u00ec verde Flit e Nonna Salice, lo spirito di un albero che consiglia alla protagonista cosa fare o i metodi di concentrazione fisica e mentale. Come Mulan, Pocahontas porta rispetto per i suoi antenati e genitori (a differenza di Mulan, ha solo il padre in vita.)\nAccoglienza.\nLauren Vino di \"MTV\" ha considerato Pocahontas la migliore di tutte le principesse Disney. Peter Stack del \"San Francisco Chronicle\" ha elogiato la storia d'amore tra Pocahontas e Smith, scrivendo che \"i loro incontri segreti vicino a un ruscello, i loro sguardi incerti ma incantati, il loro primo bacio - sono a dir poco accattivanti\". Owen Gleiberman di \"Entertainment Weekly\" ha affermato che il personaggio e John Smith sono \"generici\". Peter Travers di \"Rolling Stone\" si \u00e8 lamentato del fatto che \"\u00e8 cos\u00ec impegnata nel tentativo di insegnare a John di proteggere lo spirito della terra, che non ha quasi tempo per il romanticismo\"."}
{"id": "2761901", "revid": "278830", "url": "https://it.wikipedia.org/wiki?curid=2761901", "title": "Maglia bianca (Giro d'Italia)", "text": ""}
{"id": "2761907", "revid": "325234", "url": "https://it.wikipedia.org/wiki?curid=2761907", "title": "Rafelbu\u00f1ol", "text": ""}
{"id": "2761909", "revid": "287204", "url": "https://it.wikipedia.org/wiki?curid=2761909", "title": "Finnjet", "text": "Il Finnjet era una nave traghetto costruita nel 1977 per la Finnlines, allora di propriet\u00e0 del colosso finlandese Enso-Gutzeit. Al momento della costruzione era la pi\u00f9 grande e veloce nave traghetto mai realizzata.\nServizio.\nFinnlines (1977 - 1982).\nIl \"Finnjet\" fu commissionato nel 1973 ai cantieri W\u00e4rtsil\u00e4 di Helsinki dalla Finnlines, compagnia di navigazione controllata dal gigante finlandese Enso-Gutzeit. Varato nel 1976, al momento dell'entrata in servizio sul collegamento tra Helsinki e Travem\u00fcnde il \"Finnjet\" era il pi\u00f9 grande e veloce traghetto passeggeri mai costruito, tanto da tagliare i tempi di percorrenza sulla sua rotta da 36 ore a circa 22. Il \"Finnjet\" era anche caratterizzato da una particolare attenzione al comfort dei passeggeri, tanto da poter essere definito il primo vero e proprio cruise ferry al mondo. A riconferma di ci\u00f2, nella stagione invernale fu anche utilizzato per compiere brevi crociere nel Baltico, di durata di poco superiore alle 24 ore, per tutto il periodo del suo impiego.\nIl \"Finnjet\" era inoltre l'unico traghetto al mondo spinto da turbine a gas, anche se questa soluzione si rivel\u00f2 presto antieconomica, specie durante il periodo di bassa stagione. Nel 1981 fu quindi dotato di un sistema di propulsione alternativo Diesel-elettrico, con due motori Diesel W\u00e4rtsil\u00e4 collegati a due motori elettrici Str\u00f6mberg. Questo sistema propulsivo veniva azionato alternativamente alle turbine, permettendo un risparmio di carburante ma riducendo la velocit\u00e0 della nave a 18,5 nodi.\nFinnjet Line/Silja Line (1987 - 2005).\nNel 1982 la Enso-Gudzeit form\u00f2 insieme alla Effoa (societ\u00e0 che controllava la Silja Line) una compagnia di navigazione appositamente per il Finnjet, denominandola Finnjet Line. Nel 1986 la propriet\u00e0 del traghetto pass\u00f2 definitivamente alla Effoa e nel 1987 la nave cominci\u00f2 ad operare con i colori della Silja Line. Nel 1994 la nave fu ristrutturata con un nuovo impianto di trasmissione, che permise di azionare contemporaneamente le turbine a gas e l'impianto Diesel-elettrico, comportando un leggero aumento della velocit\u00e0 massima, salita a 33,4 nodi (registrati in un test). Nel settembre dello stesso anno il traghetto partecip\u00f2 ai soccorsi ai naufraghi dell\u2018\"Estonia\", ottenendo il permesso di allontanarsi dal luogo dell'incidente dopo poche ore, in quanto il mare mosso la rendeva pericolosamente instabile.\nNel 1999 il porto di approdo in Germania fu spostato a Rostock, mentre d'inverno la nave fu impiegata stabilmente, in questi anni, per crociere tra Helsinki e Tallinn. Nel 2004 il \"Finnjet\" fu spostato sul collegamento tra Rostock e San Pietroburgo, rotta sulla quale fu impiegato anche l'anno successivo. Tuttavia, nel frattempo, la Silja Line stava incontrando difficolt\u00e0 economiche via via maggiori e questo port\u00f2 a pianificare l'uscita di servizio del traghetto, considerato antieconomico.\nUltimi anni (2005-2008).\nNel settembre 2005 il \"Finnjet\" fu noleggiato, venendo utilizzato come nave d'appoggio per gli studenti del Louisiana State University Health Sciences Center di New Orleans fino a giugno 2006. La nave rimase poi disarmata a Freeport, nelle Bahamas, fino al novembre 2007, quando fu definitivamente venduta alla Club Cruises, con l'intenzione di trasformarlo in nave da crociera. Rinominato \"Da Vinci\", il traghetto lasci\u00f2 Freeport nel gennaio 2008, arrivando a Genova, dove i lavori di conversione avrebbero dovuto essere svolti; tuttavia, questo progetto fu accantonato per difficolt\u00e0 economiche della compagnia di navigazione. Dopo diversi mesi di speculazioni, nonostante diversi tentativi di salvarla, la nave fu venduta per la demolizione, venendo rinominata \"Kingdom\" e arrivando ad Alang, in India, nel settembre 2008."}
{"id": "2761910", "revid": "1543377", "url": "https://it.wikipedia.org/wiki?curid=2761910", "title": "Axel Leijonhufvud", "text": "Biografia.\nDopo aver svolto il proprio percorso formativo in Svezia laureandosi presso l'Universit\u00e0 di Lund, ha proseguito gli studi negli Stati Uniti completando un Master in Economia all'Universit\u00e0 di Pittsburgh per poi completare la propria formazione con un dottorato alla Northwestern University.\nInizia l'attivit\u00e0 didattica alla UCLA nel 1964 come Assistant Professor, per poi essere promosso Professore Associato nel 1967 e Professore Ordinario (Full Professor) nel 1971. Negli anni a seguir\u00e8 sar\u00e0 in pi\u00f9 occasioni presidente del Dipartimento di Economia della stessa universit\u00e0. Nel 1983 riceve anche una Laurea Honoris Causa dall'Universit\u00e0 di Lund. Nel 1991 apre il Center for Computable Economics sempre presso la UCLA, centro che diriger\u00e0 fino al 1997. Sempre a partire dal 1991 e per un paio d'anni sar\u00e0 anche consulente economico per il governo del Kazakistan. Nel 1995 inizia anche a collaborare con l'Universit\u00e0 di Trento, sia come docente di Teoria e Politica Monetaria che come membro del CEEL (Computable and Experimental Economics Laboratory).\nIl suo lavoro pi\u00f9 famoso \u00e8 sicuramente il libro \"On Keynesian Economics and the Economics of Keynes\" in cui precisa le differenze tra il lavoro di John Maynard Keynes e la successiva sintesi neoclassica, nella quale si riconduce il lavoro di Keynes nell'ambito dell'analisi dell'economia neoclassica marginalista: secondo Leijonhufvud il modello IS-LM proposto da John Hicks non rispetta il reale pensiero di Keynes e non riesce ad incamerare il concetto di \"disoccupazione involontaria\". Anche nei suoi scritti seguenti (\"Effective Demand Failures\",) fino a quelli pi\u00f9 recenti , Leijonhufvud sottolinea le situazioni di disequilibrio e l'importanza di uno studio dell'economia in senso dinamico, ponendosi quindi in posizione di critica alla scuola dell'equilibrio economico generale come formulata da L\u00e9on Walras e successivamente ripresa ed aggiornata in chiave monetaria da Milton Friedman e dal monetarismo.\nNel 2006 il Dipartimento di Economia della UCLA ha organizzato una conferenza in suo onore come riconoscimento ai suoi contributi allo sviluppo del Dipartimento e della teoria economica, cui hanno partecipato economisti come Lars Peter Hansen, Peter Howitt, David K. Levine, Edmund Phelps, Thomas J. Sargent e Kenneth L. Sokoloff ."}
{"id": "2761911", "revid": "767487", "url": "https://it.wikipedia.org/wiki?curid=2761911", "title": "Euskaltel-Euskadi 2009", "text": "Questa voce raccoglie le informazioni riguardanti la Euskaltel-Euskadi nelle competizioni ufficiali della stagione 2009.\nStagione.\nLa squadra ciclistica spagnola Euskaltel-Euskadi partecip\u00f2, nella stagione 2009, all'UCI ProTour, giungendo dodicesima nella classifica finale a squadre. A livello individuale arrivarono 6 vittorie, tutte nel circuito Pro.\nClassifiche UCI.\nUCI ProTour.\nPiazzamenti dei corridori dell'Euskaltel-Euskadi nella classifica individuale UCI ProTour 2009.\nLa squadra Euskaltel-Euskadi chiuse in dodicesima posizione con 631 punti."}
{"id": "2761912", "revid": "574302", "url": "https://it.wikipedia.org/wiki?curid=2761912", "title": "Liberia ai Giochi olimpici", "text": "La Liberia ha partecipato per la prima volta ai Giochi olimpici nel 1956.\nGli atleti liberiani non hanno mai vinto medaglie ai Giochi olimpici estivi, n\u00e9 hanno mai partecipato ai Giochi olimpici invernali.\nIl Comitato Olimpico Nazionale Liberiano, creato nel 1954, venne riconosciuto dal CIO nel 1955."}
{"id": "2761913", "revid": "339392", "url": "https://it.wikipedia.org/wiki?curid=2761913", "title": "Fabico", "text": ""}
{"id": "2761915", "revid": "228587", "url": "https://it.wikipedia.org/wiki?curid=2761915", "title": "Oceanic (Vangelis)", "text": "Oceanic \u00e8 il quindicesimo album in studio del musicista greco Vangelis, pubblicato nel 1996 dalla Eastwest Records per il mercato europeo e dalla Atlantic Records per quello americano.\nIl disco.\n\"Oceanic\", trentatreesima pubblicazione discografica ufficiale, \u00e8 caratterizzato da un sound interamente classificabile come New Age. A differenza del predecessore \"Voices\", che conteneva brani con questo stile alternati ad altri pi\u00f9 vicini all'ambient, questo album presenta un sound omogeneo ed interamente strumentale. Altra differenza con il predecessore \u00e8 l'assenza di musicisti ospiti: l'album \u00e8 infatti interamente eseguito dal musicista greco. Al termine delle note all'interno del disco, vi sono riferimenti ai film \"Million Dollar Mermaid\" e \"Viva le donne!\", entrambi probabilmente fonte di ispirazione nella composizione dell'album.\nI brani dell'album, come accaduto anche per \"Voices\", vennero usati come colonna sonora per il documentario \"Deep Seas, Deep Secrets\", co-prodotto nel 1998 da \"The Learning Channel\" e \"Discovery Channel\". \"Oceanic\" fu nominato nel 1997 al Grammy Award negli Stati Uniti come \"Miglior album new age\"."}
{"id": "2761919", "revid": "599013", "url": "https://it.wikipedia.org/wiki?curid=2761919", "title": "Pablo Brand\u00e1n", "text": ""}
{"id": "2761927", "revid": "1442080", "url": "https://it.wikipedia.org/wiki?curid=2761927", "title": "Eppur si muove (programma televisivo)", "text": "Eppur si muove: cambiano gli italiani \u00e8 stato un programma televisivo italiano in 10 puntate, ideato e condotto da Indro Montanelli e Beniamino Placido su Rai 3 dal 6 febbraio 1994.\nLa sigla mescolava le note di \"'O sole mio\" con le immagini del film \"Il dottor Jekyll\", poi Montanelli e Placido, seduti a scrivanie affiancate presso una stufa di ghisa, con sullo sfondo una carta geografica dell'Italia e il tricolore discutevano sui vizi degli italiani, illustrandone origini storiche e sociali.\nLa prima puntata, dedicata a \"furbi e fessi\", ha avuto come ospite Isabella Bossi Fedrigotti.\nNella puntata dedicata all'\"eterno femminino\", ci sono state come ospiti varie donne tra le quali: Anna Galiena, Natalia Aspesi, Serena Dandini, Ludovica Ripa di Meana e Margherita Hack.\nIn una delle due puntate dedicate al tema \u201cDestra o Sinistra\" gli ospiti furono: lo storico Vittorio Foa e come ospite fisso per le sei puntate, Renato Mannheimer.\nDai dialoghi intercorsi in trasmissione tra Montanelli e Placido fu tratto un libro, pubblicato nel 1995 dall'editore Rizzoli, oggi esaurito. \nCritica.\nL\"'Enciclopedia della televisione\" dedica alla trasmissione il lemma \"Eppur si muove\". Il programma viene definito \"un viaggio semiserio alla scoperta del carattere degli italiani, una carrellata storica sui difetti strutturali del paese\". Placido descriveva s\u00e9 stesso come \"rotondo ed accomodante\" e indicava in Montanelli lo \"smilzo e temperamentoso\": due personaggi somiglianti nel fisico ai due [anti]eroi per antonomasia di Cervantes. Quanto bastava - a parere del critico - per rendere la trasmissione, \"nell'isterico panorama televisivo\", un \"piacevole diversivo\"."}
{"id": "2761930", "revid": "256896", "url": "https://it.wikipedia.org/wiki?curid=2761930", "title": "Museo delle porcellane di Doccia", "text": ""}
{"id": "2761931", "revid": "599013", "url": "https://it.wikipedia.org/wiki?curid=2761931", "title": "Matias Vitkieviez", "text": "Carriera.\nClub.\nFa il suo esordio in massima serie svizzera con la maglia del Servette durante la partita del 23 luglio 2011 contro lo (vittoria esterna per 2-1). football.ch Segna il suo primo gol in Super League il 31 luglio contro lo con la maglia del Servette. Firma la sua prima doppietta in questa categoria il 28 agosto 2011 contro il nello stadio di Tourbillon. Il 16 gennaio 2012 viene annunciato il suo trasferimento alla squadra bernese dello per 150 000 franchi svizzeri. Al suo esordio con la squadra bernese affronta proprio il Servette contro il quale mette a segno una doppietta. Con l'arrivo a Berna del tecnico Martin Rueda, non riesce a giocare come titolare e viene quindi prestato alla squadra ginevrina del Servette. Il 9 febbraio 2013 viene quindi schierato dalla squadra ginevrina alla ripresa del campionato dopo la pausa invernale contro il Grasshoppers. La stagione seguente, il club bernese lo manda in prestito al .\nNazionale.\nEsordisce in nazionale maggiore il 29 febbraio 2012 a Berna contro l'Argentina in amichevole entrando all'87\u00ba minuto in sostituzione di Eren Derdiyok."}
{"id": "2761932", "revid": "467420", "url": "https://it.wikipedia.org/wiki?curid=2761932", "title": "Libia ai Giochi olimpici", "text": "La Libia ha partecipato per la prima volta ai Giochi olimpici nel 1964.\nGli atleti libici non hanno mai vinto medaglie ai Giochi olimpici estivi, n\u00e9 hanno mai partecipato ai Giochi olimpici invernali.\nIl Comitato Olimpico Libico, creato nel 1962, venne riconosciuto dal CIO nel 1963."}
{"id": "2761942", "revid": "1833487", "url": "https://it.wikipedia.org/wiki?curid=2761942", "title": "Senza giacca e cravatta", "text": "Senza giacca e cravatta \u00e8 un singolo di Nino D'Angelo cantato con la partecipazione di Brunella Selo al Festival di Sanremo 1999. Composto dallo stesso D'Angelo e da Nuccio Tortora, il brano si classific\u00f2 all'8\u00ba posto. Gli arrangiamenti sono di Nuccio Tortora.\nCollegamenti esterni.\nIl brano\nCuriosit\u00e0 : il brano \u00e8 identico ad una canzone serba intitolata \"Slavija\". Che \u00e8 uscita nel 2014"}
{"id": "2761948", "revid": "287204", "url": "https://it.wikipedia.org/wiki?curid=2761948", "title": "Lago Scanizzon", "text": "Il lago Scanizzon \u00e8 un piccolo lago di origine probabilmente glaciale che si trova nell'Appennino Ligure in provincia di Savona. Lo specchio d'acqua si trova ad una quota di 803\u00a0m nell'alta valle del torrente Sansobbia, poco sotto il monte Beigua.\nViene chiamato lago ma in realt\u00e0 si presenta cos\u00ec solo in primavera e in autunno. In estate infatti il livello dell'acqua diminuisce e lo specchio d'acqua si popola di piante palustri, prendendo gli aspetti di uno stagno.\nSentieri di accesso.\nIl laghetto pu\u00f2 essere raggiunto a piedi del colle del Giovo, seguendo l'alta via dei Monti Liguri, prima lungo strade sterrate, poi per un bel sentiero in salita nel bosco. Dopo un lungo tratto in piano a quota 820\u00a0m circa si abbandona l'AVML per scendere a destra lungo un sentiero che supera i ruderi della localit\u00e0 Cascine e, dopo aver attraversato il torrente Sansobbia raggiunge in breve il lago."}
{"id": "2761950", "revid": "574302", "url": "https://it.wikipedia.org/wiki?curid=2761950", "title": "Madagascar ai Giochi olimpici", "text": "Il Madagascar ha partecipato per la prima volta ai Giochi olimpici nel 1964.\nGli atleti malgasci non hanno mai vinto medaglie ai Giochi olimpici estivi, n\u00e9 ai Giochi olimpici invernali.\nIl Comitato Olimpico Malgascio, creato nel 1963, venne riconosciuto dal CIO nel 1964."}
{"id": "2761953", "revid": "124687760", "url": "https://it.wikipedia.org/wiki?curid=2761953", "title": "Raise!", "text": "Raise! \u00e8 il tredicesimo album registrato in studio dagli Earth, Wind &amp; Fire nel 1981 per la Columbia Records.\nDa quest'album proviene l'hit Let's Groove."}
{"id": "2761955", "revid": "72396", "url": "https://it.wikipedia.org/wiki?curid=2761955", "title": "Entelodonte", "text": ""}
{"id": "2761956", "revid": "76963", "url": "https://it.wikipedia.org/wiki?curid=2761956", "title": "Robinne Lee", "text": "Biografia.\nHa lavorato con Will Smith nel film \"Sette anime\". \u00c8 inoltre apparsa in Numb3rs ed in Buffy l'ammazzavampiri."}
{"id": "2761957", "revid": "124002687", "url": "https://it.wikipedia.org/wiki?curid=2761957", "title": "Mehdi Challandes", "text": "Carriera.\nCresce calcisticamente nello , fa il suo esordio in prima squadra nel 2008 prima di scendere di categoria ed approdare prima per 6 mesi all'. Nella stagione 2009-2010 si accasa per 6 mesi al per poi trasferirsi a gennaio allo . Nel 2010 approda al , dove rimane per 4 stagioni, sempre in Challenge League.\nDurante l'estate 2014 firma un contratto di un anno con il Neuch\u00e2tel Xamax, che prolunga nuovamente per una stagione dopo aver ottenuto la promozione con la squadra neocastellana in Challenge League"}
{"id": "2761959", "revid": "224230", "url": "https://it.wikipedia.org/wiki?curid=2761959", "title": "Internazionale dei lavoratori", "text": ""}
{"id": "2761960", "revid": "454223", "url": "https://it.wikipedia.org/wiki?curid=2761960", "title": "Porta Ostiense", "text": ""}
{"id": "2761964", "revid": "106908", "url": "https://it.wikipedia.org/wiki?curid=2761964", "title": "Fairfield Shipbuilding and Engineering Company", "text": "La Fairfield Shipbuilding and Engineering Company (Compagnia di cantieri navali e ingegneria Fairfield), \u00e8 stata una azienda britannica attiva nell'area di Govan, sul fiume Clyde, in Scozia. Conosciuta anche come Fairfields, fu un importante costruttore navale che produsse navi per la Royal Navy ed altre marine militari durante la prima e la seconda guerra mondiale. Costru\u00ec anche transatlantici detentori di record di velocit\u00e0 nelle traversate per le compagnie Cunard e Canadian Pacific. Impegnata anche nella produzione di navi di piccola stazza costru\u00ec molti traghetti per il cabotaggio nel canale della manica, nel Bosforo e alcune delle prime navi utilizzate da Thomas Cook per sviluppare la navigazione, anche a scopo turistico, sul Nilo."}
{"id": "2761966", "revid": "77594", "url": "https://it.wikipedia.org/wiki?curid=2761966", "title": "Fairfield Shipbuilding &amp; Engineering Co.", "text": ""}
{"id": "2761967", "revid": "301422", "url": "https://it.wikipedia.org/wiki?curid=2761967", "title": "Demon City Shinjuku", "text": ""}
{"id": "2761968", "revid": "767487", "url": "https://it.wikipedia.org/wiki?curid=2761968", "title": "Reazione (gruppo musicale)", "text": "Reazione \u00e8 una band Punk Ska Oi! italiana fondata a Rimini.\nStoria.\nNati nel 1993, i Reazione sono conosciuti nel panorama punk rock italiano ed estero per i loro numerosi concerti insieme a storiche band Oi! come G.B.H., Exploited, Cock Sparrer ed anche gruppi pi\u00f9 recenti come i Dropkick Murphys\nLa band ha pubblicato complessivamente quattro album (la gran parte con il supporto dell'etichetta francese Dirty Punk Records) ed ha anche partecipato in numerose altre raccolte."}
{"id": "2761969", "revid": "767487", "url": "https://it.wikipedia.org/wiki?curid=2761969", "title": "Electric Universe", "text": "Electric Universe \u00e8 un album degli Earth, Wind &amp; Fire del 1983."}
{"id": "2761972", "revid": "77594", "url": "https://it.wikipedia.org/wiki?curid=2761972", "title": "Fairfields", "text": ""}
{"id": "2761974", "revid": "77594", "url": "https://it.wikipedia.org/wiki?curid=2761974", "title": "Fairfield Shipbuilding &amp; Engineering Company", "text": ""}
{"id": "2761978", "revid": "729019", "url": "https://it.wikipedia.org/wiki?curid=2761978", "title": "ASCII Media Works", "text": " \u00e8 una casa editrice giapponese, appartenente al Kadokawa Group, fondato il 1\u00ba aprile 2008, come risultato della fusione fra ASCII e MediaWorks, legalmente la prima \u00e8 stata assorbita dalla seconda. Nonostante ci\u00f2, il precedente presidente della ASCII, Kiyoshi Takano, diventa il presidente di ASCII Media Works. La compagnia \u00e8 specializzata nella pubblicazione di libri, magazine di intrattenimento e di informatica, manga e videogiochi. ASCII Media Works \u00e8 maggiormente conosciuta per la linea di magazine e libri che include i noti \"Dengeki Daioh\", \"Dengeki G's Magazine\", e la linea principale di light novel della compagnia, \"Dengeki Bunko\".\nLa maggior parte dei prodotti sono rivolti alla popolazione maschile giapponese; tali prodotti si trovano in commercio sotto forma di anime, light novel, manga, modellini plastici, e visual novel. Vengono pubblicati anche numerosi prodotti dedicati all'informatica e alla tecnologia dell'informazione applicata all'impresa. La casa editrice pubblica inoltre il mensile \"Business ASCII\" che \u00e8 uno dei pi\u00f9 vecchi e prestigiosi magazine del settore dell'informatica. ASCII Media Works ha inoltre pubblicato numerosi magazine rivolti ad un pubblico femminile fra cui \"Character Parfait\", \"Dengeki Girl's Style\", e \"Sylph\", anche se i primi due sono delle versioni speciali di altre pubblicazioni. L'azienda indice inoltre concorsi annuali per la pubblicazione di nuovi romanzi e manga originali, fra cui il Premio Dengeki Novel, un concorso per light novel."}
{"id": "2761979", "revid": "574302", "url": "https://it.wikipedia.org/wiki?curid=2761979", "title": "Malawi ai Giochi olimpici", "text": "Il Malawi ha partecipato per la prima volta ai Giochi olimpici nel 1972.\nGli atleti malawiani non hanno mai vinto medaglie ai Giochi olimpici estivi, n\u00e9 hanno mai partecipato ai Giochi olimpici invernali.\nL'Associazione Olimpica e dei Giochi del Commonwealth del Malawi venne creata e riconosciuta dal CIO nel 1968."}
{"id": "2761980", "revid": "344646", "url": "https://it.wikipedia.org/wiki?curid=2761980", "title": "Religione in Per\u00f9", "text": "In Per\u00f9 la religione di maggioranza \u00e8 il cristianesimo. Secondo il censimento del 2007, l'81,3% della popolazione superiore ai 12 anni si dichiara cattolica, il 12,5% evangelica, l'1,2% islamica, il 3,3% appartiene ad altre religioni ed il 1,7% non specifica alcuna appartenenza religiosa.\nUna delle principali devozioni \u00e8 a quella del Se\u00f1or de los Milagros (\"Signore dei Miracoli\"), la cui devozione risale fin dai tempi della colonizzazione spagnola. \u00c8 considerata come una delle manifestazioni religiose pi\u00f9 partecipate al mondo e ha ricevuto il pieno consenso da parte degli ultimi Pontefici Papa Giovanni Paolo II e Papa Benedetto XVI. In Per\u00f9 vi \u00e8 molta devozione al culto mariano in particolare verso la Virgen del Chapi, la Virgen del Carmen e la Virgen de la Puerta.\nNel paese esistono 45 giurisdizioni ecclesiastiche, e sette arcidiocesi. L'attuale Arcivescovo di Lima \u00e8 Juan Luis Cipriani."}
{"id": "2761986", "revid": "767487", "url": "https://it.wikipedia.org/wiki?curid=2761986", "title": "The Spoilers (film 1930)", "text": "The Spoilers \u00e8 un film del 1930 diretto da Edwin Carewe, un western girato nell'Oregon, ma ambientato a Nome in Alaska al tempo della corsa all'oro del Klondike del 1898. Prodotto e distribuito dalla Paramount Pictures, il film usc\u00ec in sala il 20 settembre 1930.\nTrama.\nNel 1900, a Nome, in Alaska, coloro che hanno scoperto le prime vene aurifere si vedono minacciati dall'enorme afflusso di cercatori d'oro che arrivano da ogni dove. Roy Glennister e Al Dextry si difendono da un certo Galloway che tenta di mettere le mani sul loro terreno. Roy intrattiene nel frattempo una relazione con Cherry Malotte, donna volitiva e influente, la padrona del saloon della citt\u00e0. A Nome giungono anche Alexander McNamara, funzionario dell'agenzia mineraria e il giudice Stillman insieme alla nipote Helen Chester, inviati dal governo per tentare di portare la legalit\u00e0 in citt\u00e0. Roy pensa che sarebbe saggio riporre la sua fiducia nei due uomini di legge per risolvere il suo contenzioso con Galloway. Mentre il diffidente Al preferisce difendere le sue terre usando Betty, il suo fucile. Roy accetta di affidare alla banca una cassaforte che contiene il frutto del loro lavoro, in attesa del processo che dovr\u00e0 risolvere la questione. Helen, intanto, si innamora di Roy mentre Cherry \u00e8 attirata da McNamara. Quando arriva il momento della sentenza, il giudice Stillman rinvia la sua decisione di 90 giorni sequestrando la cassaforte di Roy e Al. Tutti i minatori si rendono conto che McNamara e Stillman sono due corrotti venuti per approfittare della situazione. Decidono di aiutare Roy e Dextry, tentando in un primo momento di rapinare la banca dov'\u00e8 tenuto l'oro. Nel corso della rapina, lo sceriffo viene colpito da un uomo che sembra Roy. Il quale viene arrestato da McNamara che lo accusa di omicidio. McNamara e Stillman mettono a punto un piano: agevoleranno la fuga di Roy per poterlo uccidere in maniera legittima. Ma Helen, che viene a conoscenza del piano, avvisa Cherry che si reca alla prigione per salvare Glennister. Il quale riesce a fuggire e a raggiungere gli altri minatori onesti: insieme recupereranno con la forza il terreno oggetto della contesa. Vedendo che la partita \u00e8 perduta, il giudice tenta la fuga, ma Glennister arriva in tempo per bloccarlo. In quanto a McNamara, Cherry usa il suo fascino per distrarlo fino all'arrivo di Roy: tra questi e il rivale avviene uno scontro spettacolare nel saloon messo a soqquadro dai due. Alla fine, i banditi vengono arrestati e consegnati alla giustizia.\nProduzione.\nIl film prodotto dalla Paramount, fu girato in Oregon.\nDistribuzione.\nDistribuito dalla Paramount Pictures, il film usc\u00ec in sala il 20 settembre 1930.\nVersioni cinematografiche di The Spoilers.\nLa storia - tratta dal libro di Rex Beach che era stato lui stesso cercatore d'oro - fu utilizzata pi\u00f9 volte al cinema, in varie versioni: "}
{"id": "2761987", "revid": "29376576", "url": "https://it.wikipedia.org/wiki?curid=2761987", "title": "Repubbliche dell'URSS", "text": ""}
{"id": "2761988", "revid": "729019", "url": "https://it.wikipedia.org/wiki?curid=2761988", "title": "Arado Ar 66", "text": "L'Arado Ar 66 fu un aereo da addestramento biposto, monomotore e biplano, sviluppato dall'azienda aeronautica tedesca Arado Flugzeugwerke GmbH nei primi anni trenta.\nStoria del progetto.\nNei primi anni trenta la Arado avvi\u00f2 lo sviluppo di un nuovo modello concepito per l'addestramento dei nuovi piloti. Ufficialmente destinato al mercato dell'aviazione civile, fu tra quei modelli che, in violazione alle clausole del trattato di Versailles, avrebbe contribuito alla clandestina ricostituzione della forza aerea tedesca da parte Partito Nazionalsocialista Operaio Tedesco (NSDAP), la futura Luftwaffe.\nIl progetto venne affidato all'allora ingegnere capo Walter Rethel ed era relativo ad un velivolo dall'impostazione convenzionale, un monomotore biposto ad abitacoli aperti realizzato in tecnica mista con velatura biplana a singola campata e carrello fisso. Fu l'ultimo progetto di Rethel prima di trasferirsi alla Messerschmitt.\nIl primo prototipo, identificato come Ar 66a, venne portato in volo per la prima volta nel corso del 1932, equipaggiato con un motore Argus As 10 da potenza pari a 240 PS (177 kW). A questo ne segu\u00ec un secondo, identificato Ar 66b, costruito in versione idrovolante a scarponi, dotato di una coppia di galleggianti in legno e caratterizzato da un impennaggio modificato, con timone prolungato verso il basso e raccordato alla parte inferiore della fusoliera a due pinne ventrali.\nIn seguito al trasferimento di Rethel il programma di sviluppo venne quindi affidato a Walter Blume. Intanto il neocostituito Reichsluftfahrtministerium (RLM), il ministero che nel periodo nazista sovraintendeva l'intera aviazione, civile e militare, tedesca, richiese l'avvio alla produzione in serie del modello, che nell'ultima versione sviluppata da Rethel era indicata dall'azienda Ar 66c. Risulta avviata alla produzione anche un piccolo lotto di dieci idro Ar 66b che per\u00f2 non entrarono mai in servizio.\nTecnica.\nL'Ar 66 era un velivolo realizzato in tecnica mista, con parti della struttura in tubo metallico saldato ed altre in legno ricoperte in legno e tela, e che manteneva, pur introducendo una velatura ed un impennaggio dall'abbinamento inusuale, un'impostazione classica, per il periodo; monomotore biplano con carrello fisso.\nLa fusoliera, realizzata con una struttura tubolare in acciaio saldato e ricoperta con tela verniciata, presentava due abitacoli aperti posti in tandem, entrambi protetti da un parabrezza. Anteriormente integrava il motore montato su una struttura tubolare e chiuso in un cofano metallico mentre posteriormente terminava in un impennaggio monoderiva con un unico piano orizzontale, montato alto sulla fusoliera e davanti all'elemento verticale, controventato da una coppia di diagonali.\nLa configurazione alare era biplana ma presentava una particolarit\u00e0 che la rendeva pi\u00f9 complessa di quella adottata in altri velivoli pari ruolo del periodo. Sia l'ala superiore, posizionata alta moderatamente a parasole sulla fusoliera, che l'inferiore, montata bassa, presentavano una freccia alare di 8\u00b0 cos\u00ec che il settore centrale, collegato alla parte superiore della fusoliera da un castello tubolare ed al quale erano collegate le semiali, risultava posizionato davanti all'abitacolo anteriore mentre le estremit\u00e0 alari risultavano ai lati dello stesso. Entrambe erano delle stesse dimensioni, con l'ala inferiore traslata verso la parte posteriore e collegata alla superiore tramite due montanti ad N posti in prossimit\u00e0 delle estremit\u00e0 alari. Erano inoltre realizzate con struttura in legno ricoperta di tela verniciata ed erano entrambe dotate di alettoni.\nIl carrello d'atterraggio era un semplice biciclo fisso integrato posteriormente da un pattino d'appoggio posto sotto la coda; tutti gli elementi erano ammortizzati. Il prototipo adottava delle ruote con pneumatici a bassa pressione, soluzione che per\u00f2 non venne adottata nella produzione in serie. Un secondo prototipo in versione idro venne equipaggiato con galleggianti.\nLa propulsione era affidata ad un motore Argus As 10C, un otto cilindri a V rovesciata raffreddato ad aria in grado di erogare una potenza pari a 240 PS (177 kW) abbinato ad un'elica in legno a passo fisso. I collettori di scarico si riunivano in due distinti tubi di scappamento laterali che fuoriuscivano dalla cofanatura metallica la quale presentava due sfoghi posteriori per l'evacuazione dell'aria di raffreddamento dell'unit\u00e0 motrice.\nImpiego operativo.\nI primi esemplari vennero destinati alle scuole di volo della Luftwaffe gi\u00e0 nel corso del 1935 ed utilizzati come addestratori per i futuri piloti da caccia.\nNell'autunno 1942 furono scelti per equipaggiare i reparti del Nachtschlachtgruppe 2 (NSGr 2), NSGr 3, NSGr 5 e St\u00f6rkampfstaffeln che operarono come bombardieri notturni in azioni di disturbo sul fronte orientale affiancando in questo ruolo i Gotha Go 145 nei gruppi di incursione fino alla primavera del 1943. In questo ruolo i velivoli erano dipinti di nero per una migliore mimetizzazione con il cielo notturno e venivano equipaggiati con bomba antiuomo da caduta da 2 e 4\u00a0kg, o da una singola da 10 a 100\u00a0kg, carico massimo ammesso dal velivolo, posizionata sotto la fusoliera."}
{"id": "2761996", "revid": "36426", "url": "https://it.wikipedia.org/wiki?curid=2761996", "title": "Palazzo Spinola (Campo Ligure)", "text": "Il palazzo Spinola \u00e8 un edificio civile situato in piazza Vittorio Emanuele II nel centro storico di Campo Ligure, nella valle Stura.\nStoria e descrizione.\nSituato nel centro dell'antico nucleo storico di Campo Ligure, fu edificato nella prima met\u00e0 del XIV secolo dai marchesi Spinola che, precedentemente dimoravano nel Palazzo del Principe, ancora oggi esistente sul lato ovest della piazza del paese. Durante l'incendio del borgo - appiccato dalle truppe della Repubblica di Genova il 22 luglio del 1600 - l'edificio non sub\u00ec danni strutturali perch\u00e9 difesi dei soldati genovesi su ordine degli Spinola, a differenza del resto del paese.\nFu ampliato nel 1693, servendosi per la costruzione pietre del vicino castello, e nuove passerelle aree permisero diversi collegamenti con palazzi vicini e il castello stesso. Alcuni disegni del ponte aereo sono ancora oggi presenti presso l'Archivio di Stato di Genova. Furono svolti anche lavori all'interno del palazzo quale la costruzione di una piccola corte e il rifacimento delle decorazioni dei prospetti. Secondo una relazione della locale parrocchia, datata al 1751, \u00e8 stato possibile evincere la presenza al suo interno di due cappelle della cui esistenza per\u00f2 non si trovano tracce.\nNella seconda met\u00e0 del XIX secolo ormai non pi\u00f9 residenza signorile fu sede degli uffici comunali - pur rimanendo propriet\u00e0 della famiglia Spinola - e sul finire del secolo adibito ad istituto scolastico. Oggi il palazzo \u00e8 di propriet\u00e0 privata."}
{"id": "2762002", "revid": "29376681", "url": "https://it.wikipedia.org/wiki?curid=2762002", "title": "Gran Comora", "text": ""}
{"id": "2762003", "revid": "1745361", "url": "https://it.wikipedia.org/wiki?curid=2762003", "title": "Eishockeyclub Klagenfurter Athletiksport-Club", "text": "L'Eishockeyclub Klagenfurter Athletiksport-Club, pi\u00f9 semplicemente e comunemente noto come EC KAC, \u00e8 una squadra di hockey su ghiaccio di Klagenfurt, in Austria. \u00c8, con 31 campionati vinti, la squadra pi\u00f9 titolata del Paese.\nDalla stagione 2016-17 (la prima della nuova Lega) schiera una seconda squadra in Alps Hockey League.\nStoria.\nIl 18 settembre 1909 fu fondato il Klagenfurter Athletiksport-Club, la sezione di hockey su ghiaccio nacque nel 1923. Per due anni disput\u00f2 solo incontri amichevoli poi, nel 1926, cominci\u00f2 a giocare nei campionati della federazione.\nI primi due titoli arrivarono consecutivamente, nel 1934 e 1935, ma il vero, lungo periodo d'oro percorse gli anni '60, '70 e '80 con venti titoli tra il 1960 e il 1988. A questi trionfi si pu\u00f2 aggiungere anche la finale raggiunta in Coppa dei Campioni nel 1969, persa contro la corazzata CSKA Mosca.\nGli anni novanta hanno visto un solo titolo, nel 1991, per poi tornare alla ribalta nel decennio successivo con 4 titoli ed una Interliga."}
{"id": "2762004", "revid": "239447", "url": "https://it.wikipedia.org/wiki?curid=2762004", "title": "EC Klagenfurt AC", "text": ""}
{"id": "2762005", "revid": "131358", "url": "https://it.wikipedia.org/wiki?curid=2762005", "title": "Klagenfurter AC", "text": ""}
{"id": "2762007", "revid": "239447", "url": "https://it.wikipedia.org/wiki?curid=2762007", "title": "EC KAC", "text": ""}
{"id": "2762013", "revid": "767487", "url": "https://it.wikipedia.org/wiki?curid=2762013", "title": "Le facce della morte", "text": "Le facce della morte (\"Faces of Death\") \u00e8 un film del 1978 diretto da Conan LeCilaire.\n\u00c8 definito uno shockumentary, cio\u00e8 un documentario contenente immagini violente e scioccanti. Ha generato diversi sequel. La pellicola \u00e8 un misto di filmati di repertorio autentici e ricostruzioni effettuate dai cineasti.\nTrama.\nIl dr. Gr\u00f6ss \u00e8 alle prese con un'operazione a cuore aperto, quindi parla a proposito della morte e delle sue facce. Inizia, cos\u00ec, una collezione di filmati dal contenuto altamente disturbante. La prima parte si concentra sugli animali (sia animali uccisi, sia gente uccisa da animali). Tra le tante: le battute di caccia di alcune trib\u00f9; lotta tra cani; mucche e agnelli uccisi al mattatoio; in un ristorante esotico, ad una scimmia viene aperta la testa e il suo cervello viene mangiato; un alligatore divora un ranger. Sono inoltre mostrate altre sequenze estremamente truci: una famiglia massacrata, bambini compresi; parecchie scene di autopsia; una setta religiosa che compie un sacrificio umano, e termina il rito con un'orgia; un condannato a morte viene ucciso nella camera a gas; un altro, invece, muore sulla sedia elettrica; un terrificante incidente aereo; morti sulle strade.\nProduzione.\nIn un'intervista, il regista John Alan Schwartz ha ammesso che, nella scena della setta di cannibali, egli stesso interpret\u00f2 il ruolo del sacerdote.\nLa sequenza dell'esecuzione sulla sedia elettrica fu messa in scena nella soffitta di un amico del regista. La bava della vittima era, in realt\u00e0, dentifricio. Al regista venne in mente la scena della sedia elettrica leggendo un articolo su Hustler Magazine.\nNonostante la pubblicistica del film abbia spesso affermato che la pellicola sia stata bandita in pi\u00f9 di 40 nazioni, lo stesso sito web della distribuzione video, nella sezione \"Controversy\", afferma: \"E, bench\u00e9 il film potrebbe non essere esattamente stato \"messo al bando da 43 paesi\", \u00e8 stato realmente messo fuorilegge in alcune nazioni\".\nDistribuzione.\nL'edizione italiana del film fu curata da Mario Morra. Tale versione \u00e8 differente da quella originale: ha un montaggio diverso, musiche diverse, e sono state aggiunte alcune scene nuove. Tant'\u00e8 che da alcuni \"Le facce della morte\" \u00e8 considerato un film italiano. La stessa cosa accadde per \"Le facce della morte n. 2\" (questa volta fu Renato Polselli a curare l'edizione italiana).\nNel film italiano \"Nudo e crudele\" (1984), \u00e8 presente la medesima scena dell'alligatore che divora il ranger (anche se proposta con un montaggio diverso). Nel 1993 viene distribuito in video il film \"Traces of Death \"(con cinque sequel), sostanzialmente ispirato a \"Le facce della morte.\"\nEventi successivi.\nIn Giappone il film \u00e8 stato per 10 settimane campione di incassi, davanti a \"Guerre stellari\". \u00c8 al 50\u00ba posto nella classifica di Entertainment Weekly \"La Top 50 dei film cult di tutti i tempi\".\nNel 2008, per festeggiare il trentesimo anniversario, il film \u00e8 uscito in Blu-ray. In Italia non \u00e8 mai stato distribuito, n\u00e9 in VHS n\u00e9 in DVD."}
{"id": "2762014", "revid": "574302", "url": "https://it.wikipedia.org/wiki?curid=2762014", "title": "Mali ai Giochi olimpici", "text": "Il Mali ha partecipato per la prima volta ai Giochi olimpici nel 1964.\nGli atleti maliani non hanno mai vinto medaglie ai Giochi olimpici estivi, n\u00e9 hanno mai partecipato ai Giochi olimpici invernali.\nIl Comitato Olimpico Nazionale e Sportivo del Mali, creato nel 1962, venne riconosciuto dal CIO nel 1963."}
{"id": "2762016", "revid": "1318658", "url": "https://it.wikipedia.org/wiki?curid=2762016", "title": "Vondie Curtis-Hall", "text": "Biografia.\nVondie Curtis-Hall ha interpretato il dr. Dennis Hancock in \"Chicago Hope\" e ha diretto il film \"Glitter\" con protagonista Mariah Carey.\nVita privata.\n\u00c8 sposato dal 1995 con l'attrice e regista Kasi Lemmons con cui ha avuto due figli: Henry Hunter (1996) e Zora (1999). Ha anche un'altra figlia, Che (1979), nata da una precedente relazione."}
{"id": "2762025", "revid": "467420", "url": "https://it.wikipedia.org/wiki?curid=2762025", "title": "Mauritania ai Giochi olimpici", "text": "La Mauritania ha partecipato per la prima volta ai Giochi olimpici nel 1984.\nGli atleti mauritani non hanno mai vinto medaglie ai Giochi olimpici estivi, n\u00e9 hanno mai partecipato ai Giochi olimpici invernali.\nIl Comitato Olimpico Nazionale e Sportivo Mauritano, creato nel 1962, venne riconosciuto dal CIO nel 1979."}
{"id": "2762028", "revid": "29376976", "url": "https://it.wikipedia.org/wiki?curid=2762028", "title": "Pirouette (danza)", "text": ""}
{"id": "2762029", "revid": "767487", "url": "https://it.wikipedia.org/wiki?curid=2762029", "title": "J\u00e9r\u00f4me Schneider", "text": "Carriera.\nDopo aver trascorso cinque stagioni nelle file del Servette, torna al Neuchatel Xamax, club nel quale ha militato al suo debutto nel calcio professionistico."}
{"id": "2762033", "revid": "29377015", "url": "https://it.wikipedia.org/wiki?curid=2762033", "title": "Piroetta", "text": ""}
{"id": "2762036", "revid": "767487", "url": "https://it.wikipedia.org/wiki?curid=2762036", "title": "Ayt Chiker", "text": "Ayt Cicar (in berbero: \u2d30\u2d62\u2d5c \u2d5b\u2d49\u2d5b\u2d30\u2d54, \"Ayt Cicar\"; ) \u00e8 una citt\u00e0 del Marocco, nella provincia di Nador, nella Regione Orientale. Si trova nel Rif, a circa 20\u00a0km a nord di Nador. La cittadina \u00e8 conosciuta nella regione per il suo mercato settimanale della domenica (come ricorda il nome stesso, che significa appunto \"il mercato della domenica degli Ayt Cicar\").\nLa citt\u00e0 \u00e8 anche conosciuta come Beni Chiker, A\u00eft Chichar o R\u1e25ad n Ayt Cicar.\nLa trib\u00f9 degli Ayt Cicar.\nLa trib\u00f9 degli \"Ayt Cicar\", che d\u00e0 il nome alla localit\u00e0, \u00e8 una delle 5 frazioni che compongono la confederazione degli \"Iqer\u03b5iyen\". Le altre sono gli \"Ime\u03b5zujen\", gli \"Ayt Sidal\" (o \"Sidar\"), gli \"Ayt Bu Yifrur\" e gli \"Ayt Bu Jafar\"."}
{"id": "2762040", "revid": "1522738", "url": "https://it.wikipedia.org/wiki?curid=2762040", "title": "Forza campioni", "text": " \u00e8 un anime \"spokon\" basato sul gioco del calcio, prodotto da Ashi Productions e Reteitalia in 52 episodi e trasmesso in Giappone a partire da aprile 1992. In Italia i primi 26 episodi sono stati trasmessi su Canale 5 nel 1992, mentre la serie completa \u00e8 andata in onda nel 1994 su Italia 1, ed \u00e8 stata poi replicata anche sulle emittenti Italia Teen Television, Hiro, Mediaset Extra (limitatamente all'episodio \"La prima partita\" all'interno di \"Bim Bum Bam Generation\") e Italia 2. Al contrario di \"Holly e Benji\" le partite coprono solo una piccola parte della storia, che gira sulla vita personale di Nick fuori dal campo.\nTrama.\nLa storia inizia con l'arrivo di Nick e di Roberto, suo cugino, nella cittadina dove avrebbero dovuto frequentare l'universit\u00e0 e dove Roberto dovrebbe di l\u00ec a poco farsi operare alle gambe. Roberto ha infatti ancora i postumi di una brutta caduta da cavallo ed \u00e8 costretto ad utilizzare una sedia a rotelle in attesa dell'operazione.\nPoco dopo il suo arrivo, quasi per caso Nick trova un pallone da calcio. Lui non aveva mai giocato a pallone, ma quando comincia a palleggiare, mette in mostra un'abilit\u00e0 innata. Il ragazzo \u00e8 osservato attentamente da due amiche: la pallavolista Miriam, e Doris, che tra l'altro \u00e8 la figlia dell'allenatore della \"Godai Soccer Club\", la squadra di calcio universitaria.\nQuando le ragazze riferiranno tutto ai componenti della squadra cittadina, questi cominciano a dare una mano a Nick per imparare le regole del calcio, visto che il ragazzo non aveva mai giocato prima.\nMentre quindi Roberto dimostrer\u00e0 subito il suo grande talento come progettista ed architetto, Nick scoprir\u00e0 piano piano le sue grandi capacit\u00e0 che non credeva di avere fino a diventare un campione.\nDoppiaggio.\nIl doppiaggio italiano \u00e8 stato effettuato presso lo studio Deneb Film di Milano sotto la direzione di Sergio Roman\u00f2. La traduzione dal giapponese \u00e8 a cura di Luisella Sgammeglia e Achille Brambilla e i dialoghi italiani sono di Cristina Robustelli e Maddalena Vadacca.\nEpisodi.\nLa serie \u00e8 composta da 52 episodi andati in onda in Giappone a partire dal 14 aprile 1992."}
{"id": "2762049", "revid": "76963", "url": "https://it.wikipedia.org/wiki?curid=2762049", "title": "The Goodies", "text": "I The Goodies erano un trio di comici britannici (Tim Brooke-Taylor, Graeme Garden, Bill Oddie), che crearono, scrissero e condussero in una surreale serie televisiva comica a sketch intitolata \"The Goodies\" durante gli anni settanta e i primi anni ottanta combinando sketch e situation comedy.\nUniversit\u00e0 di Cambridge.\nI tre attori si incontrarono come studenti dell'universit\u00e0 di Cambridge, dove Brooke-Taylor stava studiando legge, Garden stava studiando medicina e Oddie stava studiando inglese. Erano studenti universitari quando Brooke-Taylor, Garden e Oddie incontrarono John Cleese, Graham Chapman e Eric Idle, che pi\u00f9 tardi sarebbero diventati i membri dei Monty Python. Questo gruppo di studenti divennero amici intimi e Brooke-Taylor e Cleese, che erano entrambi studenti di giurisprudenza, ma in differenti college all'interno dell'universita il quale studiavano insieme, scambiandosi gli appunti. Divennero tutti i membri del Cambridge University Footlights Club, con Brooke-Taylor che ne divenne presidente nel 1963, e Garden lo succedette nel 1964.\nA Garden succedette Idle nel 1965, che inizialmente era consapevole del Footlights Club quando fece un'audizione per un Pembroke College per Brooke-Taylor e Oddie.\nCarriera prima di \"The Goodies\".\nBrooke-Taylor, Garden e Oddie erano i membri del cast dello show radiofonico di successo \"I'm Sorry, I'll Read That Again\", il quale comprendeva anche Cleese, David Hatch e Jo Kendall, e dur\u00f2 fino al 1973. \"I'm Sorry, I'll Read That Again\" era il risultato della rivista \"A Clump of Plinths\". Dopo avergli cambiato il titolo in \"Cambridge Circus\", la rivista venne esibita a Londra, in Nuova Zelanda e a New York.\nEbbero anche delle parti in alcune serie televisive degli anni sessanta, incluse \"At Last the 1948 Show\", \"Marty\", \"Twice a Fortnight\" e in \"Broaden Your Mind\".\n\"The Goodies\", la serie televisiva.\n\"The Goodies\" venne creata da Tim Brooke-Taylor, Graeme Garden e Bill Oddie.\nGli episodi della serie originariamente erano co-scritti dai tre Goodies (Brooke-Taylor, Garden e Oddie). Poi, gli episodi vennero co-scritti solo da Garden e Oddie.\nLa musica dello show fu scritta da Bill Oddie, e la sigla di \"The Goodies\" venne co-scritta da Oddie e Michael Gibbs. Lo show inoltre fu beneficiato ampiamente del contributo del direttore Bob Spiers.\nLa serie televisiva venne trasmessa dal novembre 1970 al febbraio 1982 sulla BBC2, con settanta episodi, per lo pi\u00f9 di durata di trenta minuti, eccetto per i due special natalizi di quarantacinque minuti (\"The Goodies and the Beanstalk\" e \"The Goodies Rule - O.K.?\"). La costumista per questi episodi era Dee Robson.\nIl terzetto girava su un tandem a tre posti chiamato \"trandem\", da cui frequentemente cadeva.\nSebbene i Goodies fossero conosciuti per l'esecuzioni di acrobazie spettacolari, \u00e8 stato Brooke-Taylor ad eseguire la maggior parte di esse.\nI Goodies non ebbero mai un contratto formale con la BBC, e quando il bilancio della BBC Light Entertaiment venne esaurito per la produzione di una serie televisiva basata su \"Guida galattica per gli autostoppisti\", firmarono un contratto con la London Weekend Television per ITV. Tuttavia, dopo uno special di Natale di mezz'ora (\"Snow White 2\") nel 1981, e a una serie di sei parti all'inizio del 1982, la serie \u00e8 stata annullata. In recenti interviste ai Goodies suggeriscono che i motivi sono stati principalmente di natura economica.\nPremi e nomination.\nUn episodio special, il quale era basato su un episodio originale dei Goodies intitolato \"Kitten Kong\", era chiamato \"Kitten Kong: Montreux '72 Edition\", e venne trasmesso per la prima volta nel 1972. I The Goodies vinsero il Silver Rose nel 1972 per questo episodio al Festival Rose d'Or, a Montreux, Svizzera. Il trio vinse un altro Silver Rose per l'episodio \"The Movies\".\nI The Goodies vennero nominati nel 1976 per un BAFTA, ma vinse \"Fawlty Towers\".\nRiunioni dei The Goodies.\n2005, Australia.\nIl trio si riun\u00ec in Australia per il \"The Goodies (Still A)Live on Stage\" come parte del Sidney's Big Laugh Comedy Festival nel marzo 2005. Lo show cambi\u00f2 stato, visitando Melbourne, Brisbane e Canberra.\n2006-2007, Gran Bretagna.\nTim Brooke-Taylor e Graeme Garden fecero il loro show dal vivo nel 2006 al Edinburgh Fringe Festival. Lo show era simile a quello fatto in Australia, con Bill Oddie che partecipava via video. Lo show venne fatto anche nel 2007.\n2009 World's Funniest Festival Island and Riverside.\nTim Brooke-Taylor e Graeme Garden sono previsti per apparire al Sidney's Riverside Theatre il 25 ottobre 2009 e al World's Funniest Festival all'Isola Cockatoo, Nuovo Galles del Sud il 17 ottobre 2009. Lo show \u00e8 presentato da Andrew Hansen, membro dei The Chase."}
{"id": "2762050", "revid": "599013", "url": "https://it.wikipedia.org/wiki?curid=2762050", "title": "31\u00aa Brigata corazzata &quot;Curtatone&quot;", "text": "La 31\u00aa Brigata corazzata \"Curtatone\" \u00e8 stata una Grande Unit\u00e0 dell'Esercito italiano.\nStoria.\nLa 31\u00aa Brigata corazzata \u201cCurtatone\u201d fu creata in seguito alla ristrutturazione dell'Esercito italiano il 21 ottobre 1975 e fu incorporata nella Divisione corazzata \"Centauro\" del III Corpo d'armata di Milano che inquadrava anche le Brigate meccanizzate \"Goito\" e \"Legnano\". La brigata che aveva una forza complessiva di 3.381 uomini (214 ufficiali, 516 sottufficiali e 2.651 soldati di truppa) prendeva il nome in onore della battaglia di Curtatone combattuta il 29 maggio 1848, durante la prima guerra di indipendenza tra l'esercito sardo.piemontese e quello austriaco.\nLa brigata \"Curtatone\" stanziava con tutti i suoi reparti in Piemonte precisamente a Novara, Vercelli e Bellinzago Novarese.\nIl 1\u00ba novembre 1986 la Brigata \u201cCurtatone\u201d venne sciolta a seguito dell'abolizione del livello divisionale, e per trasformazione venne creata a Novara la 31\u00aa Brigata corazzata \"Centauro\"."}
{"id": "2762051", "revid": "574302", "url": "https://it.wikipedia.org/wiki?curid=2762051", "title": "Mauritius ai Giochi olimpici", "text": "Mauritius ha partecipato per la prima volta ai Giochi olimpici nel 1956.\nGli atleti mauriziani hanno vinto una medaglia, di bronzo, ai Giochi olimpici estivi, con Bruno Julie nel 2008, mentre non hanno mai partecipato ai Giochi olimpici invernali.\nIl Comitato Olimpico Mauriziano, creato nel 1971, venne riconosciuto dal CIO nel 1972."}
{"id": "2762052", "revid": "599013", "url": "https://it.wikipedia.org/wiki?curid=2762052", "title": "Samir Boughanem", "text": ""}
{"id": "2762059", "revid": "599013", "url": "https://it.wikipedia.org/wiki?curid=2762059", "title": "Ponte medievale di Campo Ligure", "text": "Il ponte medievale di San Michele o di Adelasia o Adelaide \u00e8 un ponte ad arco del comune ligure di Campo Ligure, nella valle Stura nella citt\u00e0 metropolitana di Genova.\nStoria e descrizione.\nIl ponte medievale, sovrastante il torrente Stura, fu realizzato nel IX secolo ed articolato in quattro campate litiche. Un'inondazione durante l'alluvione del 26 agosto 1702 provoc\u00f2 la demolizione di una parte del manufatto lasciando quasi intatta la prima arcata verso il centro abitato. Il ponte fu completamente ricostruito in legno nel 1721, ma due altre violente alluvioni, nel 1737 e nel 1747, lo demolirono del tutto.\nNuovamente rifatto in legno, gi\u00e0 nel 1765 presentava una situazione di degrado tale da rendere pericolo il transito; la popolazione campese sollecit\u00f2 agli Agenti della Comunit\u00e0 la ricostruzione in muratura del ponte. L'opera di riedificazione inizi\u00f2 con il progetto del 1810 che ebbe attuazione a fine 1813, ma con travature in legno poggianti sui pilastri del 1795 appena rabberciati e poco sicuri.\nNel 1822-1823 venne ricostruito il pilastro centrale, quello a tutt'oggi esistente, su progetto dell'architetto Ippolito Cremona. Nel 1836-1837 venne avviata la costruzione in pietra del ponte che croll\u00f2 appena terminato, ma non per la grande alluvione del settembre 1837, bens\u00ec per l'imperizia del costruttore. Finalmente nel 1841, su progetto dell'ingegnere campese Matteo Giuseppe Leoncini, il ponte fu ricostruito."}
{"id": "2762062", "revid": "767487", "url": "https://it.wikipedia.org/wiki?curid=2762062", "title": "Wild Child (film)", "text": "Wild Child \u00e8 un film del 2008 diretto da Nick Moore.\n\u00c8 stato l'ultimo film di Natasha Richardson, deceduta l'anno successivo.\nTrama.\nPoppy Moore \u00e8 una sedicenne californiana ricca e viziata, orfana di madre. Il giorno in cui la fidanzata del padre deve trasferirsi nella loro casa, la ragazza invita tutti gli amici nella villa e organizza un party, buttandosi in mare con i vestiti della matrigna. Il padre decide quindi di mandarla nel collegio inglese Abbey Mount School, una scuola dalle regole estremamente rigide.\nPoppy si ritrova in un ambiente ostile, e inizia a trattare le sue compagne di stanza come plebee; inoltre la caposcuola Harriet ostacola ogni sua idea di libert\u00e0. Allora le sue compagne di stanza l'aiutano ad escogitare un piano: combinare ogni bravata possibile per andare davanti alla corte d'onore e farsi espellere. Ma la direttrice, la signora Kingsley, ha promesso al signor Moore di aiutare Poppy e nonostante varie bravate non la espelle.\nQuindi le ragazze escogitano un altro piano: Poppy deve rimorchiare il figlio della direttrice, Freddie, in modo che la signora Kingsley si infuri, dato che \u00e8 iper-protettiva nei confronti del figlio. Nei preparativi per il ballo, Poppy capisce che \u00e8 legata alle compagne di stanza da un'amicizia che non aveva notato soprattutto quando va con loro in citt\u00e0 a fare shopping a comprare i vestiti da indossare al ballo e a cambiare colore di capelli. Al ballo della scuola Poppy attira le simpatie di tutti compresa l'attenzione di Freddie ma quando i due si stanno quasi per baciare, vengono interrotti dalle amiche di Harriet, Jane e Charlotte, che decidono di non dirle niente, dato che la ragazza ha una cotta per Freddie e si infurierebbe.\nIntanto Poppy entra nella squadra di Lacrosse, dove ne diventa il capitano e l'allenatrice e grazie ai suoi consigli porta la squadra, dopo trent'anni di sconfitte, alle finali del campionato. Dopo un po' di tempo, Poppy e Freddie hanno un appuntamento, vanno in un paesino, parlano delle loro vite e finalmente si baciano. Poppy capisce di essere veramente innamorata del ragazzo e inizia a considerare l'idea di non andarsene. Ma Harriet, approfittando del fatto che Poppy ha lasciato erroneamente aperto il suo accesso alla posta elettronica, stampa delle false mail dalla casella di posta di Poppy: in una, fingendosi Poppy che scrive all'amica Ruby, dice che le ragazze sono delle ignoranti e che le sta solo usando per uscire dalla scuola, e la consegner\u00e0 alle cinque ragazze, nell'altra spiega il piano per rimorchiare Freddie. Sia le ragazze che Freddie rimangono delusi.\nPoppy una notte si trova davanti alla dispensa con il suo accendino \"I LOVE LA\", a parlare al telefono con la sua amica Ruby (ma nel momento di riattaccare scopre che l'amica sto uscendo con il suo ragazzo e la sta tradendo, cosa che la rende ancora pi\u00f9 triste), quando accidentalmente parte una fiamma e la tenda inizia a prendere fuoco. Poppy riesce a spegnere il piccolo fuoco e se ne va, lasciando l\u00e0 il suo accendino, accorgendosi che Drippy, una sua amica, era andata dentro la dispensa come ogni notte per mangiare del gelato. Poppy torna a dormire ma durante la notte sente il rumore delle finestre che si infrangono, vede le fiamme dalla finestra e allora suona l'allarme di incendio. Evacuate tutte le ragazze, Poppy si ricorda che Drippy era l\u00ec e che accidentalmente dallo spavento si era chiusa dentro la dispensa e va a salvarla. Nel rientrare nelle camere, Freddie chiama a parte Poppy e le fa vedere che ha trovato sul luogo dell'incendio il suo accendino. Poppy si fa coraggio e va a confessare tutto alla direttrice, che con grande dispiacere deve convocare la corte d'onore, formata da tutte le studentesse della scuola.\nPoppy, dopo aver parlato con la signora Kingsley e aver confessato che l'incendio \u00e8 partito a causa sua, vede appesa al muro una foto dell'unica volta in cui la squadra di Lacrosse aveva vinto il campionato e nota che il capitano era proprio sua madre. Capisce di appartenere veramente a questa scuola, ma ormai sembra troppo tardi. Mentre si svolge il \"processo\", le ragazze scoprono che \u00e8 stata Harriet a scrivere le mail, notando che ci sono alcune parole che Poppy non utilizza, quindi vanno di corsa alla corte d'onore e cercano di salvare Poppy, anche tutte le studentesse della scuola si prodigano per aiutarla ma invano. Harriet furiosa per la cosa \u00e8 pi\u00f9 agguerrita che mai, ma si tradisce parlando dettagliatamente dell'accendino di Poppy, quando nessuno l'aveva nominato (gli unici a sapere di questo particolare erano Freddie, la signora Kingsley e la stessa Poppy); con questa nuova prova Harriet viene espulsa. Poppy \u00e8 salva e si riconcilia con le sue amiche, ma anche con Freddie.\nAlla finale di Lacrosse inizialmente le ragazze partono svantaggiate ma grazie all'incoraggiamento di Poppy e al suo metodo la squadra trionfa sugli avversari, ad assistere alla partita c'\u00e8 anche il padre di Poppy che vede la figlia molto cambiata e pi\u00f9 felice. Le ragazze vincono il campionato mentre Harriet riceve una meritata punizione anche dalle sue ex compagne di classe per tutte le angherie che hanno passato.\nAlla fine Poppy invita le sue nuove amiche e Freddie a passare l'estate nella sua villa in California.\nDistribuzione.\nIn Italia, il film \u00e8 uscito direttamente in DVD.\nGran Bretagna: agosto 2008."}
{"id": "2762063", "revid": "812213", "url": "https://it.wikipedia.org/wiki?curid=2762063", "title": "Michael De Bakey", "text": ""}
{"id": "2762064", "revid": "1573940", "url": "https://it.wikipedia.org/wiki?curid=2762064", "title": "Ceratites", "text": "Ceratites \u00e8 un genere di molluschi cefalopodi estinti appartenente alle ammoniti (sottoclasse Ammonoidea), ordine Ceratitida, vissuto nell'Anisico superiore-Ladinico inferiore (Triassico Medio). Questa forma ha diffusione mondiale.\nDescrizione.\nConchiglia con avvolgimento planispirale, da moderatamente involuta a evoluta, compressa. Ombelico da moderatamente stretto ad ampio, non molto profondo, delimitato da un margine arrotondato ma ripido. La sezione dei giri \u00e8 sub-trapezoidale. L'ornamentazione \u00e8 caratterizzata da coste grossolane pi\u00f9 o meno rilevate, dritte o debolmente flessuose, proverse in posizione latero-ventrale, che possono portare robusti tubercoli in posizione latero-ventrale che in talune specie si prolungano in spine latero-ventrali (\"C. spinosus\" PHILIPPI; \"C. postspinosus\" RIEDEL); meno frequentemente sono presenti nodi o tubercoli medio-laterali. Ventre piatto o debolmente arrotondato. L'ornamentazione tende a farsi pi\u00f9 pesante negli ultimi giri (forme adulte e gerontiche), ed \u00e8 comunque pi\u00f9 marcata nelle \"microconche\" rispetto alle \"macroconche\". Sutura ceratitica tipica; selle selle ampie e arrotondate e lobi relativamente pi\u00f9 sottili, denticolati; lobo esterno (ventrale) suddiviso da una piccola sella.\nDistribuzione.\nGenere diffuso dall'America settentrionale all'Europa, Medio Oriente, Asia centrale (Afghanistan), subcontinente indiano, Vietnam. Forma tipica del Triassico Medio in \u201cfacies germanica\u201d, in cui si ha lo sviluppo di diverse linee evolutive peculiari in depositi di mare epicontinentale (\u201cMuschelkalk\u201d) caratteristici dell'Europa centrale.\nHabitat.\nForma di profondit\u00e0 moderata, di piattaforma continentale e mare epicontinentale. Queste forme sono brevidome (la camera d'abitazione occupava circa 180\u00b0 dell'ultimo giro); inoltre studi sull'assetto idrostatico e idrodinamico della conchiglia degli ammonoidi indicherebbero che l'orientazione dell'apertura era prossima all'orizzontale. Quindi l'apertura dell'iponomo era prossima alla massima distanza orizzontale rispetto al baricentro della massa corpo-conchiglia, e si trovava all'incirca alla stessa altezza: questa configurazione minimizza la possibilit\u00e0 di un movimento \"pendolare\" di beccheggio della conchiglia sotto le sollecitazioni della propulsione. L'insieme di queste caratteristiche sembra indicare una notevole stabilit\u00e0 e manovrabilit\u00e0 dell'organismo. Si trattava probabilmente di una forma da necto-bentonica (considerando il ventre tendenzialmente piatto) a nectonica, e di un nuotatore non particolarmente veloce (considerata la presenza di nodi e tubercoli molto sviluppati nell'adulto), ma stabile. Le forme meno ornate potrebbero essere state relativamente pi\u00f9 mobili."}
{"id": "2762066", "revid": "2039709", "url": "https://it.wikipedia.org/wiki?curid=2762066", "title": "Storia dell'Emilia", "text": "L'Emilia \u00e8 una regione con una grande eredit\u00e0 storica, con vestigia risalenti al Paleolitico.\nEntr\u00f2 nel regno d'Italia nel marzo del 1860 assieme alla Romagna e la Toscana. Prima di quella data era stata la patria dei famosi ducati di Piacenza, Parma, Guastalla, Modena e Reggio, oltre al libero comune di Bologna.\nAntichit\u00e0.\nPaleolitico, Neolitico e Et\u00e0 del ferro.\nNella regione sono stati ritrovati resti di insediamenti risalenti al Paleolitico a Albinea, Campegine e a Calerno, oltre a reperti del Neolitico e palafitte (Terramare), unico tipo di abitazioni prima della bonifica delle paludi che erano disseminate per tutta la Pianura Padana. Durante l'Et\u00e0 del ferro (IX-VIII secolo a.C.) si svilupp\u00f2 la famosa cultura villanoviana, cos\u00ec chiamata dal nome di un sito a Villanova, durante la quale furono fondate le prime citt\u00e0. Le principali testimonianze di questa cultura sono soprattutto ceramiche usate come urne funerarie, e rappresenta la fase pi\u00f9 antica della civilt\u00e0 etrusca. \nDominio degli Etruschi e dei Galli Boi.\nDal VI al III secolo a.C. la zona fu dominata (come la Romagna) dagli Etruschi che vi fondarono fiorenti colonie come Spina, Parma e \"Felsina\", l'attuale Bologna. In quest'ultima citt\u00e0, al Museo Civico Archeologico, sono conservati vari reperti di et\u00e0 etrusca. Durante il dominio etrusco, arrivarono dalla Francia i Galli Boi che finirono per dominare la pianura dove appresero la scrittura dagli etruschi.\nDominio romano.\nI Romani conquistarono l'Emilia nel III secolo a.C. e vi costruirono (nel 187 a.C.) un'importantissima via consolare, la Via Emilia, grazie a Marco Emilio Lepido, e Augusto ne fece un'unica regione assieme alla Liguria. Lungo il percorso sorsero le citt\u00e0 di Modena (Mutina), Piacenza (Placentia) e Reggio Emilia (Regium Lepidi), mentre si espansero \"Parmam\" (Parma) e \"Bononia\" (Bologna).\nDurante il dominio di Roma, l'Emilia cambi\u00f2 radicalmente: i boschi vennero tagliati per fornire il legname alla capitale e le paludi della pianura furono bonificate.\nLe principali vestigia della dominazione romana sono presenti in tutta l'Emilia, in particolare a Piacenza, dove vi \u00e8 il sito archeologico di Velleia, un'antica citt\u00e0 romana.\nMedioevo.\nGoti e Longobardi.\nNel IV secolo d.C., la zona fu soggetta a ondate di popolazioni barbariche dal Nord Europa. Tali invasioni, iniziate nel V secolo d.C., portarono rovina in tutta la regione. Le paludi ripresero il sopravvento, i campi furono abbandonati e la vita della gente fu minacciata. Tuttavia, all'arrivo dei Goti di Odoacre, la regione ebbe un periodo di tranquillit\u00e0 terminato nel VI secolo con il disastroso arrivo dei Longobardi di Agilulfo che portarono, sostituendosi ai Bizantini che si erano insediati ai tempi di Giustiniano, tremende carestie, fame, epidemie di peste e inondazioni .\nDurante il dominio longobardo si formarono vari piccoli ducati, come il Ducato di Parma, di Piacenza, di Persiceto, di Modena e di Reggio nell'Emilia. Nel 728 d.C. divennero longobarde anche Bologna e Imola. La regione fu definitivamente longobarda con Astolfo nel 751.\nVi sorsero fondazioni monastiche provenienti dall'abbazia di Bobbio che crearono le basi per lo sviluppo dell'agricoltura, con la diffusione di vigneti, castagneti, mulini e frantoi. Si riaprirono le vie commerciali e di comunicazione: olio, sale, legname, carne, ecc.\nFranchi.\nIn seguito al dominio longobardo, vennero i Franchi di Carlo Magno, che divise la regione in vari feudi amministrati da vescovi, che all'epoca avevano non solo ruoli religiosi, ma anche politici e amministrativi. Dopo il Trattato di Verdun, gran parte del Nord Italia, inclusa l'Emilia, passa al figlio di Carlo Magno Ludovico il Pio.\nLe vicissitudini durante l'alto Medioevo.\nIl Marchese del Friuli Berengario venne eletto re e successe Ludovico. Ma i suoi sostenitori combatterono fra di loro e lo uccidono a tradimento e qualche anno dopo sale al potere Berengario secondo, marchese d'Ivrea. Berengario II, per mantenere il potere, si sottomette a Ottone I che nel 962 scende nella penisola, depone Berengario II e si proclama Re d'Italia. Il 12 febbraio 1002 diviene Re d'Italia Arduino, che deve fronteggiare Ottone di Carinzia,arrivato in Italia nel nome dell'imperatore di Germania, Enrico II, che ha varcato le Alpi con un piccolo esercito per spodestare Arduino. Viene per\u00f2 sconfitto in Trentino e a quel punto, Ottone si ritrita. Tempo dopo, Arduino decide di farsi monaco e entra nell'ordine dei monaci benedettini all'abbazia di Fruttuaria.\nLe signorie e i ducati.\nL'epoca dei ducati (XV secolo-1860).\nNel XII secolo in Emilia molti feudi divennero indipendenti, trasformandosi in liberi comuni. Particolarmente importanti furono i comuni di Parma e Piacenza, ma soprattutto Bologna, dove, nel 1088, si svilupp\u00f2 la prima universit\u00e0 europea.\nNel XIII secolo nacquero le prime contee e i primi ducati della regione. I pi\u00f9 importanti sono:\nL'et\u00e0 napoleonica.\nL'arrivo dei francesi.\nNel 1793 Napoleone Bonaparte, all'epoca generale di brigata, ricevette l'incarico di ispettore d'artiglieria dell'Armata d'Italia, che da tempo era bloccata tra le truppe piemontesi a nord e le navi inglesi a sud mentre tentava di invadere il Regno di Sardegna.\nNell'aprile del 1794 le truppe francesi, guidate da Napoleone, ruppero il blocco presso Oneglia, in Liguria, riuscendo cos\u00ec ad avanzare nella penisola italiana. Gradatamente, Bonaparte avanz\u00f2, pressoch\u00e9 senza problemi, nell'Italia settentrionale portando l'ideale di libert\u00e0 della Rivoluzione francese tra i popoli del luogo che cominciarono a ribellarsi ai loro sovrani ed acclamando i francesi come liberatori.\nIl 7 maggio 1796 il generale Dallemagne raggiunse Piacenza alle ore 9 del mattino, dando inizio all'espansione francese in Emilia e in Romagna. Il 9 maggio, due giorni dopo la caduta di Piacenza, il Duca di Parma Ferdinando I firm\u00f2 l'armistizio con le truppe napoleoniche, mentre il Ducato di Modena venne occupato ad ottobre e la Legazione di Romagna, appartenente allo Stato Pontificio, poco dopo.\nLe Repubbliche.\nA Reggio, il 7 maggio 1796, giorno della caduta di Piacenza, il duca Ercole III d'Este decise, a causa dell'imminente arrivo delle truppe francesi e delle sommosse popolari, di ritirarsi a Venezia. Venne cos\u00ec proclamata la Repubblica Reggiana, che venne annessa poco tempo dopo ai territori occupati da Napoleone, che proclam\u00f2 nello stesso anno, a Bologna, la Repubblica Bolognese. Alla fine del 1796 vennero proclamate nel Nord Italia, due repubbliche, dipendenti dalla Francia: la Repubblica Transpadana (composta da quello che era il Ducato di Milano fino all'anno precedente) e la Repubblica Cispadana (formatasi dall'unione di Ducato di Modena, Repubblica Reggiana e Repubblica Bolognese). Il 7 marzo 1797 vennero unite, assieme alla Legazione di Romagna, nella Repubblica Cisalpina, che adott\u00f2 il tricolore, nato a Reggio nel 1796, come bandiera.\nIl Risorgimento.\nIl biennio 1848-49 vede in campo tutte le classi sociali. A Reggio, a Modena e a Bologna il popolo scende in piazza: si rivelano forze laterali che pongono obiettivi che vanno al di l\u00e0 della libert\u00e0 e dell'indipendenza. A Modena vogliono cacciare il duca, Francesco V d'Asburgo-Este e darsi un governo autonomo, parlano di unit\u00e0 italiana, sono repubblicani e nutrono vive aspirazioni sociali. A Bologna, il \"popolo minuto\" difende l'8 agosto 1848 la citt\u00e0 dall'invasore, ma pone anche la questione sociale nei suoi aspetti economici e morali.\nMa i moderati riuscirono a tenere sotto controllo la situazione, a \"frenare la plebe\", abbandonando la formula \"Pio IX e l'Italia\" che aveva raccolto il primo impulso liberale di coloro che anelavano a novit\u00e0 e accettando ora il programma dell'accordo con Carlo Alberto che D'Azeglio ha propagandato in Romagna nel 1845, poich\u00e9 permetteva, tra l'altro, di neutralizzare il rivoluzionarismo democratico nei suoi vari aspetti, ossia di placare senza troppo sangue le rivolte anti-austriache. Nel 1849, dopo che la Repubblica romana si era sciolta, la fiamma rivoluzionaria si era spenta. Dieci anni dopo, nel 1859, nella Romagna pontificia, nei Ducati di Modena e Parma e nel Granducato di Toscana, in seguito a insurrezioni pacifiche che cacciarono i rispettivi governanti, si formarono dei governi provvisori che traghettarono questi territori nel Regno di Sardegna tramite plebiscito.\nL'epoca contemporanea.\nL'Emilia, nel 1922, entr\u00f2 a far parte dell'Italia fascista di Mussolini e pi\u00f9 tardi venne occupata dalle truppe tedesche, che vennero a poco a poco scacciate dagli alleati. Esse uccisero nel 1944 a Marzabotto, per repressione dell'azione partigiana, 1830 persone. \nNel 1947 l'Emilia and\u00f2 a formare, assieme alla Romagna, la regione Emilia-Romagna."}
{"id": "2762067", "revid": "1005847", "url": "https://it.wikipedia.org/wiki?curid=2762067", "title": "Monastero Donskoj", "text": "Il monastero Donskoj () \u00e8 uno dei principali monasteri di Mosca, fondato nel 1591, in memoria della liberazione di Mosca dalla minaccia dell'invasione del Khan Kazy-Girey. Situato sulla strada che arriva fino in Crimea, il monastero era pensato come difesa contro attacchi provenienti da sud contro il Cremlino di Mosca.\nStoria.\nPeriodo moscovita.\nIl monastero venne costruito sul luogo in cui si trovavano la fortezza mobile di Boris F\u00ebdorovi\u010d Godunov e la chiesa da campo dedicata a san Sergio di Radone\u017e, con l'icona di Nostra Signora del Don, di Teofane il Greco. La leggenda narra che Dmitrij Donskoj abbia portato questa icona con s\u00e9 nella battaglia di Kulikovo, nel 1380. I tatari se ne andarono senza combattere e vennero sconfitti nel corso della ritirata.\nInizialmente il monastero era piuttosto povero e contava solo pochi monaci.\nNel 1612 venne occupato per un giorno dal comandante polacco-lituano Jan Karol Chodkiewicz. Nel 1618, gli strel'cy russi sconfissero i cosacchi ucraini di Pietro Konashevych sotto le mura del monastero.\nA met\u00e0 del XVII secolo, il monastero venne collegato al monastero Andrejevskij. Nel 1678, comunque, venne ripristinata la sua autonomia, e il monastero ricevette ricche donazioni, compresi oltre 1.400 contadini. Nel 1683, venne elevato al livello di archimandrita, e ricevette 20 \"desjatine\" dei vicini pascoli. I monasteri Vidogoshchskij, Zhizdrinskij, Sharovkin e Zheleznoborovskij vennero uniti al monastero Donskoj fra il 1683 e il 1685.\nPeriodo imperiale.\nA partire dal 1711, la cripta della Grande Cattedrale venne utilizzata per la sepoltura dei sovrani georgiani della famiglia Bagration e i duchi della famiglia Dadiani.\nNel 1724, i monaci e le propriet\u00e0 del monastero Andrejevskij vennero trasferiti al monastero Donskoj. Al 1739, quest'ultimo era gi\u00e0 proprietario di 880 tenute, con 6.716 contadini, 14 mulini a vento e alcuni laboratori per il pesce. Nel 1747, le autorit\u00e0 volevano trasferire l'Accademia di Slavo, Greco e Latino al monastero Donskoj, ma il convento si limit\u00f2 a pagare i salari al personale accademico, con i propri fondi.\nNel corso della rivolta per la peste del 1711, l'arcivescovo Ambrosio venne ucciso all'interno del monastero. Nel 1812, l'esercito francese saccheggi\u00f2 il monastero Donskoj, da cui gli oggetti pi\u00f9 preziosi erano gi\u00e0 stati portati a Vologda. Nel 1917, il monastero ospitava 48 monaci e due novizi.\nPeriodo sovietico e contemporaneo.\nDopo la rivoluzione d'ottobre, il monastero Donskoj venne chiuso. Dal 1922 al 1925, il patriarca Tichon di Mosca venne detenuto nel convento, dopo il suo arresto. Scelse di rimanere in questo monastero anche dopo il suo rilascio. Reliquie di san Tichon vennero scoperte dopo la sua canonizzazione nel 1989. Sono esposte alla venerazione nella Grande Cattedrale, in estate, e nella Vecchia Cattedrale, in inverno.\nNel 1924, alcune strutture del monastero vennero occupate da una colonia penale per minori. Nel 1934, il monastero Donskoj venne trasferito alle dipendenze del Museo di Architettura dell'Accademia Sovietica di Architettura. Nel 1964 divenne affiliato al Museo di Architettura Shchusev.\nLe autorit\u00e0 sovietiche spostarono nel monastero molti resti di monasteri e cattedrali demoliti, tra cui la Cattedrale di Cristo Salvatore, la chiesa di San Nicola, la chiesa dell'Assunzione sulla via Pokrovka, la torre Sucharev e molti altri.\nArchitettura.\nQuando il monastero venne fondato, Boris F\u00ebdorovi\u010d Godunov pos\u00f2 personalmente la prima pietra della sua cattedrale, consacrata nel 1593 alla sacra immagine di Nostra Signora del Don. Questa piccola struttura, piuttosto tipica del regno di Godunov, ha una cupola singola, che corona tre ordini di zakomare. Negli anni 70 del XVII secolo, vennero aggiunti due ali simmetriche, e un refettorio, che conduce al campanile a tenda. L'iconostasi, eseguita nel 1662, era custodita precedentemente in una delle chiese di Mosca, demolite dai comunisti. Dal 1930 al 1946, la cattedrale fu chiusa alle funzioni e ospit\u00f2 una fabbrica.\nLa Nuova (o Grande) Cattedrale, anche questa dedicata alla Vergine del Don, venne cominciata nel 1684 come chiesa votiva della zarevna Sof'ja Alekseevna Romanova. Dopo la sua caduta in disgrazia, la costruzione venne finanziata da donazioni private. I muratori e gli artigiani vennero invitati dall'Ucraina, il che spiega alcune delle caratteristiche inusuali della cattedrale. Per la prima volta a Mosca, le cinque cupole erano disposte secondo i quattro angoli della Terra (come nella tradizione ucraina). I Vecchi credenti si ritennero offesi e definirono la cattedrale \"Altare dell'Anticristo\". Gli otto ordini dell'iconostasi barocca vennero intagliati dai maestri del Cremlino dal 1688 al 1698. L'opera centrale dell'iconostasi \u00e8 una copia della Vergine del Don, come era stata dipinta verso la met\u00e0 del XVI secolo. Gli affreschi della Cattedrale vennero eseguiti da Antonio Claudio dal 1782 al 1785, i primi a Mosca a essere dipinti da uno straniero.\nDopo che il monastero ebbe perso la sua importanza difensiva, le sue mura vennero ricostruite, nello stile barocco moscovita rosso e bianco, in modo simile al convento di Novodevi\u010dij. Otto torri quadrate e quattro circolari vennero erette dal 1686 al 1711, con la parte superiore rosso sangue. Le Sacre Porte del monastero (1693) sono sovrastate dalla chiesa di Nostra Signora di Tichvin (1713-1714), con grate di ferro lavorato. Un alto campanile venne innalzato sulle porte occidentali fra il 1730 e il 1753, su disegno di Pietro Antonio Trezzini e altri noti architetti.\nNecropoli.\nMolte famiglie dell'alta nobilt\u00e0 scelsero il monastero Donskoj come luogo della propria sepoltura. La chiesa di Alessandro Svirskij, ad esempio, venne costruita fra il 1796 e il 1798, come sepolcro dei principi Zubov. I principi Golicyn erano sepolti nella chiesa dell'Arcangelo (1714-1809), mentre la chiesa di San Giovanni Crisostomo (1881-1891) \u00e8 sede della cripta della famiglia Petrushin.\nUna vecchia necropoli nella parte sudorientale del monastero \u00e8 degna di nota per le sue tombe decorate, eseguite da alcuni dei migliori scultori russo. Adornano le tombe dei poeti Mikhail Kheraskov e Aleksandr Petrovi\u010d Sumarokov, dei filosofi P\u00ebtr Jakovlevi\u010d \u010caadaev e Ivan Aleksandrovi\u010d Il'in, degli storici Michail \u0160\u010derbatov e Vasily Klyuchevskij, del critico Vladimir F\u00ebdorovi\u010d Odoevskij, dell'architetto Giuseppe Bove, del pittore Vasilij Grigor'evi\u010d Perov, del cortigiano Aleksandr Matveevi\u010d Dmitriev-Mamonov, dell'attrice Faina Ranevskaja, del generale Anton Ivanovi\u010d Denikin, dell'aviatore Nikolaj Egorovi\u010d \u017dukovskij. Alcune delle tombe vennero trasferite dalle autorit\u00e0 sovietiche alla Galleria Tret'jakov, dove non sono oggi visibili.\nUna nuova necropoli venne inaugurata nel XX secolo, fuori dalle mura del monastero. Sergej Muromtsev fu uno dei primi eminenti personaggi sepolti qui. Dopo la rivoluzione, molti soldati sovietici uccisi nel corso della battaglia di Mosca, e anche persone fucilate dal NKVD vennero segretamente sepolte qui. Quella che era la chiesa di San Serafini, situata in questo cimitero, venne ricostruita come primo forno crematorio di Mosca nel 1927.\nIl patriarca Tichon di Mosca \u00e8 sepolto in questo monastero."}
{"id": "2762073", "revid": "339392", "url": "https://it.wikipedia.org/wiki?curid=2762073", "title": "Monti livornesi", "text": ""}
{"id": "2762074", "revid": "467420", "url": "https://it.wikipedia.org/wiki?curid=2762074", "title": "Marocco ai Giochi olimpici", "text": "Il Marocco ha partecipato per la prima volta ai Giochi olimpici nel 1960.\nGli atleti marocchini hanno vinto 24 medaglie ai Giochi olimpici estivi, mentre non ne hanno vinta nessuna ai Giochi olimpici invernali.\nIl Comitato Olimpico Marocchino venne creato e riconosciuto dal CIO nel 1959."}
{"id": "2762075", "revid": "29377537", "url": "https://it.wikipedia.org/wiki?curid=2762075", "title": "Cardiochirurgo", "text": ""}
{"id": "2762087", "revid": "599013", "url": "https://it.wikipedia.org/wiki?curid=2762087", "title": "Anthony Braizat", "text": "Carriera.\nAllenatore.\nDopo aver allenato le giovanili del Servette, assume l'incarico di allenatore della prima squadra, dal mese di gennaio 2016. Al termine della stagione conquista il primo posto e la promozione in Challenge League."}
{"id": "2762092", "revid": "72396", "url": "https://it.wikipedia.org/wiki?curid=2762092", "title": "L'invasione degli omini verdi", "text": ""}
{"id": "2762100", "revid": "181699", "url": "https://it.wikipedia.org/wiki?curid=2762100", "title": "Solveig D'Assunta", "text": ""}
{"id": "2762109", "revid": "1543377", "url": "https://it.wikipedia.org/wiki?curid=2762109", "title": "Distretto di Yadgir", "text": "Il distretto di Yadgir \u00e8 un distretto del Karnataka, in India. \u00c8 situato nella divisione di Gulbarga e il suo capoluogo \u00e8 Yadgir. \nIl distretto \u00e8 stato creato il 30 dicembre 2009 separando i comuni (\"taluk\") di Shahapur, Surpur e Yadgir dal distretto di Gulbarga. Nel progetto originario il distretto avrebbe dovuto comprendere anche i comuni di Jewargi e Sedam ma l'opposizione della popolazione locale ha fatto decidere diversamente."}
{"id": "2762113", "revid": "287204", "url": "https://it.wikipedia.org/wiki?curid=2762113", "title": "Halas w mojej glowie", "text": ""}
{"id": "2762114", "revid": "287204", "url": "https://it.wikipedia.org/wiki?curid=2762114", "title": "Wszystko, czego dzis chce", "text": ""}
{"id": "2762115", "revid": "465169", "url": "https://it.wikipedia.org/wiki?curid=2762115", "title": "Wszystko czego dzis chce", "text": ""}
{"id": "2762116", "revid": "465169", "url": "https://it.wikipedia.org/wiki?curid=2762116", "title": "Czas", "text": ""}
{"id": "2762117", "revid": "287204", "url": "https://it.wikipedia.org/wiki?curid=2762117", "title": "Czas (sile w sobie mam)", "text": ""}
{"id": "2762118", "revid": "465169", "url": "https://it.wikipedia.org/wiki?curid=2762118", "title": "Czas sile w sobie mam", "text": ""}
{"id": "2762119", "revid": "599013", "url": "https://it.wikipedia.org/wiki?curid=2762119", "title": "Toz\u00e9 Marreco", "text": ""}
{"id": "2762120", "revid": "767487", "url": "https://it.wikipedia.org/wiki?curid=2762120", "title": "Eudi Silva", "text": "Carriera.\nHa giocato nella massima serie svizzera."}
{"id": "2762138", "revid": "767487", "url": "https://it.wikipedia.org/wiki?curid=2762138", "title": "Happee, hoitoo ja empatiaa", "text": "Happee, hoitoo ja empatiaa \u00e8 il secondo singolo estratto dal secondo album della cantante finlandese Kristiina Brask chiamato Kuivilla susta. \u00c8 stato pubblicato nell'ottobre 2009."}
{"id": "2762139", "revid": "287204", "url": "https://it.wikipedia.org/wiki?curid=2762139", "title": "Michael Hollingshead", "text": "Biografia.\nLe scarne note biografiche dicono che sia nato in inghilterra tra il 1930 e il 1936 e che studi\u00f2 filosofia.Nel 1960 si trasferisce a New York e divenendo segretario esecutivo dell'\"Institute of British-American Cultural Exchange\"; con questa qualifica ordin\u00f2 alla Sandoz di Basilea un grammo di LSD,con il pretesto di non meglio specificate \"ricerche controllate\". Dopo queste prime esperienze con l'allucinogeno, contatta Aldous Huxley, che gli consiglia di mettersi in comunicazione con Timothy Leary per discutere sull'argomento.Nello stesso periodo, quindi, incontra e conosce Timothy Leary, che lo invita a tenere lezioni alla Harvard University sugli effetti dell'acido lisergico. I due diventato stretti collaboratori:\u00e8 Hollingshead stesso che \"inizia\" Leary all'LSD.Partecipa al Concord Prison Project assieme a Leary, Alpert, Metzner e in seguito si trasferisce a Millbrook, laboratorio di Leary e Alpert a seguito del loro allontanamento da Harvard, diventandone un animatore e collaborando con altri terapeuti psichedelici.\nNel 1965 torna a Londra e l\u00ec apre il World Psychedelic Centre una specie di centro di documentazione alternativo che offre informazioni e fa proselitismo sul verbo psichedelico.\nAttivit\u00e0.\nCollabora alla creazione di film sperimentali come Moon 69 di Scott Bartlett.\nA lui si deve l'iniziazione all'acido di molti personaggi famosi;tra i quali si possono ricordare:William Burroughs, John Lennon, George Harrison, Roman Pola\u0144ski, Allen Ginsberg, Keith Richards, Paul Krassner, Paul Lee, Richard Katz, Pete LaRoca, Charlie Mingus, Saul Steinberg, Alan Watts, Paul McCartney.\nCollabor\u00f2 alla stesura di vari testi. L'unico documento da lui pubblicato \u00e8 un libro autobiografico intitolato: The Man Who Turned On The World del 1974.\nMorte.\nTanto la vita quanto la morte di questa figura chiave della psichedelia statunitense sono avvolte nel mistero:\nFonti attendibili dichiarano sia scomparso in sud America senza lasciare tracce, tra gli anni ottanta e inizio novanta. Ignoto \u00e8 lo Stato in cui \u00e8 avvenuta la scomparsa e ignoti ne sono i motivi; anche se \u00e8 stato ipotizzato possa essere stato ucciso per questioni di droga, tra spacciatori di cocaina. Restano comunque solo supposizioni."}
{"id": "2762140", "revid": "767487", "url": "https://it.wikipedia.org/wiki?curid=2762140", "title": "Nyt m\u00e4 meen", "text": "Nyt m\u00e4 meen \u00e8 il primo singolo pubblicato dall'album di debutto \"Silm\u00e4t syd\u00e4meeni\" dalla cantante finlandese Kristiina Brask. \u00c8 stato pubblicato il 10 ottobre 2007, e ha raggiunto la posizione numero 14 nella classifica ufficiale dei singoli finlandesi."}
{"id": "2762141", "revid": "767487", "url": "https://it.wikipedia.org/wiki?curid=2762141", "title": "Jean Dominique", "text": "\u00c8 stato uno dei primi ad Haiti a trasmettere un programma radiofonico in creolo haitiano, la lingua parlata dalla maggior parte della popolazione. Malgrado sia scappato dal Paese due volte perch\u00e9 in pericolo di vita, Dominique, \u00e8 sempre ritornato nella nativa Haiti, credendo fermamente nella causa del popolo Haitiano. Il 3 aprile 2000, a 69 anni, Jean Dominique viene colpito al petto da quattro colpi di arma da fuoco. \nNel 2003 viene presentato a Venezia il film \"The Agronomist\", un documentario di Jonathan Demme sulla vita di Jean Dominique."}
{"id": "2762143", "revid": "26630", "url": "https://it.wikipedia.org/wiki?curid=2762143", "title": "Silm\u00e4t syd\u00e4meeni (singolo)", "text": "Silm\u00e4t syd\u00e4meeni \u00e8 il secondo singolo pubblicato dall'album di debutto omonimo della cantante finlandese Kristiina Brask. \u00c8 stato pubblicato nel dicembre 2007."}
{"id": "2762150", "revid": "580", "url": "https://it.wikipedia.org/wiki?curid=2762150", "title": "Pilvet valmiina", "text": "Pilvet valmiina \u00e8 il terzo singolo estratto dall'album di debutto \"Silm\u00e4t syd\u00e4meeni\" della cantante finlandese Kristiina Brask. \u00c8 stato pubblicato nel maggio 2008."}
{"id": "2762153", "revid": "278670", "url": "https://it.wikipedia.org/wiki?curid=2762153", "title": "Liian kaukana", "text": "Liian kaukana \u00e8 il quarto singolo estratto dall'album di debutto \"Silm\u00e4t syd\u00e4meeni\" della cantante finlandese Kristiina Brask. \u00c8 stato pubblicato nell'agosto 2008."}
{"id": "2762168", "revid": "385321", "url": "https://it.wikipedia.org/wiki?curid=2762168", "title": "Cecchi Gori Distribuzione", "text": ""}
{"id": "2762184", "revid": "729019", "url": "https://it.wikipedia.org/wiki?curid=2762184", "title": "Apolima", "text": " \nApolima \u00e8 la pi\u00f9 piccola delle quattro isole abitate di Samoa. Si trova nel distretto amministrativo di Aiga-i-le-Tai. L'isola \u00e8 il bordo del cratere di un antico vulcano estinto ed ha una altitudine massima di 165 metri. Ha una superficie di poco inferiore al chilometro quadrato.\nApolima \u00e8 situata nello Stretto di Apolima, tra le due isole maggiori del paese, Upolu e Savai'i. Si trova a 2,4\u00a0km a nord-ovest del punto pi\u00f9 occidentale della barriera corallina che circonda Upolu. Nello stretto, vicine ad Apolima, si trovano altre due isole: Manono e Nu\u02bbulopa.\nSull'isola si trova un villaggio, Apolima Tai, con una popolazione di 75 abitanti (censimento 2006). Il piccolo insediamento si trova nella parte settentrionale dell'isola."}
{"id": "2762189", "revid": "838137", "url": "https://it.wikipedia.org/wiki?curid=2762189", "title": "Ana Grbac", "text": "Gioca nel ruolo di palleggiatrice nel Club Sportiv de Volei Alba-Blaj.\nCarriera.\nLa carriera di Ana Grbac inizia nel 2002, tra le file delle selezioni giovanili dello \u017denski Odbojka\u0161ki Klub Rijeka, squadra della sua citt\u00e0 natale. Nella stagione 2005-06 fa il suo esordio in prima squadra. Nel 2006, fa il suo debutto in nazionale maggiore. Sempre nello stesso anno, debutta nel campionato italiano, con Perugia, in Serie A1. Durante la permanenza in Italia, vince una Champions League, una Coppa CEV, uno scudetto, una Coppa Italia ed una Supercoppa italiana.\nNella stagione 2008-09 \u00e8 di nuovo allo \u017denski Odbojka\u0161ki Klub Rijeka, con cui vince il campionato croato. Nell'estate del 2009 viene convocata in nazionale per i Giochi del Mediterraneo, dove vince la medaglia di bronzo. Nel 2010, si trasferisce in Svizzera al Volleyballclub Vol\u00e9ro Z\u00fcrich, con cui vince il campionato e la coppa nazionale.\nNella stagione 2011-12, passa al Budowlani \u0141\u00f3d\u017a Sportowa, nel campionato polacco, mentre la stagione successiva \u00e8 all'Az\u0259rreyl Voleybol Klubu, militante nel campionato azero. Nella stagione 2012-13 ritorna in Italia, acquistata dalla Futura Volley Busto Arsizio, per la fase play-off. Ritorna nella Superliqa azera gi\u00e0 nella stagione successiva, ingaggiata questa volta dalla Lokomotiv Bak\u0131 Voleybol Klubu.\nNell'annata 2014-15 ritorna al Volero Z\u00fcrich, mentre in quella successiva \u00e8 in Romania con il Club Sportiv de Volei Alba-Blaj, aggiudicandosi lo scudetto."}
{"id": "2762190", "revid": "33689", "url": "https://it.wikipedia.org/wiki?curid=2762190", "title": "Concorrente", "text": ""}
{"id": "2762193", "revid": "1305772", "url": "https://it.wikipedia.org/wiki?curid=2762193", "title": "Falling Down (Selena Gomez &amp; the Scene)", "text": "Falling Down \u00e8 un brano musicale del gruppo statunitense Selena Gomez &amp; the Scene, estratto come primo singolo dal loro album di debutto \"Kiss &amp; Tell\". La canzone \u00e8 stata scritta da Ted Bruner, Trey Vittetoe e Gina Schock ed \u00e8 stata prodotta dai primi due. \u00c8 stata pubblicata il 25 agosto 2009.\n\"Falling Down\" \u00e8 una canzone pop con caratteristiche dance pop e pop rock. Accolta positivamente dalla critica (che ha in particolare elogiato la grinta della cantante Gomez e ha paragonato il brano ai lavori di Avril Lavigne), \"Falling Down\" ha avuto un modesto successo commerciale, rimanendo fuori dalle top 50 canadesi e statunitensi; ha tuttavia raggiunto la quindicesima posizione nella classifica giapponese.\nNel video del singolo la Gomez \u00e8 sul set di un servizio fotografico, col gruppo che suona su un palco. Per la promozione della canzone il gruppo ha cantato \"Falling Down\" durante vari programmi televisivi, tra i quali una serata della nona edizione della versione statunitense di \"Ballando con le stelle\".\nProduzione.\nIl brano \"Falling Down\" \u00e8 stato scritto da Ted Bruner, Trey Vittetoe e Gina Schock, autori anche di altri brani dell'album di debutto della Gomez. Il testo parla di una relazione sentimentale in crisi, ma la stessa Gomez ha affermato che in realt\u00e0 si tratta di un attacco alla vanit\u00e0 del mondo di Hollywood e dello \"showbiz\", pur osservando che ciascuno pu\u00f2 interpretare il testo come riferito a un diverso soggetto, come una ragazza antipatica o un ex fidanzato.\nIl singolo \u00e8 stato pubblicato in formato di download digitale il 25 agosto 2009 negli Stati Uniti e in Canada. I Selena Gomez &amp; the Scene si sono esibiti dal vivo con \"Falling Down\" per la prima volta durante una puntata della nona stagione della versione statunitense del talent show \"Ballando con le stelle\". Durante la performance i concorrenti Derek Hough e Karina Smirnoff hanno ballato la canzone. Tamara Brooks, critica per il sito Zap2it, ha commentato: \"La canzone \u00e8 orecchiabile ma Selena, per quanto mi \u00e8 sembrato, non pare essere totalmente a suo agio sul palco. Sembrava stesse facendo le prove. Ma il ballo in compenso \u00e8 stato favoloso.\" Il gruppo ha inoltre esibito la canzone in varie occasioni tra il 2009 e il 2010, includendola nella scaletta dei loro House of Blues Tour, Kiss &amp; Tell Tour e Fairs &amp; Festivals Tour.\nCritica.\n\"Falling Down\" \u00e8 una canzone pop con caratteristiche dance pop e pop rock, con un arrangiamento di chitarra \"aggressiva\", batteria e sintetizzatori. Bill Lamb, critico musicale del sito About.com, ha notato l'influenza della cantante canadese Avril Lavigne nello stile del brano. Lamb ha valutato il singolo con quattro stelle su cinque, definendolo \"un forte primo singolo\". Un critico della CBBC ha definito la canzone \"enormemente accattivante\" Rob Perez di \"NocheLatina\" ha definito il brano uno dei migliori dell'album. Robert Copsey di Digital Spy ha affermato che la canzone suona \"stranamente simile a \"U + Ur Hand\" di Pink,\" definendo il testo \"banale\".\nSuccesso commerciale.\nLa canzone \u00e8 entrata alla novantatreesima posizione della classifica statunitense il 12 settembre 2009 e ha raggiunto l'ottantaduesimo posto, rimanendo in classifica per sette settimane non consecutive. \u00c8 infatti rientrata alla novantunesima posizione il 9 gennaio 2010. Nella stessa settimana \"Falling Down\" ha fatto il suo debutto alla posizione numero novantacinque della classifica canadese; qui ha raggiunto la numero sessantanove ed \u00e8 rimasta in classifica per cinque settimane. Il singolo ha inoltre raggiunto l'undicesima posizione della classifica dei nuovi artisti australiana, non riuscendo tuttavia ad entrare nella top fifty complessiva. In Giappone \"Falling Down\" ha fatto il suo ingresso in classifica il 6 marzo 2010 alla posizione numero ventiquattro; la settimana successiva \u00e8 salita alla quindicesima, il suo picco.\nVideo musicale.\nIl video di \"Falling Down\", diretto da Chris Dooley, \u00e8 stato mostrato in anteprima su Disney Channel, appena dopo che il film \"\" fu mandato in onda, il 28 agosto 2009. La clip \u00e8 stata messa in commercio su iTunes il giorno successivo.\nIl video comincia con scene che mostrano la Gomez cantare le prime strofe della canzone, mentre dei riflettori sono puntati su di lei. Indossa una maglietta grigia, leggins neri e stivali, e i suoi capelli sono lunghi, castani e lisci. Poi, il resto della band, che comprende quattro musicisti, appare sul placo dietro Selena che continua a cantare. Sullo sfondo sono proiettate figure geometriche colorate. La Gomez viene poi mostrata ad un set fotografico, vestita con una maglietta bianca e una gonna zebrata. Durante il resto del video, la cantante e il resto della band cantano, ballano e suonano. La Gomez tiene in mano uno specchio e delle rose sintetiche che a un certo punto lancia in aria. La clip finisce con la cantante che fa un inchino col microfono in mano."}
{"id": "2762195", "revid": "1305772", "url": "https://it.wikipedia.org/wiki?curid=2762195", "title": "Naturally (Selena Gomez &amp; the Scene)", "text": "Naturally \u00e8 un brano musicale del gruppo statunitense Selena Gomez &amp; the Scene, pubblicato il 1\u00ba febbraio 2010. In Europa \u00e8 stato il primo singolo dall'album di debutto del gruppo \"Kiss &amp; Tell\", poich\u00e9 il precedente singolo \"Falling Down\" era stato pubblicato solo fuori dall'Europa. Il brano \u00e8 scritto da Antonina Armato, Tim James e Devr\u00edm Karaoglu e prodotto dai primi due.\n\"Naturally\" \u00e8 una canzone d'amore uptempo di genere pop basata sugli stili electropop e Hi-NRG. Il brano ha ricevuto critiche positive e un buon successo commerciale, raggiungendo la top ten delle classifiche in alcuni paesi (Fiandre, Vallonia, Irlanda, Regno Unito e Slovacchia) ed entrando comunque in classifica in molti altri. Negli Stati Uniti, \u00e8 stato il primo singolo del gruppo a essere trasmesso alla radio, cosa che ha contribuito al maggiore successo ottenuto rispetto a \"Falling Down\", con la ventinovesima posizione della classifica statunitense e la diciottesima di quella canadese. Il singolo \u00e8 stato certificato disco di platino sia in Canada sia negli Stati Uniti (per aver venduto rispettivamente almeno 80.000 e 1.000.000 di copie). La canzone \u00e8 stata inclusa da About.com all'84\u00ba posto nella lista delle cento migliori canzoni pop del 2010.\nNel video di \"Naturally\" la cantante \u00e8 mostrata cantare, vestita in vari modi, accompagnata da diversi sfondi geometrici e da effetti speciali. I Selena Gomez &amp; the Scene si sono esibiti dal vivo con il brano in varie occasioni, fra le quali durante il programma \"Dick Clark's New Year's Rockin' Eve with Ryan Seacrest\".\nComposizione.\n\"Naturally\" \u00e8 un brano uptempo di genere pop basata sugli stili elettropop e Hi-NRG dal ritmo dance. Selena Gomez ha descritto la canzone come \"leggera, energica e in stile pop.\" \"Naturally\" ha un tempo di 132 battiti per minuto. La canzone \u00e8 scritta nella chiave di Si minore e la voce della Gomez copre circa due ottave, dal Fa3 al La\u266d5. Essa segue una progressione di Si\u266dm\u2013Sol\u266d\u2013La\u266d.\nSecondo Chris Ryan di MTV News \"Naturally\" trae influenze dalla musica della cantante australiana Kylie Minogue. Secondo quanto detto dai critici musicali di CBBC, la canzone parla dell'incontro con qualcuno che si sente bene con se stesso, visto che la protagonista canta di quanto sia felice con questa persona. Il testo parla inoltre di una relazione nella quale tutto avviene \"da s\u00e9\", come dice appunto il titolo del brano. In un'intervista con Digital Spy la Gomez ha dato la sua interpretazione del significato di \"Naturally\", dicendo che parla di \"due persone che sono fatte l'una per l'altra e che quindi non devono forzare i loro sentimenti, ma che sono veramente innamorate\". La cantante ha inoltre affermato che secondo lei la canzone rappresenta l'intero album.\nCritica.\nBill Lamb, critico del sito About.com, ha definito \"Naturally\" una delle migliori canzoni dell'album \"Kiss &amp; Tell\". Mikael Wood di \"Billboard\" ha dato al brano una recensione positiva, affermando che \"ha un succulento ed orecchiabilissimo aggancio vocale\". Durante un articolo sull'album \"Kiss &amp; Tell\", Robert Copsey di Digital Spy ha definito \"Naturally\" \"martellante di musica elettronica\", commentando che \"\u00e8 innocente come l'anello di purezza sul dito della Gomez\" e che \"mette perfettamente in mostra la sua limpida voce.\" Copsey ha inoltre affermato che l'orecchiabile ritmo della canzone e il suo stile non appaiono nelle altre canzoni dell'album. Nella recensione specifica sul singolo, Nick Levine, anch'egli di Digital Spy, ha affermato che \"Naturally\" \u00e8 il primo singolo associato alla Disney dal ritmo ballabile da \"See You Again\" di Miley Cyrus (2007). Commentando riguardo alla possibile longevit\u00e0 della Gomez nel mondo della musica, Levine ha detto: \"\u00c8 troppo presto per avere delle certezze, ma persino le bionde scandinave si farebbero castane per questa canzone.\" Un critico di Popjustice ha inoltre detto che \"Naturally\" \"sembra curiosamente all'avanguardia, quasi oltre i confini, comparandola alle altre canzoni pubblicate dalla Hollywood Records\". Bill Lamb di About.com ha definito \"Naturally\" l'ottantaquattresima migliore canzone pop del 2010.\nSuccesso commerciale.\nDopo essere entrata alla sessantacinquesima posizione della classifica digitale statunitense, \"Naturally\", aiutata dalle vendite del periodo natalizio, \u00e8 salita al trentaquattresimo posto. Grazie alle vendite digitali, il singolo ha fatto il suo debutto alla posizione numero trentanove della \"Billboard\" Hot 100 il 9 gennaio 2010; \"Naturally\" ha inoltre fatto il suo ingresso nella Billboard Canadian Hot 100 il 16 gennaio, al sessantatreesimo posto. Il singolo ha successivamente raggiunto il ventinovesimo e il diciottesimo posto nelle classifiche rispettivamente degli Stati Uniti e del Canada, nelle cui top 100 ha passato in totale ventuno e venti settimane. \"Naturally\" \u00e8 la settantasettesima canzone pi\u00f9 venduta negli Stati Uniti nel 2010 e l'ottantanovesima in Canada. \u00c8 stato certificato disco di platino in entrambi i Paesi. A settembre 2010 le vendite statunitensi di \"Naturally\" ammontavano a 1.458.000 copie.\n\"Naturally\" \u00e8 entrata alla posizione numero quarantasei nella classifica australiana e alla ventesima di quella neozelandese; ha passato due settimane in entrambe le classifiche. \"Naturally\" ha fatto il suo ingresso nella classifica britannica al settimo posto, rendendo la Gomez la prima artista di Disney Channel ad entrare nella top ten del Regno Unito con un singolo da quando Hilary Duff vi debutt\u00f2 alla posizione numero sette nel 2005 con \"Wake Up\". \"Naturally\" ha avuto un successo medio nel resto dell'Europa, entrando nelle top ten di Fiandre, Vallonia, Irlanda e Slovacchia e raggiungendo posizioni pi\u00f9 basse in altri Paesi.\nVideo musicale.\nIl video musicale di \"Naturally\" \u00e8 stato girato il 14 novembre 2009 ed \u00e8 stato mostrato in anteprima l'11 dicembre 2009 su Disney Channel subito dopo il film \"Phineas and Ferb Christmas Vacation\". Gli effetti speciali del video lo rendono pi\u00f9 complesso di quello precedente, \"Falling Down\", che non ne fa uso. La Gomez ha commentato: \"Il video \u00e8 molto diverso da qualunque altro video che abbia fatto. Indosso vestiti meno da ragazzina e ci sono molti colori vivaci.\" Due versioni diverse del video sono state pubblicate per i remix di Ralphi Rosario e di Dave Aud\u00e9. Nel video \u00e8 mostrata la Gomez cantare vestita in vari modi, accompagnata da sfondi diversi. La clip \u00e8 stata diretta da Chris Dooley. Chris Ryan di MTV News ha definito la Gomez una \"regina danzante\" e ha affermato che ella \"sembra essere a suo agio nel video\".\n\u00c8 uno dei video che ha ottenuto la certificazione Vevo."}
{"id": "2762196", "revid": "1543377", "url": "https://it.wikipedia.org/wiki?curid=2762196", "title": "I'll Be There for You (Bon Jovi)", "text": "I'll Be There for You \u00e8 una canzone dei Bon Jovi, scritta da Jon Bon Jovi e Richie Sambora. \u00c8 stata estratta come terzo singolo dal quarto album in studio del gruppo, \"New Jersey\", nell'aprile del 1989. Ha raggiunto il primo posto della Billboard Hot 100 - la quarta ed ultima hit dei Bon Jovi a riuscirci - e la quinta posizione della Mainstream Rock Songs negli Stati Uniti.\nSi tratta di uno dei brani pi\u00f9 significativi del gruppo, oltre che un classico nel genere delle power ballad. Ha anticipato il sound pi\u00f9 maturo intrapreso dai Bon Jovi nei due loro album successivi, \"Keep the Faith\" e \"These Days\". La canzone fa parte del primo \"Greatest Hits\" del gruppo, \"Cross Road\", mentre una sua versione acustica \u00e8 presente nel disco \"This Left Feels Right\". Esibizioni dal vivo del brano sono presenti nelle registrazioni \"The Crush Tour\" e \"Live at Madison Square Garden\" (in quest'ultima viene cantata da Richie Sambora e non da Jon Bon Jovi).\nLa canzone \u00e8 stata inserita da VH1 alla posizione numero 5 nella classifica delle \"25 pi\u00f9 grandi power ballad\" e alla posizione numero 39 nella classifica delle \"100 pi\u00f9 grandi canzoni d'amore\".\nNella cultura di massa.\nLa canzone appare nel film \"Sballati d'amore\" diretto da Nigel Cole, nella scena in cui il protagonista Oliver (Ashton Kutcher) suona come serenata alla propria innamorata Emily (Amanda Peet) proprio \"I'll Be There for You\".\nVideo musicale.\nIl video musicale della canzone mostra i Bon Jovi mentre eseguono il brano su un palco, in un'atmosfera monocromatica tendente al blu, con primi piani per ogni membro della band, in particolar modo per Jon Bon Jovi e Richie Sambora. Il video mostra anche alcuni filmati in bianco e nero presi da un concerto tenuto dai Bon Jovi alla Wembley Arena di Londra, Inghilterra."}
{"id": "2762204", "revid": "452415", "url": "https://it.wikipedia.org/wiki?curid=2762204", "title": "Johann Matthias Schulenberg", "text": ""}
{"id": "2762205", "revid": "767487", "url": "https://it.wikipedia.org/wiki?curid=2762205", "title": "Desiderio di re", "text": "Desiderio di re (\"The King Steps Out\") \u00e8 un film del 1936 diretto da Josef von Sternberg sulla storia del giovane Francesco Giuseppe innamorato di Sissi, (Elisabetta di Baviera). Il film \u00e8 interpretato da Grace Moore e da Franchot Tone.\nIl film venne presentato in concorso alla 4\u00aa Mostra del Cinema di Venezia.\nTrama.\nLa famiglia granducale bavarese si reca a Vienna, in Austria, per conoscere il giovane imperatore Francesco Giuseppe, che \u00e8 promesso sposo della primogenita Louise. Ma Francesco Giuseppe, quando conosce la sorella minore Elisabeth, detta Sissi, si innamora di lei: finge quindi di essere un qualsiasi cittadino e, travestito da ussaro, la porta a una festa di Carnevale. Nel frattempo, Louise si \u00e8 innamorata di un altro. Dopo vari equivoci, l'imperatore si dichiara a Sissi e il duca Massimiliano riesce a porre il lieto fine alla vicenda, combinando i matrimoni delle due figlie.\nProduzione.\nIl film fu prodotto dalla Columbia Pictures Corporation.\nDistribuzione.\nDistribuito dalla Columbia Pictures, il film venne presentato in prima il 12 maggio 1936 per uscire in seguito nelle sale cinematografiche statunitensi il 28 maggio 1936."}
{"id": "2762212", "revid": "1100311", "url": "https://it.wikipedia.org/wiki?curid=2762212", "title": "Davide Call\u00e0", "text": "Biografia.\nNato e cresciuto in Svizzera, ha anche la cittadinanza italiana, essendo figlio di emigrati.\nCarriera.\nClub.\nCresce calcisticamente nel Wil, squadra di 2\u00aa divisione svizzera, e nel 2004 viene ceduto al Servette, che dopo pochi mesi lo cede al San Gallo, in prima divisione. Nel club bianco-verde milita per quattro campionati, nei quali indossa anche la fascia di capitano.\nPer il campionato 2008-2009 viene acquistato dal , nel quale si afferma come titolare e col quale ha giocato anche in Europa League nel 2009. Dal 2012 indossa la maglia dell'Aarau, dove \u00e8 stato ceduto in prestito e con cui fino al 2014 ha ottenuto 50 presenze e ben 25 gol in campionato. Nel mercato invernale 2014 \u00e8 passato al .\nNazionale.\nHa disputato 22 partite segnando 3 reti nella Nazionale Under 21 della Svizzera dal 2004 al 2006 ed ha partecipato al campionato europeo Under-21 2004."}
{"id": "2762213", "revid": "2073020", "url": "https://it.wikipedia.org/wiki?curid=2762213", "title": "Serena Clerici", "text": "Biografia.\n\u00c8 conosciuta soprattutto per aver doppiato Asuka in \"Miz and Mrs.\"\n\u00c8 anche nota perch\u00e9 \u00e8 la doppiatrice di Amy Rose nei videogiochi di Sonic"}
{"id": "2762223", "revid": "339392", "url": "https://it.wikipedia.org/wiki?curid=2762223", "title": "L. f.", "text": ""}
{"id": "2762224", "revid": "154893", "url": "https://it.wikipedia.org/wiki?curid=2762224", "title": "Carolus Linnaeus the Younger", "text": ""}
{"id": "2762227", "revid": "125576", "url": "https://it.wikipedia.org/wiki?curid=2762227", "title": "Toscanello Aroma Anice", "text": ""}
{"id": "2762228", "revid": "154893", "url": "https://it.wikipedia.org/wiki?curid=2762228", "title": "L.f.", "text": ""}
{"id": "2762230", "revid": "125576", "url": "https://it.wikipedia.org/wiki?curid=2762230", "title": "Toscanello Aroma Grappa", "text": ""}
{"id": "2762231", "revid": "125576", "url": "https://it.wikipedia.org/wiki?curid=2762231", "title": "Toscanello Aroma Fondente", "text": ""}
{"id": "2762232", "revid": "474175", "url": "https://it.wikipedia.org/wiki?curid=2762232", "title": "Carapegu\u00e1", "text": "Carapegu\u00e1 \u00e8 una citt\u00e0 del Paraguay, situata nel dipartimento di Paraguar\u00ed. Il suo distretto \u00e8 il pi\u00f9 popolato tra i 17 distretti del dipartimento.\nGeografia.\nCarapegu\u00e1 \u00e8 situata ad 84 km a sud dalla capitale nazionale Asunci\u00f3n.\nSociet\u00e0.\nPopolazione.\nAl censimento del 2002 la citt\u00e0 contava una popolazione urbana di 5.427 abitanti (30.758 nel distretto). \nCaratteristiche.\nIn lingua guaran\u00ed il nome significa \u201cquelli in basso\u201d. Fondata nel 1725 dal governatore spagnolo Mart\u00edn de Bar\u00faa, la citt\u00e0 \u00e8 anche conosciuta come la \u201ccapitale del Poyvi\u201d, un tessuto pesante e ornato che costituisce il vanto dell'artigianato nella zona.\nNel distretto esistono alcune piccole realt\u00e0 industriali, in particolare nel settore della lavorazione del cuoio e in quello della trasformazione alimentare. \nInfrastrutture e trasporti.\nCarapegu\u00e1 \u00e8 attraversata dalla strada nazionale 1 che unisce Asunci\u00f3n con il sud del Paraguay e con l'Argentina."}
{"id": "2762233", "revid": "125576", "url": "https://it.wikipedia.org/wiki?curid=2762233", "title": "Toscanello Aroma Vaniglia", "text": ""}
{"id": "2762236", "revid": "287204", "url": "https://it.wikipedia.org/wiki?curid=2762236", "title": "Ayatollah Modarres", "text": "Deputato e leader del clero sciita militante, negli anni '20 si oppose alla dittatura di Reza Sci\u00e0 in difesa del Parlamento Majles. Fu per questo perseguitato ed ucciso in carcere ed \u00e8 oggi ricordato della Repubblica Islamica d'Iran come campione della democrazia parlamentare.\nBiografia e storia politica.\nDocente di Teologia nei seminari di Isfahan, nel 1910 fu scelto dalle gerarchie sciite come esperto di diritto incaricato di vagliare la conformit\u00e0 alla legge islamica delle norme approvate dal Majles (funzione ripresa nella Costituzione del 1979 dal Consiglio dei Guardiani).&lt;br&gt;\nDurante la prima guerra mondiale si oppose all'occupazione russa e britannica e partecip\u00f2 come ministro della Giustizia al \"governo nazionalista in esilio\". Nel 1916 si rifugi\u00f2 quindi nell'Iraq ottomano in guerra con i britannici. Nel 1919 rientr\u00f2 dall'esilio e guid\u00f2 l'opposizione popolare contro l'Accordo anglo-persiano che avrebbe ridotto di fatto l'Iran a Protettorato britannico.&lt;br&gt;\nNegli anni '20 fu eletto deputato al Majles e divenne leader del clero sciita militante. Nel 1925 si oppose in aula - assieme a pochi altri tra cui Mohammad Mossadeq - alla dittatura di Reza Khan in difesa delle prerogative del Majles dell'Iran. Fu per questo perseguitato e ucciso in carcere. \nL'Ayatollah Modarres \u00e8 oggi ricordato in Iran come un martire della democrazia e a lui \u00e8 dedicata una delle principali autostrade che collegano Teheran al settentrione del Paese."}
{"id": "2762238", "revid": "767487", "url": "https://it.wikipedia.org/wiki?curid=2762238", "title": "Luisa (film)", "text": "Luisa (\"Louise\") \u00e8 un film del 1939 diretto da Abel Gance.\nPellicola musicale interpretata dal soprano Grace Moore, tratta dall'opera lirica \"Louise\" di Gustave Charpentier.\nTrama.\nAmbientata nella Parigi della classe operaia, la storia d'amore di Luisa e Julien, un giovane artista."}
{"id": "2762240", "revid": "339392", "url": "https://it.wikipedia.org/wiki?curid=2762240", "title": "The Killer Elite", "text": ""}
{"id": "2762246", "revid": "1573940", "url": "https://it.wikipedia.org/wiki?curid=2762246", "title": "Andrena florea", "text": "Andrena florea \u00e8 un insetto apoideo della famiglia Andrenidae.\nDescrizione.\n\u00c8 un apoideo di medie dimensioni, dalla livrea bruno-nerastra, che si caratterizza per la presenza di una larga banda rossa sull'addome.\nDistribuzione e habitat.\nL'areale di questa specie comprende Eurasia e Nord Africa.\nBiologia.\n\"Andrena florea\" \u00e8 una specie strettamente oligolettica che si nutre solo di polline di fiori di \"Bryonia\" spp.\nLe femmine scavano i loro nidi nel terreno."}
{"id": "2762252", "revid": "599013", "url": "https://it.wikipedia.org/wiki?curid=2762252", "title": "Aysun \u00d6zbek", "text": "Giocava nel ruolo di centrale.\nCarriera.\nLa carriera professionistica di Aysun \u00d6zbek inizia nel 1990, quando giovanissima inizia a giocare nel Fenerbah\u00e7e Spor Kul\u00fcb\u00fc. La permanenza nel club giallo-blu \u00e8 di ben sei anni, durante i quali per\u00f2 non vince alcun trofeo.\nLa svolta arriva nel 1996, con l'ingaggio da parte del Vak\u0131fBank Spor Kul\u00fcb\u00fc. Col club capitolino arriva la consacrazione in ambito nazionale, Aysun riesce a vincere due campionato turchi e due coppe di Turchia. In ambito europeo, invece, arrivano due finali di Champions League, ma in entrambe le occasioni il VakifBank viene sconfitto.\nNel 1999 arrivano le prime convocazioni in nazionale, ma senza grandi risultati. Nel 2000 segue il proprio club nello spostamento da Ankara ad Istanbul, la scelta si rivela felice: dopo un paio di stagioni il Vak\u0131fBank G\u00fcne\u015f Sigorta Spor Kul\u00fcb\u00fc torna ad essere vincente. Il club giallo-rosso torna a vincere il campionato per ben due volte, ma soprattutto trionfa per la prima volta in Europa, aggiudicandosi la Top Teams Cup 2003-04. Sempre in questo periodo arrivano le prime soddisfazioni in nazionale: vince sorprendentemente la medaglia d'argento agli Europei 2003 giocati in Turchia e la medaglia d'oro ai Giochi del Mediterraneo 2005, disputati ad Almer\u00eda. Dopo qualche stagione anonima e priva di risultati in patria, Aysun vince il suo secondo trofeo europeo: la Challenge Cup 2007-08, al termine della quale viene eletta MVP della manifestazione.\nNel 2008 decide di ritirarsi, ma, gi\u00e0 nella stagione successiva, ritorna sui propri passi decidendo di ritornare a giocare, confermando solo il ritiro dall'attivit\u00e0 con la nazionale. Sorprendentemente non sceglie di tornare a giocare col Vak\u0131fBank G\u00fcne\u015f Sigorta Spor Kul\u00fcb\u00fc, ma sceglie la rivale storica del suo ex club: l'Eczac\u0131ba\u015f\u0131 Spor Kul\u00fcb\u00fc, con il quale vince la coppa di Turchia."}
{"id": "2762257", "revid": "709565", "url": "https://it.wikipedia.org/wiki?curid=2762257", "title": "Marija Borodakova", "text": "Giocava nel ruolo di centrale.\nCarriera.\nClub.\nLa carriera di Marija Borodakova, conosciuta fra il 2008 ed il 2012 con il cognome Borisenko, inizia nel 2001 nello , con cui disputa tre campionati prima di passare, per la stagione 2004-05, alla . L'annata successiva vince per la prima volta il campionato russo e raggiunge la finale di Top Teams Cup, persa contro l', mentre in quella 2006-07 vince nuovamente il campionato, ma viene sconfitta in finale di European Champions League dal , formazione si imporr\u00e0 contro la Dinamo Mosca anche nella finale di CEV Champions League 2008-09; la formazione russa conquister\u00e0 comunque ancora una volta il campionato.\nPer l'annata 2009-10 si trasferisce all' nella Voleybol 1. Ligi turca, senza tuttavia ottenere grandi risultati; nella stagione seguente torna quindi in Russia, nella , di cui riveste il ruolo di capitano dalla stagione 2011-12, con cui vince due volte la Coppa di Russia e cinque volte lo scudetto, oltre alla Champions League 2013-14 e alla Coppa del Mondo per club 2014. Si ritira al termine dell'annata 2015-16.\nNazionale.\nDopo la sua prima stagione nel club di Mosca, Marija riceve le prime conovocazioni in nazionale, con cui vince la medaglia di bronzo al campionato europeo. Nell'estate dell'anno successivo, vince la medaglia d'argento al World Grand Prix e si aggiudica il campionato mondiale. \nNel 2008 vince la medaglia di bronzo al Trofeo Valle d'Aostae nel 2009 l'argento al World Grand Prix; l'anno seguente si aggiudica per la seconda volta il campionato mondiale."}
{"id": "2762260", "revid": "1956124", "url": "https://it.wikipedia.org/wiki?curid=2762260", "title": "Scavolino", "text": "Scavolino \u00e8 una frazione del comune di Pennabilli che conta circa 200 abitanti.\nStoria.\nPiuttosto scarse sono le informazioni precedenti l'anno 1000. La prima menzione di Scavolino \u00e8 fatta nel diploma di Ottone I datato 962, documento che i pi\u00f9 ritengono essere per\u00f2 un falso. La successiva citazione della frazione \u00e8 in un testamento del Conte Girardo di Bertinoro datato 1062 dove, fra i castelli lasciati in eredit\u00e0 al figlio, risulta esservi anche Scavolino.\nPrima del 1343 il castello rimase di propriet\u00e0 dei Montefeltro: a quest'anno \u00e8 infatti datato l'acquisto di met\u00e0 della struttura da parte del conte Nerio Carpegna.\nIn un documento dell'anno 1371, che attribuisce la propriet\u00e0 del castello a Rinalduccio Carpegna e Bandino Carpegna, \u00e8 scritto che nell'area prossima al castello si contavano diciotto famiglie. Da questo periodo Scavolino fu per lungo tempo senza dubbio possesso dei conti di Carpegna.\nNel 1458, a seguito dell'alleanza fra i Carpegna ed i Malatesta, Federico da Montefeltro, preoccupato dalla vicinanza dello storico nemico, cinse d'assedio i castelli dei Carpegna, forte dell'appoggio della Chiesa e di Alfonso d'Aragona, re di Napoli. Le guerre si conclusero nel 1462 con la disfatta dei Malatesta sul Cesano. Il castello di Scavolino, come la gran parte dei possedimenti carpinei, venne saccheggiato dalle truppe di Federico d'Urbino.\nA seguito dei trattati di pace e delle divergenze in seno agli stessi Carpegna sulla politica delle alleanze, il 4 dicembre 1463 il castello di Scavolino pass\u00f2 assieme a quelli di Gattara, Bascio e Miratoio nelle mani del Conte Francesco.\nBen presto, nel 1465, a costui successe il figlio Ugo che port\u00f2 avanti un valido lavoro diplomatico sfociato nel 1484 con la concessione alla Contea della protezione papale da parte di Innocenzo VIII e con il patto d'accomandigia con la Repubblica Fiorentina stipulato il 26 marzo 1490.\nNel 1491, a seguito della rivendicazione di Giannicol\u00f2 Carpegna, il duca d'Urbino invase la Contea, ma dovette recedere dai suoi propositi a seguito dell'intervento di Firenze. Al Conte Francesco successe il figlio secondogenito Tommaso, che fece costruire il nuovo castello e bonific\u00f2 il lago che si trovava ai piedi della rocca trasformandolo in un'area tutt'oggi utilizzata per le coltivazioni. Tommaso si distinse come abilissimo diplomatico sapendosi destreggiare con abilit\u00e0 fra i potenti che si contendevano le terre limitrofe (il Duca d'Urbino e il Granduca di Toscana) e riuscendo persino nell'intento di allargare i confini della contea. Alla sua morte, avvenuta il 21 luglio 1610, la sua salma fu sepolta nella Chiesa Plebale di Scavolino, in quella che \u00e8 oggi la chiesa dedicata a Santa Mustiola. Vale la pena di ricordare quello che fu probabilmente il pi\u00f9 famoso dei figli di Tommaso: il quartogenito Ulderico Carpegna, cardinale della Chiesa cattolica entrato nella rosa dei papabili nel conclave dal quale usc\u00ec papa Alessandro VII. La Contea fu ereditata dal terzogenito Mario.\nNel 1685 Leopoldo I Imperatore d'Austria insign\u00ec del titolo di Principe del Sacro Romano Impero Ulderico di Scavolino, per cui anche i suoi successori poterono fregiarsi del titolo di Principe. Questi, nel 1682 avrebbe trattato con i ministri di Francia la cessione della Contea di Scavolino, provocando cos\u00ec la reazione del Cardinale Gaspare di Carpegna che acquist\u00f2 Miratoio facendo recedere Ulderico dai propri propositi. Alla sua morte, nel 1728, Ulderico non aveva eredi diretti e si scaten\u00f2 la lotta per la successione.\nQuesta si risolse il 31 agosto 1741, quando la spunt\u00f2 il marchese Orsini. La stirpe si protrasse fino al 7 maggio 1817; con la morte dell'ultima contessa di Scavolino si ebbe infatti la riunificazione dei due feudi che vennero devoluti nel 1819 alla Santa Sede con l'istituzione di un comune facente capo a Scavolino.\nLa sede del comune fu spostata a Bascio a seguito delle elezioni generali del 26 settembre 1920, quando vennero eletti solo 4 rappresentanti scavolinesi contro gli 11 di Bascio e Gattara. La popolazione del capoluogo storico non fu felice della novit\u00e0. A seguito dei forti attriti fra Scavolino e Bascio venne modificato il nome del comune come \"Comune di Scavolino sede di Bascio\". Questo non fu che il preludio alla soppressione del Comune, che avvenne per Regio Decreto il 1\u00ba novembre 1928 con l'annessione a Pennabilli.\nMonumenti e luoghi d'interesse.\nI principali luoghi d'interesse sono il loggiato nella piazza principale, la localit\u00e0 \"La Croce\", piccola collina dove trova ora spazio un monumento ai caduti durante la Prima guerra mondiale ed il rudere del Palazzo baronale dei principi di Carpegna, un castello non visitabile un tempo residenza dei Carpegna."}
{"id": "2762262", "revid": "599013", "url": "https://it.wikipedia.org/wiki?curid=2762262", "title": "Natal'ja Beljaeva", "text": ""}
{"id": "2762268", "revid": "599013", "url": "https://it.wikipedia.org/wiki?curid=2762268", "title": "Esra G\u00fcm\u00fc\u015f", "text": "Giocava nel ruolo di schiacciatrice.\nCarriera.\nEsra G\u00fcm\u00fc\u015f inizia la sua carriera nella pallavolo professionistica nel Vak\u0131fBank, nel 1994: nel 1997 vince il suo primo scudetto, seguito poi da un altro nel 1998 ed arriva anche la prima convocazione in nazionale. Nel 2003 viene ingaggiata dallo , con il quale resta legata per quattro stagioni. Durante questo periodo, precisamente nel 2003, con la nazionale, vince sorprendentemente la medaglia d'argento al campionato europeo.\nNel 2004 si trasferisce nell'Eczac\u0131ba\u015f\u0131, col quale vince quattro scudetti, due edizioni Coppe di Turchia, due edizioni della Supercoppa turca, la Champions League 2014-15 e la Coppa del Mondo per club 2015. Con la nazionale nel 2009 vince due argenti ai Giochi del Mediterraneo e all'European League, competizione dove vince il bronzo anche l'anno successivo. Nel 2011 e nel 2012 con la nazionale si classifica al terzo posto rispettivamente al campionato europeo ed al World Grand Prix, mentre nel 2013 vince la medaglia d'argento ai XVII Giochi del Mediterraneo, ritirandosi dalla nazionale dopo il torneo.\nDopo undici stagioni con l'Eczac\u0131ba\u015f\u0131, nel campionato 2015-16 viene ingaggiata dal Nil\u00fcfer, mentre nel campionato seguente approda al , annunciando il proprio ritiro al termine dell'annata."}
{"id": "2762270", "revid": "599013", "url": "https://it.wikipedia.org/wiki?curid=2762270", "title": "G\u00f6k\u00e7en Denkel", "text": "Gioca nel ruolo di Centrale nell'\u0130lbank.\nCarriera.\nLa carriera di G\u00f6k\u00e7en Denkel inizia nel vivaio dell'Eczac\u0131ba\u015f\u0131. Viene promossa in prima squadra, facendo cos\u00ec il suo esordio da professionista, a partire dalla stagione 2003-04. Gi\u00e0 nell'estate del 2003 viene convocata in nazionale per la Coppa del Mondo. Nella stagione 2005-06 vince il Campionato turco, bissato anche nelle due stagioni successive. Nella stagione 2008-09 vince la Coppa di Turchia; nell'estate del 2009 viene convocata per i Giochi del Mediterraneo, dove vince la medaglia d'argento.\nNella stagione 2010-11, viene ingaggiata dal Galatasaray; mentre nella stagione 2012-13 si trasferisce al Fenerbah\u00e7e, con cui gioca tre annate e vince la Coppa CEV 2013-14, per poi aggiudicarsi uno scudetto ed una Coppa di Turchia.\nNel campionato 2015-16 firma per il Nil\u00fcfer, che lascia nel campionato seguente, quando scende in divisione cadetta con l'\u0130lbank, centrando la promozione in Sultanlar Ligi."}
{"id": "2762271", "revid": "422409", "url": "https://it.wikipedia.org/wiki?curid=2762271", "title": "Comando Aviazione dell'Esercito", "text": ""}
{"id": "2762275", "revid": "1522738", "url": "https://it.wikipedia.org/wiki?curid=2762275", "title": "Ben Tennyson", "text": ""}
{"id": "2762276", "revid": "838137", "url": "https://it.wikipedia.org/wiki?curid=2762276", "title": "Valeriya Korotenko", "text": "Gioca nel ruolo di libero nell'Az\u0259rreyl Voleybol Klubu.\nCarriera.\nLa carriera da professionista di Valeriya Korortenko inizia nel 2000 tra le file del Lokomotiv Bak\u0131 Voleybol Klubu; un anno dopo viene acquistata dall'Az\u0259rreyl Voleybol Klubu con il quale resta per cinque stagioni e mezzo, vincendo altrettanti campionati. Nel 2005 ottiene la prima convocazione in nazionale, disputando nello stesso anno il campionato europeo, conquistando un sorprendente quarto posto e dove viene premiata come miglior libero.\nA met\u00e0 della stagione 2006-07 si trasferisce in Svizzera per giocare nel Volleyballclub Vol\u00e9ro Z\u00fcrich: nei pochi mesi trascorsi a Zurigo, vince sia il campionato che la coppa nazionale.\nNel 2007 torna nuovamente all'Az\u0259rreyl Voleybol Klubu, ma anche questa volta cambia maglia a met\u00e0 stagione: viene ceduta alla squadra turca del Fenerbah\u00e7e Spor Kul\u00fcb\u00fc, in cui resta a giocare anche nella stagione successiva: con il club di Istanbul riesce ad aggiudicarsi il campionato turco e giunge fino in semifinale nella Coppa CEV 2008-09, manifestazione nella quale riceve il premio come migliore ricevitrice.\nAl termine dell'esperienza in Turchia, torna ancora una volta, nella stagione 2009-10 a giocare nell'Az\u0259rreyl Voleybol Klubu, con cui vince la Coppa dell'Azerbaigian, mentre nel 2011 vince la Challenge Cup.\nDopo una pausa di due annate per maternit\u00e0, nel campionato 2015-16 fa ritorno all'Az\u0259rreyl Voleybol Klubu, vincendo nuovamente lo scudetto e venendo premiata come miglior libero del torneo; con la nazionale si aggiudica la medaglia d'oro all'European League 2016."}
{"id": "2762281", "revid": "2091899", "url": "https://it.wikipedia.org/wiki?curid=2762281", "title": "Calpis", "text": "Il \u00e8 una bevanda analcolica (\"soft drink\") giapponese, prodotta da con sede a Shibuya, Tokyo.\nHa un leggero gusto di latte e un leggero sapore acido, simile al sapore dello yogurt bianco o a quello dello yogurt alla vaniglia. I suoi ingredienti includono: acqua, latte in polvere senza grasso e acido lattico. Viene prodotto attraverso fermentazione lattica.\nVenduto come concentrato, viene diluito con acqua o mischiato con del latte prima della consumazione.\n\u00c8 disponibile anche la versione pre-diluita (Calpis Water \u30ab\u30eb\u30d4\u30b9\u30a6\u30a9\u30fc\u30bf\u30fc) e la versione gassata (Calpis Soda \u30ab\u30eb\u30d4\u30b9\u30bd\u30fc\u30c0).\nFu messo in vendita per la prima volta il 7 luglio 1919. Guadagn\u00f2 rapidamente successo in Giappone grazie alla forma concentrata che ne permette la conservazione senza refrigerazione. La confezione presentava dei pois bianchi su uno sfondo azzurro, fino al 1953, anno in cui i colori furono invertiti.\nVarianti.\nEsistono molte varianti al gusto di frutta. Alcune sono: fragola, uva, matcha, guaiava, mango, lychee, ananas (disponibile solo ad Okinawa), arancia, mikan, melone, pesca, aloe e crema. Recentemente, il Calpis \u00e8 disponibile al gusto di mela in una \"miscela mattutina\", una versione con pi\u00f9 calcio e con il 70% in meno di calorie ed in una versione extra-condensata chiamata \"Premium Calpis\". Un'altra recente innovazione \u00e8 la versione ipocalorica chiamata \"Calpis Zero\". In Giappone e in Taiwan sono disponibili le versioni \"Calpis Sour\" e \"Calpis Bartime\", un cocktail pre-fatto al gusto di frutta. La compagnia produce una variet\u00e0 di altre bevande, dal caff\u00e8 in scatola a yogurt nutrienti come il \"Gun Gun Gurt\", e in pi\u00f9 anche altri prodotti oltre alle bevande, come il \"Calpis butter\" (burro) e \"Calpis vinegar\" (aceto).\nIn Corea esiste una bevanda simile chiamata \"Milkis\".\nNome.\nIl nome \"Calpis\" \u00e8 in realt\u00e0 un portmanteau. \"Cal\" deriva da \"Calcio\" e \"pis\" deriva dal sanscrito \u0938\u0930 \u092a\u093f\u0938 \"sarpis\" (sapore di burro). Si noti che il termine \"sarpis\" si utilizza anche per indicare l'essenza degli insegnamenti buddhisti.\nIn alcuni paesi anglofoni, il nome della bevanda \u00e8 stato modificato in \"Calpico\": la causa potrebbe essere la somiglianza tra \"Calpis\" e \"Cow Piss\" (urina di mucca). \nLogo.\nIl logo originale del Calpis era una rappresentazione in bianco e nero di un uomo nero con delle labbra grandi che beveva da un bicchiere usando una cannuccia. Il logo \u00e8 stato elaborato da un disegno di un artista tedesco rappresentante un uomo nero che indossava un cappello panam\u00e0 bevendo Calpis. Il logo divent\u00f2 \"politicamente scorretto\" perci\u00f2 i colori bianco e nero furono prima invertiti, e infine il logo fu abbandonato.\nRiferimenti nella cultura di massa.\nAnimazione.\nCalpis fu uno dei maggiori sponsor della serie di anime conosciuta come \"World Masterpiece Theater\".\nIl gatto himalayano Karupin del personaggio Ryoma Echizen del manga \"Il principe del tennis\" prende il nome dal Calpis.\nMusica.\n \u00e8 una canzone di Kazuma Endo.\nCitato anche nell'ultima strofa della canzone Ginza Kankan Musume (\u9280\u5ea7\u30ab\u30f3\u30ab\u30f3\u5a18) registrata nell'aprile del 1949 da Hideko Takamine."}
{"id": "2762287", "revid": "322321", "url": "https://it.wikipedia.org/wiki?curid=2762287", "title": "Giuseppe Molinari (vescovo)", "text": ""}
{"id": "2762297", "revid": "287204", "url": "https://it.wikipedia.org/wiki?curid=2762297", "title": "1,2-dicloroetilene", "text": "L1,2-dicloroetilene (o dielina, o, pi\u00f9 modernamente, 1,2-dicloroetene) \u00e8 un alogenuro alchilico avente formula Cl(CH)2Cl.\nPu\u00f2 avere due formule di struttura differenti, che corrispondono all'isomero cis e trans.\nIl suo numero CAS \u00e8 156-59-2 per l'somero cis, 156-60-5 per l'isomero trans e 540-59-0 per la miscela dei due isomeri.\nA differenza del cloruro di vinile e dell'1,1-dicloroetene, nessuno dei due isomeri dell'1,2-dicloroetene polimerizza.\nViene utilizzato come solvente."}
{"id": "2762298", "revid": "122354794", "url": "https://it.wikipedia.org/wiki?curid=2762298", "title": "Mexer", "text": ""}
{"id": "2762299", "revid": "144796", "url": "https://it.wikipedia.org/wiki?curid=2762299", "title": "Luigi Porro Lambertenghi", "text": "Biografia.\nAppartenente a una ricca famiglia dell'aristocrazia lombarda, era nato dalle seconde nozze del marchese Giorgio Porro Carcano con la nobile Margherita Borromeo); ebbe due sorelle, Giuseppa (1769-1833) moglie del marchese Raffaele Raimondi (1745-1804; fu madre del patriota Giorgio Giuseppe Raimondi), nata dal primo matrimonio del padre, e Marianna (+ post 1857), moglie di Antonio Natta-Menatti di Como.\nFrequent\u00f2 a Milano il \"\"Collegio Longone\" (l'ex \"Collegio dei nobili\"\" che diverr\u00e0 in seguito il liceo \"Parini\") ed entr\u00f2 giovanissimo in politica: nel dicembre 1801 fu inviato, come deputato di Como, alla \"Consulta di Lione\", la riunione convocata da Napoleone che vide la nascita della Repubblica Italiana (1802-1805), per un errore di stampa che lo incluse nella lista al posto di Gian Pietro Porro.\nDal 1802, nonostante la giovane et\u00e0, fu membro del \"Corpo legislativo della Repubblica Italiana\"; mantenne tale carica, per la quale aveva ottenuto la dispensa dell'et\u00e0, fino al 1807, pertanto anche sotto il Regno Italico. Affiliato alla Massoneria, frequent\u00f2 la corte di Eugenio di Beauharnais e nel 1810 fu nominato \u00abconte\u00bb da Napoleone. Dopo la caduta di quest'ultimo fu fra coloro che, al congresso di Vienna, propugnarono la formazione di un regno indipendente nell'Italia settentrionale.\nCon la Restaurazione, e il ritorno degli austriaci a Milano, Porro Lambertenghi fu uno degli animatori del movimento liberale, dedicandosi sia allo sviluppo dell'industria lombarda (introduzione di macchine a vapore nell'industria tessile; sviluppo dell'illuminazione a gas a Milano; navigazione a vapore sul Po; ecc.) sia alla promozione di varie iniziative di carattere economico-sociale (scuole di mutuo insegnamento; ecc.) con scritti sul \"Conciliatore\", la nota rivista di cui fu uno dei fondatori assieme a Federico Confalonieri, Silvio Pellico, Giovanni Berchet e Ludovico di Breme. Era sposato con Anna Maria Serbelloni (20 dicembre 1782 - 25 giugno 1813), prematuramente morta a trent'anni e da cui ebbe cinque figli: Giberto (1802 - post 1880), Elisabetta (1804-1834; seconda moglie del conte Teseo Rasponi), Anna detta Nancy (moglie del conte Filiberto Cattaneo di Proh), Giacomo (1807) e Giulio (1811-1885).\nAmico di Silvio Pellico, lo ospit\u00f2 in casa come segretario e come precettore dei suoi figli. Implicato nelle cospirazioni che portarono all'arresto del Pellico (13 ottobre 1820), nell'aprile 1821 riusc\u00ec a sfuggire all'arresto riparando in Piemonte, successivamente nel Canton Ticino, a Parigi e infine a Londra, dove lo raggiunse la notizia della condanna a morte in contumacia pronunciata dal tribunale austriaco il 22 agosto 1822 ed eseguita in effigie. A Londra condivise con Santorre di Santa Rosa, anch'egli esule, un alloggio di propriet\u00e0 di Ugo Foscolo. Nel dicembre 1824 part\u00ec assieme a Giuseppe Pecchio per Nauplia per partecipare alla lotta per l'indipendenza della Grecia; giunse a Nauplia nel febbraio 1825 e vi rimase, in qualit\u00e0 di intendente generale dell'esercito greco, a fianco di Alessandro Maurocordato, per due anni: nel 1827 infatti si ammal\u00f2 gravemente di tifo esantematico e venne trasportato a Marsiglia.\nPot\u00e9 godere dell'amnistia generale promulgata da Ferdinando I d'Austria in occasione della sua incoronazione a Re del Regno Lombardo-Veneto (6 settembre 1838); ritorn\u00f2 a Milano nel 1840 e da allora, tranne che per la sua adesione al governo provvisorio di Milano nel 1848 per la quale fu inviato in missione in Francia per chiedere armi, non prese pi\u00f9 parte alla vita pubblica."}
{"id": "2762306", "revid": "3115", "url": "https://it.wikipedia.org/wiki?curid=2762306", "title": "Gum 26", "text": "Gum 26, nota anche come RCW 42, \u00e8 una piccola nebulosa a emissione visibile nella costellazione delle Vele.\nSi osserva nella parte centro-meridionale della costellazione, circa 2\u00b0 a nord della stella , facente parte dell'asterismo della Falsa Croce; pu\u00f2 essere fotografata senza eccessive difficolt\u00e0 con l'ausilio di filtri attraverso un telescopio di media potenza. La sua declinazione fortemente australe comporta che dalle regioni boreali la sua osservazione sia particolarmente difficoltosa gi\u00e0 a nord della fascia tropicale (a nord del 38\u00b0N \u00e8 sempre invisibile). Dall'emisfero australe invece \u00e8 osservabile mediamente per quasi tutte le notti dell'anno. Il periodo migliore per la sua osservazione nel cielo serale va da dicembre a maggio.\nLa nebulosa giace al di l\u00e0 del Braccio di Perseo o forse sul bordo estremo del Braccio Sagittario-Carena, in una regione ultraperiferica della Via Lattea; si tratta di una regione H II di grandi dimensioni, una delle pi\u00f9 massicce conosciute, la cui distanza \u00e8 stimata sui 6400\u00a0parsec. La nube ospita un ammasso di sorgenti infrarosse profondamente immerso nei gas, indicato col numero 38 di un catalogo di ammassi infrarossi compilato nel 2003; questo studio indica per\u00f2 per la nebulosa una distanza superiore, fino a 7100\u00a0parsec.\nSecondo alcuni studi, questa nebulosa \u00e8 associata ad un \"chimney\" (\"camino\") galattico gigante, indicato con la sigla GSH\u00a0277+00+36; questa superbolla, del diametro di circa 600\u00a0parsec, attraversa per intero il piano galattico, avendo una lunghezza pari a 1000\u00a0parsec. La struttura appare estremamente massiccia, con una massa non inferiore a 870.000\u00a0M\u2299, mentre la sua velocit\u00e0 di espansione sarebbe di circa 45\u00a0km\u00a0s\u22121. Tramite queste stime \u00e8 stata indicata un'et\u00e0 della superbolla di circa 20-25 milioni di anni, che per una struttura di queste dimensioni \u00e8 comunque assai bassa. Ad essa \u00e8 associata una gran quantit\u00e0 di idrogeno neutro, mentre la struttura a colonna che costituisce il corpo del chimney appare vuota all'interno. La sua origine non \u00e8 ben compresa, dato che alla distanza in cui essa giace non \u00e8 stato possibile individuare oggetti stellari o ammassi galattici in dissipazione; fra le varie possibilit\u00e0 \u00e8 stata inclusa quella di un possibile impatto di una nube ad alta velocit\u00e0 col piano galattico."}
{"id": "2762311", "revid": "466539", "url": "https://it.wikipedia.org/wiki?curid=2762311", "title": "Anatolij Borisovi\u010d \u010cubajs", "text": "Dal 1998 al 2008 \u00e8 stato a capo del monopolio statale dell'energia elettrica RAO UES. Un sondaggio del 2004 condotto da PricewaterhouseCoopers e dal \"Financial Times\" lo ha nominato il 54\u00b0 business leader pi\u00f9 rispettato al mondo. In seguito \u00e8 a capo della Russian Nanotechnology Corporation (RUSNANO). Ha lasciato l'azienda nel dicembre 2020. Attualmente lavora come inviato speciale del presidente della Federazione Russa per le relazioni con le organizzazioni internazionali.\nBiografia.\n\u010cubajs \u00e8 nato il 16 giugno 1955 da padre russo e madre ebrea nella citt\u00e0 di Borisov, in Bielorussia, all'epoca ancora parte dell'Unione Sovietica, dove il padre Boris Matveyevich \u010cubajs, veterano della seconda guerra mondiale, era colonnello dell'esercito in pensione e insegnava filosofia. La madre, Raisa Efimovna Sagal, ebrea lituana, era laureata in economia ma aveva deciso di restare a casa per prendersi cura dei propri figli nelle basi militari dove il marito era regolarmente assegnato. Anatoly \u010cubajs ha un fratello maggiore, Igor (nato nel 1947), filosofo.\nNel 1977, \u010cubajs si \u00e8 laureato presso l'Istituto di ingegneria ed economia di Leningrado (LEEI), attuale San Pietroburgo, e si \u00e8 unito al Partito Comunista dell'Unione Sovietica fino al 1991, quando lo lasci\u00f2. Mentre in seguito lavorava al LEEI, \u010cubajs cre\u00f2 un club chiamato Reforma, che contribu\u00ec a trasformare la citt\u00e0 di Leningrado in un modello di riforma politica costruendo piattaforme per elezioni sia locali che nazionali. Reforma si \u00e8 anche impegnata nella stesura della legislazione riformista, un passo importante lungo la strada quando \u010cubajs avrebbe lavorato nell'amministrazione della citt\u00e0. Nel 1982 \u00e8 diventato professore associato (\u0434\u043e\u0446\u0435\u043d\u0442) presso LEEI, mentre nel 1983 ha conseguito il dottorato (Ph.D.) in Economia con un lavoro dal titolo \"\u0418\u0441\u0441\u043b\u0435\u0434\u043e\u0432\u0430\u043d\u0438\u0435 \u0438 \u0440\u0430\u0437\u0440\u0430\u0431\u043e\u0442\u043a\u0430 \u043c\u0435\u0442\u043e\u0434\u043e\u0432 \u043f\u043b\u0430\u043d\u0438\u0440\u043e\u0432\u0430\u043d\u0438\u044f \u0441\u043e\u0432\u0435\u0440\u0448\u0435\u043d\u0441\u0442\u0432\u043e\u0432\u0430\u043d\u0438\u044f \u0443\u043f\u0440\u0430\u0432\u043b\u0435\u043d\u0438\u044f \u0432 \u043e\u0442\u0440\u0430\u0441\u043b\u0435\u0432\u044b\u0445 \u043d\u0430\u0443\u0447\u043d\u043e-\u0442\u0435\u0445\u043d\u0438\u0447\u0435\u0441\u043a\u0438\u0445 \u043e\u0440\u0433\u0430\u043d\u0438\u0437\u0430\u0446\u0438\u044f\u0445 \"(Ricerca e sviluppo di metodi per il miglioramento pianificato della gestione nelle organizzazioni di ricerca e sviluppo industriale).\nEconomista dissidente.\nA partire dai primi anni '80, \u010cubajs divenne il leader a Leningrado di un circolo informale di economisti orientati al mercato. Nel 1982, insieme agli economisti Yury Yarmagayev e Grigory Glazkov, ha pubblicato un articolo intitolato \"\u0412\u043e\u043f\u0440\u043e\u0441\u044b \u0440\u0430\u0441\u0448\u0438\u0440\u0435\u043d\u0438\u044f \u0445\u043e\u0437\u044f\u0439\u0441\u0442\u0432\u0435\u043d\u043d\u043e\u0439 \u0441\u0430\u043c\u043e\u0441\u0442\u043e\u044f\u0442\u0435\u043b\u044c\u043d\u043e\u0441\u0442\u0438 \u043f\u0440\u0435\u0434\u043f\u0440\u0438\u044f\u0442\u0438\u0439 \u0432 \u0443\u0441\u043b\u043e\u0432\u0438\u044f\u0445 \u043d\u0430\u0443\u0447\u043d\u043e-\u0442\u0435\u0445\u043d\u0438\u0447\u0435\u0441\u043a\u043e\u0433\u043e \u043f\u0440\u043e\u0433\u0440\u0435\u0441\u0441\u0430\" (Questioni di espansione dell'Autonomia di imprese commerciali nelle condizioni di progresso scientifico e tecnologico), in cui gli autori sostengono che nessuna quantit\u00e0 di pianificazione centrale pu\u00f2 prevedere la domanda finale di prodotti. Nel 1982, \u010cubajs fu presentato al futuro Primo Ministro della Russia Yegor Gaidar, il quale frequent\u00f2 seminari guidati da \u010cubajs.\nNel 1987, \u010cubajs era diventato l'organizzatore del club Perestroyka di Leningrado, la cui missione era quella di promuovere e discutere le idee democratiche tra l'intellighenzia locale. Tra le persone coinvolte c'erano suo fratello, Igor, che aveva fondato con sede a Mosca la sezione dei club Perestroyka e Perestroyka-88, il futuro vice primo ministro russo Alexei Kudrin, il futuro presidente della banca di San Pietroburgo Vladimir Kogan, il futuro ministro della politica antimonopolio e sostegno all'imprenditorialit\u00e0 Ilya Yuzhanov e il futuro vice governatore di San Pietroburgo Mikhail Manevich.\nGli economisti dissidenti hanno organizzato una fattoria di tulipani per finanziare i loro seminari. Nei quattro giorni precedenti la Giornata internazionale della donna (8 marzo) sono riusciti a ottenere un reddito equivalente al prezzo di diverse auto Lada. Il \"denaro del tulipano\" \u00e8 stato utilizzato per finanziare le elezioni di Anatoly Sobchak, Yury Boldyrev e molti altri candidati democratici. Di conseguenza, due terzi dei deputati che hanno vinto le elezioni del 1990 al Soviet di Leningrado provenivano dall'opposizione.\nAlla fine del 1990, l'economista Vitaly Nayshul propose l'idea di utilizzare i voucher per facilitare la privatizzazione di massa in modo da trasformare l'Unione Sovietica in un'economia di mercato. \u010cubajs ha criticato fortemente lo schema all'epoca, citando l'inevitabile disuguaglianza e le tensioni sociali che ne deriverebbero se implementate come suggerito. Ironia della sorte, solo diversi anni dopo \u010cubajs sarebbe poi diventato il campione dello stesso concetto.\nCapo della privatizzazione.\nNel 1990, all'elezione di Anatoly Sobchak a presidente del consiglio comunale di Leningrado, \u010cubajs ha assunto la carica di suo vice nel tentativo di attuare l'idea di Sobchak e cio\u00e8 di creare una zona economica libera a Leningrado. Nel 1991 ha rifiutato l'offerta di diventare il presidente di Leningrado Ispolkom per diventare invece un consigliere dell'amministrazione del sindaco di Leningrado (ora ribattezzato San Pietroburgo) dove Sobchak era stato appena eletto sindaco. Allo stesso tempo, \u010cubajs ha lavorato come presidente del nuovo Wassily Leontief Center for Research in Economics. \nNel novembre 1991, \u010cubajs \u00e8 diventato ministro nel gabinetto di Eltsin, dove ha gestito il portafoglio di Rosimushchestvo (il Comitato per la gestione della propriet\u00e0 demaniale) che si occupava della privatizzazione in Russia. Originariamente \u010cubajs sosteneva una rapida privatizzazione in modo da aumentare le entrate, simile al modello utilizzato in Ungheria. Tuttavia, il Congresso dei deputati del popolo russo ha respinto questo modello. Alla fine, \u00e8 stato proposto un compromesso sotto forma di un programma di privatizzazione simile al programma utilizzato all'epoca nella Repubblica ceca. L'11 giugno 1991 il Soviet Supremo della Russia adott\u00f2 questo compromesso e il massiccio programma fu ufficialmente avviato con decreto del presidente Boris Eltsin il 19 agosto 1991. Questo programma di privatizzazione fu successivamente oggetto di pesanti critiche. Mentre la maggior parte dei cittadini russi ha perso i propri risparmi in poche settimane, alcuni oligarchi sono diventati miliardari arbitrando la grande differenza tra i vecchi prezzi interni delle materie prime russe e i prezzi prevalenti sul mercato mondiale. Le persone che hanno beneficiato di questo arbitraggio sono diventate note come \"cleptocrati\" perch\u00e9 hanno nascosto miliardi di dollari in conti bancari svizzeri piuttosto che investire nell'economia russa. \nL'influenza sulla politica e l'economia russa.\nDal novembre 1994 al gennaio 1996, \u010cubajs ha ricoperto la carica di vice primo ministro per la politica economica e finanziaria nel governo russo. Grazie alla liberalizzazione delle riforme attuate nel 1995, il governo russo stava finalmente beneficiando di una misura di stabilit\u00e0 finanziaria, qualcosa che i politici cercavano sin dalle dimissioni di Yegor Gaidar nel 1993. Alla fine del 1995, l'inflazione media annua era scesa dal 18% al 3%.\nDall'aprile 1995 al febbraio 1996, \u010cubajs ha anche rappresentato la Russia in due istituzioni finanziarie internazionali: la Banca internazionale per la ricostruzione e lo sviluppo (IBRD) e l'Agenzia multilaterale di garanzia degli investimenti (MIGA).\nDopo le dimissioni da vice primo ministro nel gennaio 1996, \u010cubajs ha gestito la campagna di rielezione di Boris Eltsin. A questo punto, secondo i sondaggi dell'opinione pubblica, il grado di approvazione di Eltsin era sceso a circa il 3%. \u010cubajs fond\u00f2 la Civil Society Foundation e il Campaign Analytical Group di Yeltsin, che divenne una parte della Fondazione. Il gruppo ha aiutato Eltsin a riguadagnare popolarit\u00e0 e vincere la rielezione nel secondo turno delle urne il 3 luglio 1994, conquistando il 53,82% dei voti.\nDal luglio 1996 al marzo 1997, \u010cubajs \u00e8 stato il capo dell'amministrazione presidenziale russa. Durante il mandato, il suo ufficio \u00e8 diventato sempre pi\u00f9 influente. \n\u010cubajs ha partecipato alla sessione del Bilderberg Club a Turnberry, in Scozia, nel 1998, e ha co-presieduto la Tavola rotonda degli industriali della Russia e dell'UE durante la sessione congiunta della Commissione governativa della Federazione russa e Unione europea. \u00c8 stato anche eletto nel consiglio dell'Unione russa degli industriali e degli imprenditori nel 2000. \nVita privata.\nSposato dal 1978 al 1989 con Lyudmila Grigorieva, impegnata nel settore della ristorazione a San Pietroburgo. Due i figli: Alexei (nato nel 1980) e Olga (nata nel 1983), economisti. Si \u00e8 poi sposato una seconda volta, dal 1990 al 2011, con Maria Vishnevskaya.\nDal 2012 \u00e8 sposato con la terza moglie, Avdot'ja Smirnova, giornalista, sceneggiatrice, regista, conduttrice del programma televisivo \"School of Scandal\", figlia del regista e sceneggiatore Andrei Smirnov."}
{"id": "2762318", "revid": "1858327", "url": "https://it.wikipedia.org/wiki?curid=2762318", "title": "Sala Capriasca", "text": "Sala Capriasca () \u00e8 una frazione di \u00a0909 abitanti del comune svizzero di Capriasca, nel Canton Ticino (distretto di Lugano).\nStoria.\nSala Capriasca \u00e8 documentata dal 1078, nella forma \"Sale\". Gi\u00e0 comune autonomo che si estendeva per 8,4\u00a0km\u00b2, il ottobre 2001 \u00e8 stato accorpato agli altri comuni soppressi di Cagiallo, Lopagno, Roveredo, Tesserete e Vaglio per formare il comune di Capriasca.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione. ."}
{"id": "2762323", "revid": "767487", "url": "https://it.wikipedia.org/wiki?curid=2762323", "title": "L'innamorata", "text": "L'innamorata, anche conosciuto con i titoli L'orizzontale e Mara Flores, \u00e8 un film muto del 1920 diretto da Gennaro Righelli e interpretato da Italia Almirante Manzini e Annibale Betrone.\nTrama.\nMara Flores \u00e8 una \"divoratrice\" di uomini, ma quando s'imbatte in Franco Arnaldi, un ingegnere elettrico, lui resiste al suo fascino. Colpita nell'orgoglio, Mara, usa tutti i suoi mezzi: dapprima seduce l'amico e futuro cognato di Franco, Carlo, portandolo per\u00f2 alla rovina e poi addirittura alla morte. Successivamente riesce a raggiungere il suo scopo: scoppia la passione con Franco. Talmente travolgente che l'uomo trascura il lavoro e si batte a duello con un precedente amante di Mara. Quando per\u00f2 sua madre e la sorella Orietta implorano Mara di lasciarlo, lei, che si \u00e8 realmente innamorata di Franco, lo esorta a tornare al lavoro, a riprendere la sua vita. Capisce anche che per lui rappresenta solo la rovina e che l'unica soluzione per liberarlo sia suicidarsi: \u00ab[...] \"Ormai ella ha il suo disegno, un giorno recatasi a salutare Arnaldi alla Centrale Elettrica, s'indugia pi\u00f9 del solito a parlargli affettuosa e a carezzarlo. Qualche minuto dopo i segnalatori elettrici danno l'allarme; dinanzi alla macchina ad alta tensione, il corpo di Mara giace irrigidito, fulminato. Ella ha pagato cos\u00ec con la morte la sua breve illusione di felicit\u00e0\"\u00bb.\nProduzione.\nProdotto dalla Fert Film nel 1919, inizialmente la pellicola venne ultimata con il titolo di produzione \"L'orizzontale\", dal nome del soggetto di Genina, un dramma in 4 atti. A causa di questa scelta per\u00f2 la censura non concesse il nullaosta. Il via libera venne dato solo il 1\u00ba febbraio 1920 (\"visto censura\" n. 14727) con il titolo definitivo de \"L'innamorata\". In Italia il film verr\u00e0 distribuito anche con il sottotitolo \"Mara Flores\", in Brasile con \"Em casa de Mara Flores\" mentre sul mercato inglese con il titolo \"Payment in Full\".&lt;br&gt;\nUna versione restaurata di 40 minuti \u00e8 stata presentata dalla Cineteca di Bologna al festival cinematografico \"Il cinema ritrovato\" del 1994.\nCritica.\nCarlo Fischer in \"La Cine-fono\" del 22 gennaio 1921: \u00ab \"L'innamorata\" \u00e8 una riduzione cinematografica del noto romanzo \"L'orizzontale\" di Augusto Genina e, come il titolo lascia ben supporre, l'azione si impernia sopra una donna: Mara Flores, enigmatico miscuglio di bellezza e di superbia, di gentilezza e di perfidia, di sguardi languidi e occhiate torve; creatura sublime e fatale, capricciosa e bizzarra che ama e odia, che bacia e morde.\nL'intreccio non \u00e8 molto complicato e ci ricorda altra produzione recente; ma ci\u00f2 che in questa film desta la pi\u00f9 schietta ammirazione \u00e8 lo svolgimento,\nispirato a concetti d'arte e di nobilt\u00e0, che \u00e8 curato con degna perizia e acuta sagacia e che riesce di grande effetto. Solo si potrebbero rimproverare al direttore artistico alcune lungaggini che in qualche punto nuocciono alla agilit\u00e0 ed alla spigliatezza dell'azione, ma una fotografia meravigliosa, dovuta all'operatore Ubaldo Arata, ed una lussuosa ed accurata sceneggiatura, fanno perdonare facilmente questa piccola menda. Che suggestivo allestimento scenico! Che splendidi esterni scelti e ripresi con cura meticolosa! Italia Almirante Manzini, per quanto non fosse una sconosciuta in cinematografia - anzi, tutt'altro - non si era mai provata in un ruolo cos\u00ec importante come questo di Mara Flores. Da questa grande prova, brillantemente\nsuperata, ci siamo persuasi che la simpatica attrice \u00e8 una vera trionfatrice dello schermo. In questa film essa rivela le copiose risorse del suo temperamento artistico, con una sobriet\u00e0, una disinvoltura, uno charme da incantare. La sua recitazione avvince sin dalle prime scene, si fa seguire con interesse sempre crescente, seduce con una grazia birichina, convince con una mimica mai esagerata, commuove con l'espressione del suo dolore, suggestiona con la sua potenza drammatica e lascia scossi, pensierosi, perplessi dinanzi ad una morte cos\u00ec fulminea e redentrice [...]\u00bb."}
{"id": "2762325", "revid": "1543377", "url": "https://it.wikipedia.org/wiki?curid=2762325", "title": "Heptathela amamiensis", "text": "Heptathela amamiensis \u00e8 un ragno appartenente al genere Heptathela della famiglia Liphistiidae.\nIl nome del genere deriva dal greco , \"hept\u00e0\", cio\u00e8 \"7\", ad indicare il numero delle ghiandole delle filiere che possiedono questi ragni, e dal greco , \"thel\u00e8\", che significa \"capezzolo\", proprio ad indicare la forma che hanno le filiere stesse.\nIl nome proprio deriva dall'isola di Amami \u014c-Shima, appartenente all'arcipelago delle Isole Ryukyu, dove \u00e8 stata rinvenuta e dal suffisso latino \"-ensis\", che significa: \"presente, che \u00e8 proprio l\u00ec\".\nCaratteristiche.\nRagno primitivo appartenente al sottordine Mesothelae: non possiede ghiandole velenifere, ma i suoi cheliceri possono infliggere morsi piuttosto dolorosi\nQuesta specie ha due spermateche di forma bilobata, con processi secondari laterali, e per queste sue caratteristiche, nell'ambito di questo genere, \u00e8 stata classificata nel Gruppo B dall'aracnologo Hirotsugu Ono insieme a H. kimurai, H. higoensis, H. kanenoi, H. kikuyai, H. nishikawai, H. yaginumai, H. yakushimaensis e H. yanbaruensis.\nDistribuzione.\nRinvenuta nell'isola di Amami \u014c-Shima, dell'arcipelago delle Isole Ryukyu."}
{"id": "2762327", "revid": "701660", "url": "https://it.wikipedia.org/wiki?curid=2762327", "title": "Palazzo in via Speranzella 123", "text": "Il palazzo in via Speranzella \u00e8 un edificio di notevole pregio architettonico di Napoli, ubicato nell'omonima via al civico 123. Attualmente risulta vincolato dalla Soprintendenza.\nDescrizione.\nIl palazzo fu edificato nella seconda met\u00e0 del XVI secolo.\nPer la presenza della chiostrina comune agli affacci degli altri edifici del lotto indipendenti, l'immobile ha assunto l'aspetto tipico di una abitazione a pseudoschiera. La struttura ha subito probabilmente delle fusioni con altre abitazioni presenti nel lotto: ci\u00f2 pu\u00f2 essere dimostrato dalla facciata, nella quale si riscontrano ancora diversi portali di piccolissime dimensioni che, molto probabilmente, servivano l'accesso di vecchie case palazziate sviluppate con un modulo di 1x1 o di 1x2. La fusione pu\u00f2 essere riconducibile al XVIII secolo, quando furono eseguite le decorazioni barocche.\nIl fabbricato \u00e8 caratterizzato dalla presenza del portale in piperno della met\u00e0 del Cinquecento. Esso \u00e8 posto in maniera asimmetrica rispetto all'asse centrale della facciata, ed \u00e8 racchiuso entro il mezzanino composto da una fine decorazione in modanature che s'interrompono nella chiave di volta. Questi ultimi, attraverso cartigli di stucco, si collegano al piano superiore. La composizione della facciata \u00e8 racchiusa dalla griglia delle decorazioni in stucco che incorniciano le finestre con un cartiglio e sormontate da una trabezione curva."}
{"id": "2762328", "revid": "119384771", "url": "https://it.wikipedia.org/wiki?curid=2762328", "title": "Tinna Hoffman", "text": "Ha partecipato a Ballando con le stelle, il talent show di Raiuno, in coppia con l'attore di \"Beautiful\" Sean Kanan, nel 2006, con l'ex schermidore Stefano Pantano nel 2010, in coppia con l'attrice Rosalinda Celentano, nel 2020, sostituendo Samuel Peron, risultato positivo al\nCOVID-19.\nBiografia.\nTinna Hoffman ha iniziato a studiare danza in tenera et\u00e0 partecipando alla sua prima gara di ballo a otto anni. Si \u00e8 classificata al terzo posto, a quattordici, al campionato danese nella categoria junior. Tre anni dopo ha iniziato a competere in gare in Germania ed Inghilterra.\nTrascurata l'iniziale carriera di modella e una volta ottenuta la maturit\u00e0 scientifica, Hoffmann si \u00e8 trasferita in Italia, paese in cui ha fatto coppia - sulla scena e nella vita - con il ballerino Fabio Modica.\nHa partecipato a Ballando con le stelle, il talent show di Raiuno, in coppia con l'attore di Beautiful Sean Kanan, nel 2006, ritirandosi alla sesta puntata, e con l'ex schermidore Stefano Pantano nel 2010, classificandosi al nono posto. Nel 2020, torna a Ballando con le stelle, allenando Rosalinda Celentano, in sostituzione del maestro Samuel Peron, colpito dal COVID-19 e perci\u00f2 costretto a rimanere in isolamento. La coppia (che \u00e8 la prima ad essere formata da due donne nella versione italiana di Ballando con le stelle), si classifica al nono posto.\nIn Italia Hoffman ed il suo partner hanno raggiunto, come professionisti, nella stagione 2008-2009, la semifinale nelle gare \"Rising Star Uk\" e \"International\" e si sono laureati vice-campioni italiani di South America Show Dance. Nel 2009 hanno partecipato alle finali dei campionati mondiali di danza."}
{"id": "2762329", "revid": "292520", "url": "https://it.wikipedia.org/wiki?curid=2762329", "title": "Hala", "text": ""}
{"id": "2762330", "revid": "453768", "url": "https://it.wikipedia.org/wiki?curid=2762330", "title": "Campestro", "text": "Campestro \u00e8 una frazione di 332 abitanti del comune svizzero di Capriasca, nel Canton Ticino (distretto di Lugano).\nStoria.\nGi\u00e0 comune autonomo, nel 1976 \u00e8 stato accorpato al comune di Tesserete, il quale a sua volta il ottobre 2001 \u00e8 stato accorpato agli altri comuni soppressi diBidogno, Lugaggia-, Cagiallo, Lopagno, Roveredo, Sala Capriasca e Vaglio per formare il comune di Capriasca.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "2762331", "revid": "55935", "url": "https://it.wikipedia.org/wiki?curid=2762331", "title": "Luigi Porro-Lambertenghi", "text": ""}
{"id": "2762334", "revid": "183694", "url": "https://it.wikipedia.org/wiki?curid=2762334", "title": "Erich von Tschermak", "text": "Era nato in Moravia da un mineralogista di nome Gustav Tschermak von Seysenegg. Von Tschermak \u00e8 uno dei tre uomini - si veda anche Hugo de Vries e Carl Correns - che indipendentemente ha riscoperto i lavori sulla genetica di Gregor Mendel. Von Tschermak ha pubblicato le sue scoperte nel giugno 1900.\nContributi.\n\"Secondo questa versione, Mendel ebbe una discussione con uno degli esaminatori, Eduard Fenzl, direttore del giardino botanico di Vienna e professore di Mendel all'universit\u00e0. Fenzl era uno \u201cspermista\u201d, credeva che l'embrione delle piante risiedesse, microscopico ma interamente formato, nel polline, e passasse all'ovario attraverso lo stilo. L'unica cosa che doveva fare era crescere; la parte femminile della pianta non offriva nient'altro che un ambiente che rendeva possibile la crescita. Mendel, al contrario pensava che gameti, sia maschili sia femminili, contribuissero in egual misura alla produzione dei discendenti. Secondo il suo punto di vista gli embrioni non erano preformati, ma venivano creati a ogni nuova fecondazione. Si supponeva che i due uomini fossero venuti a lite su questo punto e che il testardo Mendel, rifiutandosi di ritrattare la propria posizione, avesse preferito la ritirata alla capitolazione.\nLa storia continua dicendo che fu per risolvere questa battaglia anche il prete inizi\u00f2 i suoi esperimenti sui piselli. Se le cose andarono cos\u00ec, questo racconto finisce con un fatto curioso e divertente: uno dei tre scienziati cui si attribuisce il merito di aver riscoperto l'opera di Mendel all'alba del XX secolo, traendola dai pi\u00f9 oscuri recessi sino al centro della nascente scienza della genetica, fu il nipote di Fenzl. Quest'uomo, Erich von Tschermak, sarebbe passato alla storia come il pi\u00f9 strenuo difensore di Mendel, mentre suo nonno, un uomo potente ai suoi giorni, sarebbe stato ricordato principalmente come il pi\u00f9 ardente avversario di Mendel: l'uomo che difendendo la teoria spermista dell'ereditariet\u00e0 fece scoccare la scintilla che avvi\u00f2 il lavoro di Mendel\"."}
{"id": "2762337", "revid": "1543377", "url": "https://it.wikipedia.org/wiki?curid=2762337", "title": "Heptathela higoensis", "text": "Heptathela higoensis \u00e8 un ragno appartenente alla famiglia Liphistiidae.\nIl nome del genere deriva dal greco , \"hept\u00e0\", cio\u00e8 \"7\", ad indicare il numero delle ghiandole delle filiere che possiedono questi ragni, e dal greco , \"thel\u00e8\", che significa \"capezzolo\", proprio ad indicare la forma che hanno le filiere stesse.\nIl nome proprio deriva dal nome della vecchia provincia giapponese di Higo, oggi inclusa nella prefettura di Kumamoto, dove \u00e8 stata rinvenuta, e dal suffisso latino \"-ensis\", che significa: \"presente, che \u00e8 proprio l\u00ec\".\nCaratteristiche.\nRagno primitivo appartenente al sottordine Mesothelae: non possiede ghiandole velenifere, ma i suoi cheliceri possono infliggere morsi piuttosto dolorosi.\nQuesta specie ha due spermateche di forma bilobata, con processi secondari laterali, e per queste sue caratteristiche, nell'ambito di questo genere, \u00e8 stata classificata nel Gruppo B dall'aracnologo Hirotsugu Ono insieme a H. kimurai, H. amamiensis, H. kanenoi, H. kikuyai, H. nishikawai, H. yaginumai, H. yakushimaensis e H. yanbaruensis.\nDistribuzione.\nRinvenuta nella prefettura giapponese di Kumamoto."}
{"id": "2762341", "revid": "729019", "url": "https://it.wikipedia.org/wiki?curid=2762341", "title": "Crisi di luglio", "text": "La crisi di luglio fu la grave crisi politica e diplomatica che precedette e segn\u00f2 l'inizio della prima guerra mondiale. Scatur\u00ec dall'assassinio dell'erede al trono d'Austria-Ungheria Francesco Ferdinando avvenuto il 28 giugno del 1914. Dell'attentato il governo di Vienna ritenne responsabili alcuni militari e funzionari della Serbia.\nNei giorni che seguirono, la Germania, convinta di poter localizzare il conflitto, press\u00f2 l'alleato austro-ungarico affinch\u00e9 aggredisse al pi\u00f9 presto la Serbia. Solo la Gran Bretagna avanz\u00f2 una proposta di conferenza internazionale che non ebbe seguito, mentre le altre nazioni europee si preparavano lentamente al conflitto.\nQuasi un mese dopo l'assassinio di Francesco Ferdinando, l'Austria-Ungheria invi\u00f2 un duro ultimatum alla Serbia che venne rifiutato. Di conseguenza, il 28 luglio 1914, l'Austria-Ungheria dichiar\u00f2 guerra al Regno di Serbia determinando l'irrimediabile acuirsi della crisi e la progressiva mobilitazione delle potenze europee per il gioco delle alleanze tra i vari stati.\nLa Russia, in nome dell'amicizia etnica ed economica con la Serbia, inizi\u00f2 la mobilitazione del proprio esercito. Allarmata dalla mobilitazione della Russia, la Germania le dichiar\u00f2 guerra il 1\u00ba agosto 1914 e, seguendo lo schema del piano Schlieffen, due giorni dopo attacc\u00f2 la Francia. Si era ormai alla guerra mondiale.\nCon l'invasione tedesca del Belgio anche la Gran Bretagna il 4 agosto dichiar\u00f2 guerra alla Germania. La diplomazia aveva ormai lasciato il posto alle armi.\nAntefatti e contesto storico.\nNel 1878, dopo molti secoli di dominazione, i turchi erano stati cacciati dalla Bosnia ed Erzegovina e l'Austria ne aveva assunto l'amministrazione grazie al trattato di Berlino. Nel 1908, a seguito di un cambio di rotta della sua politica estera, l'Austria ne proclam\u00f2 anche l'annessione mortificando le ambizioni nazionaliste serbe. Tale annessione provoc\u00f2 la cosiddetta crisi bosniaca durante la quale Austria e Germania da un lato e Russia e Serbia dall'altro si fronteggiarono pericolosamente sulla liceit\u00e0 o meno dell'azione di Vienna. La grave tensione, dopo la minaccia tedesca di arrivare alla guerra, si sciolse con il riconoscimento russo dell'annessione austriaca e con l'impegno della Serbia a tenere un atteggiamento amichevole con l'Austria.\nA seguito della crisi bosniaca e delle alleanze precedentemente stipulate, nel 1914 l'Europa risultava divisa in due blocchi contrapposti. Il primo, al centro del continente, era costituito dalla Germania e dall'Austria strettamente alleate tra loro e unite all'Italia dal debole legame della Triplice alleanza. Il secondo blocco era invece formato dalla Russia, che era legata sia alla Serbia per un rapporto di amicizia basato sulla comune etnia slava, sia alla Francia per la duplice intesa stipulata nel 1894. La Gran Bretagna, ufficialmente libera da vincoli di alleanza, a seguito del riarmo tedesco aveva eliminato ogni motivo di attrito con la Russia (accordo per l'Asia del 1907) e con la Francia (\"entente cordiale\" del 1904) e poteva, quindi, considerarsi appartenente al secondo blocco. Di conseguenza, gli imperi di Austria e Germania erano quasi interamente circondati da nazioni potenzialmente ostili: la Serbia a sud-est, la Russia a est, la Francia a ovest e la Gran Bretagna a nord-ovest.\n\"Giovane Bosnia\" e \"Mano Nera\".\nLa conseguenza dell'annessione austriaca della Bosnia-Erzegovina del 1908 fu la nascita e il consolidamento di alcuni movimenti politici slavi rivoluzionari fra cui la Mlada Bosna (Giovane Bosnia), un'organizzazione serba formata principalmente da intellettuali fra i quali militava Gavrilo Princip, nativo della Bosnia. Quando questi, diciannovenne, nel marzo del 1914, seppe che l'erede al trono d'Austria-Ungheria Francesco Ferdinando si sarebbe recato in visita in Bosnia, concep\u00ec l'idea di assassinarlo. Princip coinvolse nel complotto alcuni amici ed ottenne un importante aiuto da parte del maggiore dell'esercito serbo Voijslav Tanko\u0161i\u0107 personaggio di spicco dell'organizzazione Crna ruka (Mano Nera). Questo movimento, nato nel 1911, rispondeva al nome ufficiale di \"Unione o Morte\" (in serbo \"Ujedinjenje ili smrte\") e aveva come scopo la fusione della Serbia con la Bosnia.\nLa Mano Nera era presente in modo considerevole nelle forze armate serbe e la sua figura dominante, Dragutin Dimitrijevi\u0107, nel 1903 aveva fatto assassinare il re Alessandro I accusato di una politica troppo filo-austriaca. Dimitrijevi\u0107 era inoltre impegnato in un aspro conflitto con il primo ministro Nikola Pa\u0161i\u0107 nazionalista come lui, ma pi\u00f9 prudente. Pa\u0161i\u0107, con molta probabilit\u00e0, venne a sapere che dei rivoluzionari armati erano entrati dalla Serbia in Bosnia. Egli, tuttavia, neg\u00f2 sempre di essere a conoscenza del reale obiettivo dell'azione.\nL'attentato di Sarajevo (28 giugno).\nDomenica 28 giugno 1914, il serbo-bosniaco Gavrilo Princip riusc\u00ec ad assassinare a Sarajevo l'erede al trono d'Austria-Ungheria, l'arciduca Francesco Ferdinando e la sua consorte Sofia di Hohenberg, venendo immediatamente arrestato.\nLe reazioni in Europa furono abbastanza tiepide nella maggior parte dei casi. Il presidente francese Raymond Poincar\u00e9, raggiunto dalla notizia, non rinunci\u00f2 alle corse di cavalli alle quali stava assistendo. In Austria, a causa delle idee anti-ungheresi dell'arciduca, la notizia provoc\u00f2 addirittura sollievo in alcuni ambienti. A Londra, i mercati azionari aprirono al ribasso per poi recuperare alla constatazione che le altre borse europee tenevano bene. L'ambasciatore britannico a Roma rifer\u00ec che la stampa italiana aveva ufficialmente condannato il crimine ma \u00abla gente ha considerato quasi provvidenziale l'eliminazione del compianto arciduca\u00bb. Tuttavia l'indignazione per l'accaduto e i timori di una cospirazione serba ispirarono violente manifestazioni anti-serbe a Vienna e Brno. Da Budapest il console generale britannico rifer\u00ec: \nNei giorni successivi la tensione and\u00f2 aumentando: il ministro degli esteri austriaco Leopold Berchtold e il capo di stato maggiore Conrad von H\u00f6tzendorf videro nell'attentato l'occasione per colpire la Serbia. Non avevano ancora ben chiaro se annetterla tutta o in parte, oppure sconfiggerla con le armi ed esigere, anzich\u00e9 territori, un forte indennizzo. Francesco Giuseppe era invece titubante: temeva che l'attacco austriaco avrebbe coinvolto altre potenze, in particolare la Russia, la quale si sarebbe sentita costretta, in nome del panslavismo, ad accorrere in aiuto della Serbia. Altrettanto esitante era il primo ministro ungherese Istv\u00e1n Tisza sul quale, Il 1\u00ba luglio, Conrad annot\u00f2: \nInvece l'imperatore di Germania Guglielmo II, amico dell'arciduca assassinato, ebbe una reazione inizialmente bellicosa. Egli in passato aveva infatti immaginato di guidare, alla morte dell'anziano Francesco Giuseppe, le sorti dell'Europa assieme all'erede Francesco Ferdinando. Il Kaiser era ritornato a Berlino da Kiel dove aveva ricevuto la notizia dell'assassinio mentre era impegnato in una regata velica. A margine di un telegramma inviatogli il 30 giugno scrisse:\nL'\"assegno in bianco\" della Germania (5-6 luglio).\nLe relazioni tra Vienna e Belgrado erano molto tese da anni, specie dopo le guerre balcaniche. Inoltre, l'errata convinzione che Francia e Russia avrebbero esitato ad entrare in guerra per la Serbia, condusse parte dei vertici di Germania e Austria-Ungheria a considerare seriamente, ai primi di luglio, la possibilit\u00e0 di punire e umiliare la Serbia senza subire conseguenze.\nIl 5 luglio 1914, l'inviato del ministro degli esteri austriaco Leopold Berchtold, conte Alexander Hoyos, incontr\u00f2 a Berlino il sottosegretario agli esteri tedesco Arthur Zimmermann. In questa occasione Hoyos parl\u00f2 espressamente di guerra, di eliminare la Serbia dalla carta geografica e di dividerne le spoglie fra i paesi confinanti. Le sue tesi furono accolte con molta attenzione.\nNel frattempo, a Potsdam, l'ambasciatore austriaco a Berlino, Ladislaus von Sz\u00f6gy\u00e9ny-Marich, consegn\u00f2 a Guglielmo II dei documenti ricevuti da Hoyos. Si trattava di due atti: un memoriale del primo ministro d'Ungheria Istv\u00e1n Tisza, scritto prima del 28 giugno dal contenuto moderato, ma al quale Berchtold aveva aggiunto un poscritto molto aggressivo nei confronti della Serbia; e una dura lettera autografa di Francesco Giuseppe che, rivolgendosi direttamente a Guglielmo II, auspicava l'eliminazione della Serbia \u00abcome fattore politico dai Balcani\u00bb.\nDurante la fase iniziale dell'incontro Guglielmo non si sbilanci\u00f2, ma dopo colazione, su insistenza dell'ambasciatore austriaco a prendere posizione, dichiar\u00f2 che non si doveva differire un'azione contro la Serbia, che la Russia sarebbe stata ostile e che, anche se si fosse arrivati ad una guerra fra Austria e Russia, la Germania si sarebbe schierata al fianco dell'alleato. Aggiunse, tuttavia, che la Russia non era pronta ad una guerra ed avrebbe esitato molto prima di ricorrere alle armi. Per questo bisognava agire subito.\nIl giorno dopo, il 6 luglio, questa di Guglielmo risult\u00f2 anche la versione ufficiale della Germania: l'Austria doveva battere rapidamente la Serbia in modo da mettere l'Europa di fronte al fatto compiuto. Fu il cosiddetto \"assegno in bianco\" che la Germania stacc\u00f2 all'Austria.\nLe resistenze di Tisza a Vienna.\nOttenuto il consenso e anzi l'incitamento della Germania ad attaccare la Serbia, il 7 luglio gli otto membri del gabinetto di guerra austro-ungarico si riunirono per esaminare l'offerta di aiuto avanzata dal Kaiser Guglielmo II. Berchtold, che presiedeva la riunione, propose di attaccare immediatamente la Serbia, senza neppure dichiarare guerra.\nFra i componenti dell'esecutivo, l'orientamento prevalente era favorevole ad un intervento militare e a un ridimensionamento territoriale della Serbia, che sarebbe stata posta sotto controllo dell'Austria. L'unico a protestare fu Istv\u00e1n Tisza che il giorno successivo invi\u00f2 una lettera al suo Imperatore precisando che un intervento contro la Serbia avrebbe provocato una guerra mondiale e che avrebbe spinto non solo la Russia, ma anche la Romania a schierarsi contro l'Austria. Secondo Tisza, Vienna avrebbe dovuto invece preparare un elenco di richieste accettabili che, se non fossero state soddisfatte dalla Serbia, avrebbero portato ad un ultimatum. Tisza aveva potere di veto e si mantenne sulla sua posizione per una settimana. Poi, nel timore che la Germania avrebbe potuto abbandonare l'Austria, accett\u00f2 l'idea intermedia di un ultimatum subito.\nSfuma l'effetto sorpresa: l'ottimismo britannico (9-23 luglio).\nMentre questi erano gli avvenimenti che si consumavano a Vienna, a Londra Sir Arthur Nicolson, consigliere del ministro degli esteri Edward Grey, il 9 luglio invi\u00f2 una comunicazione all'ambasciatore britannico a Vienna Maurice de Bunsen (1852-1932) nella quale dubitava di un eventuale intervento austriaco. Fuori dall'Austria-Ungheria, poich\u00e9 alla Serbia non era stato consegnato ancora un ultimatum, la sensazione dell'imminenza di una crisi si stava infatti attenuando. Invece, il desiderio dell'Austria di infliggere una punizione alla Serbia era ancora forte ed era sorretto dalla fiducia che la Germania avrebbe appoggiato un'azione di rappresaglia.\nL'Austria-Ungheria, tuttavia, continu\u00f2 a non poter agire, nonostante il ministro Istv\u00e1n Tisza non fosse quasi pi\u00f9 un ostacolo e le gerarchie militari tedesche fossero pronte alla guerra. Il capo di Stato Maggiore austriaco Franz Conrad von H\u00f6tzendorf il 14 luglio si dichiar\u00f2 infatti contrario ad un'azione militare prima del 25 (data di scadenza di un congedo generale che era stato concesso per provvedere al raccolto agricolo). N\u00e9 un annullamento del congedo risultava fattibile, dato che avrebbe smascherato le intenzioni di Vienna.\nEra comunque ormai troppo tardi per lanciare un attacco austriaco a sorpresa e la diplomazia tedesca si mosse affinch\u00e9 si potesse localizzare il futuro conflitto. Il 19 luglio, il ministro degli esteri di Berlino, Gottlieb von Jagow, fece pubblicare sul giornale \"Norddeutsche Allgemeine Zeitung\" una sua nota in cui ammoniva che Tre giorni dopo, dichiarazioni ufficiali sulla posizione della Germania in merito furono inviate a Russia, Gran Bretagna e Francia.\nLe condizioni dell'ultimatum vennero definite a Vienna lo stesso 19 luglio; tutti i presenti alla seduta del Consiglio dei ministri austriaco, compreso il generale Conrad, erano consapevoli che la Serbia avrebbe respinto le condizioni e che il passo successivo sarebbe stato un attacco militare. Conrad era il pi\u00f9 convinto assertore della guerra, da cui si aspettava conquiste territoriali alla frontiera con la Bosnia.\nIn Francia, intanto, il Presidente della Repubblica Poincar\u00e9 e il suo Presidente del Consiglio Ren\u00e9 Viviani erano partiti per un viaggio in Russia. I capi delle due potenze alleate si sarebbero trovati quindi insieme il 21 e agevolati nel concertare una risposta alle eventuali mosse dell'Austria. Per non fornire questo vantaggio, ottenute le informazioni sul ritorno a Parigi della delegazione francese, Berchtold programm\u00f2 di presentare l'ultimatum alla Serbia il 23 luglio, con scadenza il 25 luglio.\nIl 21 luglio Francesco Giuseppe diede il proprio assenso alle condizioni dell'ultimatum, e il giorno seguente il ministro degli esteri russo, Sergej Dmitrievi\u010d Sazonov, cominci\u00f2 a mettere in guardia l'Austria dal prendere misure drastiche, anche se il monito non accennava a ritorsioni militari.\nPi\u00f9 ottimista, il 23 luglio, David Lloyd George che annunci\u00f2 alla Camera dei Comuni che non ci sarebbero stati problemi tra le nazioni a regolare le difficolt\u00e0 attraverso \u00abqualche sana e ben congegnata forma di arbitrato\u00bb. Le relazioni con la Germania erano le migliori degli ultimi anni, osserv\u00f2.\nL'ultimatum austriaco alla Serbia (23 luglio).\nOttenuto anche il consenso di Francesco Giuseppe, nel pomeriggio del 23 luglio 1914, l'ambasciatore austriaco a Belgrado, il barone Wladimir Giesl Freiherr von Gieslingen, consegn\u00f2 al governo serbo l'ultimatum dell'Austria e rimase in attesa della risposta che doveva arrivare non oltre le 18:00 del 25 luglio.\nIl testo.\nDopo una lunga premessa nella quale l'Austria accus\u00f2 la Serbia di aver disatteso la dichiarazione d'intenti rivolta alle grandi potenze alla fine della crisi bosniaca, il governo di Vienna intim\u00f2 a quello di Belgrado di far pubblicare sulla \"Rivista ufficiale\" serba del 26 luglio una nuova dichiarazione, di cui riportava il testo. Essa impegnava la Serbia a condannare la propaganda anti-austriaca, riconosceva la complicit\u00e0 di funzionari e ufficiali serbi nell'attentato di Sarajevo e impegnava Belgrado a perseguire per il futuro con il massimo rigore tali macchinazioni.\nIl governo serbo si doveva impegnare inoltre:\nIl governo austriaco attendeva la risposta del governo serbo entro le ore 6 pomeridiane di sabato 25 luglio. Il testo lasciava, come si vede, ampio margine d'azione all'Austria-Ungheria, bench\u00e9 tutto facesse pensare, in caso di inadempienza serba, alle estreme conseguenze.\nLe reazioni all'ultimatum austriaco (23-27 luglio).\nQuando il testo dell'ultimatum si diffuse, fra i governi d'Europa si ebbero varie reazioni. A Londra il ministro degli esteri Edward Grey dopo aver letto l'ultimatum austriaco lo defin\u00ec e ingenuamente chiese il sostegno tedesco per un rinvio dei termini proponendo che Gran Bretagna, Francia, Germania e Italia facessero da mediatori della crisi. Azione analoga fu intrapresa dal ministro degli esteri russo Sergej Dmitrievi\u010d Sazonov il cui ambasciatore a Vienna ricevette, il 24 luglio, l'assicurazione da Berchtold che l'Austria-Ungheria non si proponeva \u00abalcuna acquisizione territoriale\u00bb.\nCome i governi di Vienna e Berlino avevano calcolato, la Francia non pot\u00e9 reagire adeguatamente all'ultimatum. Il presidente Poincar\u00e9 e il Primo ministro nonch\u00e9 ministro degli esteri Ren\u00e9 Viviani erano infatti ancora in navigazione nel viaggio di ritorno da San Pietroburgo.\nIl reggente di Serbia Alessandro Kara\u0111or\u0111evi\u0107 (figlio di re Pietro I di Serbia che aveva abbandonato il potere per motivi di salute) si present\u00f2 a tarda sera del 23 luglio all'ambasciata russa a Belgrado \u00abad esprimere la sua disperazione per l'ultimatum, al quale egli non vede possibilit\u00e0 di aderire interamente per uno Stato che abbia un minimo di dignit\u00e0\u00bb.\nIl ministro Sazonov, d'accordo affinch\u00e9 la Serbia non cedesse in tutto ma non ancora pronto alla guerra, la mattina del 24 dopo la riunione del Consiglio dei ministri, telegraf\u00f2 al suo ambasciatore a Belgrado: \nBerchtold richiamato dalla Germania.\nIn previsione del precipitare degli eventi, Berchtold fece comunicare la sera del 24 luglio al ministro degli esteri britannico Edward Grey che la nota austriaca non costituiva un ultimatum vero e proprio e che in caso di insoddisfazione dell'Austria-Ungheria alla risposta serba, non ci sarebbe stata che la rottura delle relazioni diplomatiche e l'inizio dei preparativi militari.\nLo stesso giorno fu preparato anche un messaggio per San Pietroburgo (inviato il 25 luglio con un corriere) in cui il governo austriaco spiegava come non fosse spinto da motivi egoistici: \nVenuta a conoscenza delle intenzioni dilatorie di Berchtold, la Germania si mosse e richiam\u00f2 l'ambasciatore austriaco Sz\u00f6gy\u00e9ny-Marich a Berlino. Questi, tornato a Vienna, il 25 rifer\u00ec a Berchtold che ad un rifiuto dell'ultimatum della Serbia la Germania si aspettava l'immediata dichiarazione di guerra dell'Austria e l'inizio delle operazioni militari, poich\u00e9 ad ogni ritardo dell'inizio delle ostilit\u00e0 si ravvisava il grave pericolo di ingerenza di altre potenze.\nLa risposta serba.\nIl Primo ministro serbo Nikola Pa\u0161i\u0107 e i suoi colleghi lavorarono giorno e notte, indecisi tra l'accettazione passiva dell'ultimatum e la tentazione di aggiungere condizioni o riserve che potessero consentire di sfuggire alle richieste di Vienna. Il documento finale, che a causa di un guasto alla macchina da scrivere fu ricopiato a mano, sembr\u00f2 pi\u00f9 simile ad una brutta copia che ad una risposta diplomatica ufficiale.\nNessuna riserva fu fatta da Belgrado ai punti 8) e 10); i punti 1), 2) e 3) vennero parzialmente accettati; ma le risposte date ai punti 4), 5) e 9) erano concepite in modo da eludere le domande dell'ultimatum. Quanto al punto 7) i serbi risposero che non era stato possibile procedere all'arresto di Milan Ciganovi\u0107, che invece era stato fatto allontanare proprio dalle autorit\u00e0 serbe. Negativa, infine, la risposta al punto 6), la partecipazione cio\u00e8 del governo austro-ungarico alle investigazioni sull'attentato del 28 giugno. Tale richiesta, oltre ad essere lesiva della sovranit\u00e0 della Serbia, presentava il pericolo che si facesse piena luce sull'attivit\u00e0 della Mano Nera e dei suoi temuti dirigenti.\nAlle ore 15 del 25 luglio la Serbia mobilit\u00f2 l'esercito e tre ore dopo, alle 18 meno due minuti (quindi a due minuti dalla scadenza dell'ultimatum), il Primo ministro Pa\u0161i\u0107 consegn\u00f2 la risposta serba all'ambasciatore austriaco, von Gieslingen, dicendo: Gieslingen era infatti un generale che, come tale, obbediva alle istruzioni ricevute. Egli lesse da solo e in fretta il documento e, constatato che non rispondeva alle esigenze fissate da Berchtold, firm\u00f2 la nota gi\u00e0 preparata per l'evenienza e la fece recapitare a Pa\u0161i\u0107. Nella nota si diceva che, essendo spirato il termine delle richieste consegnate al governo serbo e non avendo ricevuto una risposta soddisfacente, egli abbandonava Belgrado quella sera stessa con tutto il personale della legazione.\nQuello stesso 25 luglio, al diffondersi della notizia della rottura delle trattative fra Austria e Serbia, a San Pietroburgo lo Stato Maggiore russo avvi\u00f2 il \"periodo di preparazione alla guerra\" (primo passo per la mobilitazione) e a Parigi il governo francese richiam\u00f2 segretamente in servizio i propri generali. Pi\u00f9 distesa l'atmosfera a Londra.\nL'Austria non era quindi ancora in guerra con la Serbia e, secondo il capo di stato maggiore Conrad, non sarebbe stata in grado di procedere ad una vera e propria invasione prima di qualche settimana. La Russia era ancora pi\u00f9 indietro nei preparativi e il 27 luglio lo zar Nicola II, se da un lato sottoline\u00f2 che il paese non poteva restare indifferente al destino della Serbia, dall'altra propose di aprire negoziati con Vienna, ma gli austriaci respinsero la proposta.\nLa proposta britannica di una conferenza.\nNonostante la crisi internazionale, domenica 26 luglio, il ministro degli esteri britannico Edward Grey trascorreva il week-end in campagna. A Londra, il sottosegretario Sir Arthur Nicolson telegraf\u00f2 al ministro per suggerirgli di proporre alle potenze una conferenza durante la quale Austria, Serbia e Russia non avrebbero dovuto intraprendere operazioni militari.\nGrey si affrett\u00f2 a telegrafare la sua adesione all'idea di Nicolson alla quale fu data esecuzione alle 15 dello stesso 26 luglio con un telegramma diretto agli ambasciatori inglesi presso le grandi potenze e la Serbia. Nel telegramma si proponeva una conferenza a Londra tra i rappresentanti di Parigi, Roma e Berlino, con Grey per la Gran Bretagna, allo scopo di \u00abtrovare il modo di impedire complicazioni\u00bb. Il giorno dopo, tuttavia, il Ministero della Guerra britannico diede istruzioni al generale Smith-Dorrien di presidiare \u00abtutti i punti vulnerabili\u00bb nel sud del paese.\nLe risposte alla proposta inglese furono piuttosto fredde: il Cancelliere tedesco Theobald von Bethmann-Hollweg temendo una sconfitta diplomatica non volle aderire. La Germania non sarebbe riuscita ad ottenere quello che desiderava, e cio\u00e8 l'assenso ad un attacco alla Serbia che riabilitasse il prestigio austriaco. L'Italia ader\u00ec invece alla proposta, mentre la Francia tentenn\u00f2 fra il compiacere l'ambasciatore tedesco e l'agire direttamente sulla Russia una volta stabilita l'intenzione dell'Austria-Ungheria a non effettuare annessioni. San Pietroburgo prese tempo, date le speranze di Sazonov di venire direttamente con l'Austria ad un'intesa amichevole. In buona sostanza la proposta di Grey fall\u00ec ma allarm\u00f2 la Germania per la piega moderata che poteva prendere la crisi.\nLa Germania preme per la guerra.\nDopo la rottura delle relazioni diplomatiche fra Austria-Ungheria e Regno di Serbia, il governo tedesco, coerentemente con quanto stabilito il giorno prima, il 26 luglio reclam\u00f2 d'urgenza all'Austria \u00abla dichiarazione di guerra e l'inizio delle operazioni militari\u00bb. Ci\u00f2 allo scopo di scongiurare pressioni in senso contrario: bisognava cio\u00e8 evitare che la crisi venisse risolta prima che le forze austriache fossero riuscite a occupare Belgrado.\nIl timore del ministro degli esteri tedesco Jagow era che, con lusinghe o con minacce, le altre potenze sarebbero potute intervenire e imporre una soluzione pacifica a Vienna. Ancora sollecitato, il ministro austriaco Berchtold fece pressione sul capo di stato maggiore Conrad che sostenne di non essere pronto, e alla domanda su quando avrebbe potuto dichiarare guerra alla Serbia, Conrad rispose: \u00abSolo quando avremo fatto abbastanza progressi da poter iniziare le operazioni immediatamente: all'incirca il 12 agosto\u00bb. Berchtold rispose che la situazione diplomatica non avrebbe retto tanto a lungo, e Conrad replic\u00f2 che sarebbe stato necessario aspettare almeno fino al 4 o al 5 agosto. \u00abCi\u00f2 \u00e8 impossibile!\u00bb esclam\u00f2 il ministro.\nL'Austria dichiara guerra alla Serbia (28 luglio).\nNonostante il parere negativo del capo di stato maggiore Conrad, il governo austriaco il 28 luglio ordin\u00f2 la mobilitazione parziale, esclusivamente diretta contro la Serbia; mentre l'imperatore di Germania Guglielmo II, in contrasto con quanto stabilito dal suo governo, si dichiar\u00f2 disposto a fare da mediatore fra Austria e Serbia dichiarando che non c'era pi\u00f9 alcun motivo, dopo la risposta di Belgrado all'ultimatum di Vienna, di far scoppiare una guerra. Guglielmo II aveva infatti definito la replica serba una \u00abcapitolazione oltremodo umiliante\u00bb. Secondo il Kaiser, occorreva per\u00f2, per costringere la Serbia a rispettare le promesse contenute nella risposta all'ultimatum, che l'Austria occupasse temporaneamente Belgrado (al di l\u00e0 del confine) e nulla pi\u00f9. Tali istruzioni del Kaiser al suo ministro degli esteri Jagow non influirono per\u00f2 sulla condotta dei diplomatici tedeschi a Vienna.\nRisoluto ormai ad entrare in guerra al pi\u00f9 presto, il governo austriaco si trov\u00f2 nella necessit\u00e0 di chiedere l'autorizzazione a Francesco Giuseppe. In un'istanza di Leopold Berchtold all'imperatore del 27 luglio, si osserv\u00f2 che la risposta serba, per quanto inutile nella sostanza, era stata redatta in modo conciliante e poteva suggerire all'Europa tentativi di soluzione pacifica se non si creava subito una situazione netta. Nel documento si fingeva anche la circostanza che truppe serbe da piroscafi sul Danubio avevano sparato su truppe austro-ungariche, ed occorreva dare all'esercito quella libert\u00e0 d'azione che avrebbe avuto solo in caso di guerra.\nFrancesco Giuseppe accolse l'istanza di Berchtold e alle ore 12 del 28 luglio un telegramma con la dichiarazione di guerra part\u00ec per Belgrado, l'Austria dichiar\u00f2 ufficialmente guerra alla Serbia, confidando nell'appoggio tedesco nel caso in cui il conflitto si fosse esteso. Era iniziata la prima guerra mondiale, ma non molti se ne resero conto.\nIl testo presentato a Francesco Giuseppe per la sua approvazione fu il seguente: \nMa all'ultimo minuto Berchtold ritenne opportuno eliminare il riferimento al combattimento presso Temes Kubin e la dichiarazione di guerra part\u00ec senza.\nLo Zar mobilita: si innesca la reazione a catena (29-30 luglio).\nAppresa la sera del 28 luglio la dichiarazione di guerra dell'Austria-Ungheria alla Serbia, il ministro degli esteri russo Sergej Dmitrievi\u010d Sazonov comunic\u00f2 alla sua ambasciata a Berlino che il giorno dopo il governo dello Zar avrebbe ordinato la mobilitazione nei distretti di Odessa, Kiev, Mosca e Kazan', cio\u00e8 contro l'Austria.\nCos\u00ec, mentre l'artiglieria austriaca teneva sotto tiro le fortificazioni serbe lungo la frontiera, pronta ad aprire il fuoco in qualsiasi momento, la mattina del 29 luglio, la Russia chiam\u00f2 alle armi una parte della sua enorme riserva di uomini: lo zar Nicola II pur non dichiarando guerra all'Austria, ordin\u00f2 la mobilitazione parziale di quasi sei milioni di soldati.\nLo stesso giorno l'ambasciatore tedesco a San Pietroburgo, Friedrich Pourtal\u00e8s, richiam\u00f2 \"molto seriamente\" l'attenzione di Sazonov sul fatto che la continuazione delle misure di mobilitazione russa avrebbe obbligato la Germania alla mobilitazione e che in questo caso sarebbe stato quasi impossibile impedire la guerra europea.\nContemporaneamente, a Potsdam, si teneva una riunione fra Guglielmo II e alcuni suoi alti ufficiali e funzionari. Ancora ignari della mobilitazione parziale russa, essi discussero sulla situazione e il Kaiser rifiut\u00f2 una proposta del Cancelliere Bethmann di offrire forti limitazioni della flotta tedesca in cambio della promessa di neutralit\u00e0 della Gran Bretagna. Rientrato nel suo ufficio, piuttosto avvilito, Bethmann trov\u00f2 anche la notizia della mobilitazione russa.\nAd aggravare la posizione del Cancelliere, la stessa sera del 29, giunse a Berlino un telegramma dell'ambasciatore tedesco a Londra, Karl Max von Lichnowsky. Costui informava che il ministro Edward Grey aveva affermato che se la Francia fosse stata coinvolta nella guerra, la Gran Bretagna non sarebbe rimasta neutrale.\nA questo punto il Cancelliere si rese conto che il gioco stava diventando troppo pericoloso e, coerentemente con il volere di Guglielmo II, telegraf\u00f2 al suo ambasciatore in Austria nella notte fra il 29 e il 30 ordinandogli, praticamente, un dietro front:\nL'indecisione di Nicola II.\nLa mobilitazione generale russa, il cui ordine lo zar Nicola II aveva firmato assieme a quello della mobilitazione parziale il 29 luglio, non era ancora operativa, ma si attiv\u00f2 allorquando si diffuse la notizia a San Pietroburgo del bombardamento austriaco di Belgrado effettuato lo stesso giorno dai pontoni sul Danubio. L'opinione pubblica russa era furente contro l'Austria; lo Zar spaventato da un conflitto con la Germania, si appell\u00f2 direttamente al Kaiser telegrafandogli: \u00ab [...] ti prego in nome della nostra antica amicizia, di fare il possibile per impedire ai vostri alleati [austriaci] di oltrepassare il limite\u00bb. Il telegramma si incroci\u00f2 con un altro telegramma inviato dal Kaiser allo Zar: \u00ab [...] sto esercitando tutta la mia influenza per indurre gli austriaci a trattare immediatamente per arrivare ad un'intesa soddisfacente con voi\u00bb.\nNel tardo pomeriggio del 29 luglio, confortato dal telegramma del Kaiser, Nicola II invi\u00f2 ai capi di stato maggiore l'ordine di evitare la mobilitazione generale e di dare corso soltanto a quella parziale. Successivamente lo Zar ricevette un altro telegramma di Guglielmo II che invitava la Russia a restare \"spettatrice del conflitto austro-serbo\" e nel quale si offriva come mediatore fra Russia e Austria.\nCi\u00f2 convinse lo Zar che alle 21:30 diede ordine di sospendere la mobilitazione parziale, ma il capo di stato maggiore Janu\u0161kevi\u010d lo avvert\u00ec che ormai era troppo tardi per fare marcia indietro; il meccanismo era gi\u00e0 in moto in tutto l'impero.\nDal canto suo Guglielmo II non riusc\u00ec a dissuadere il proprio stato maggiore dal rispondere alla mobilitazione parziale della Russia con misura analoga e grazie ad un avvicinamento delle posizioni di militari e civili avvenuto tra il pomeriggio e la sera del 30 verso i mezzi estremi, la Germania si avviava a proclamare lo \"stato di pericolo di guerra\".\nIl 30, a San Pietroburgo, allorch\u00e9 giunse voce che la Germania era in pre-mobilitazione, lo Zar ricevette pesanti pressioni dal ministro della Guerra Vladimir Aleksandrovi\u010d Suchomlinov e dal ministro Sazonov affinch\u00e9 firmasse l'ordine di mobilitazione generale. Nicola II esit\u00f2, fin quando, convintosi della minaccia di un imminente attacco tedesco si decise e ordin\u00f2 al ministro degli esteri: \nAlle ore 16 del 30 luglio lo Zar firm\u00f2 l'ordine di mobilitazione generale, da attivarsi per il giorno dopo, 31 luglio.\nL'opinione pubblica russa era favorevole alla totale solidariet\u00e0 verso gli slavi della Serbia, e le speranze russe - ammesso che ve ne fossero ancora - di servirsi della mobilitazione non per muovere guerra, ma come deterrente si dimostrarono illusorie.\nLa mobilitazione generale austriaca (30-31 luglio).\nLa mattina del 30 luglio Guglielmo II ebbe la notizia della mobilitazione parziale russa. Risentito con lo Zar, al quale nei giorni precedenti aveva inviato messaggi di collaborazione, annot\u00f2: \u00abAllora devo mobilitare anch'io!\u00bb. Tale atteggiamento bellicoso influ\u00ec sul capo di stato maggiore tedesco Helmuth Johann Ludwig von Moltke che travalic\u00f2 le intenzioni del Kaiser e quelle del Cancelliere.\nMoltke, infatti, in assoluto contrasto con il messaggio di Bethmann della notte tra il 29 e il 30, invi\u00f2, fra il pomeriggio e la notte del 30 al suo omologo austriaco Conrad due telegrammi, il secondo dei quali riassumeva il primo: \u00abTener fermo contro la mobilitazione russa. L'Austria-Ungheria deve essere preservata. Quindi mobilitare subito contro la Russia. La Germania mobiliter\u00e0. Costringere con compensi l'Italia al suo dovere di alleata\u00bb.\nQuando la mattina del 31 luglio Berchtold lesse i due telegrammi di Moltke, confrontandoli con quello del giorno prima di Bethmann, esclam\u00f2:\n E rivolto agli altri ministri riuniti per decidere sulla minaccia della mobilitazione russa: \nAgli occhi del ministro austriaco, dunque, Moltke contava ora pi\u00f9 di chiunque altro in Germania e si poteva quindi procedere per la mobilitazione generale, per la quale fu deciso di sottoporre subito l'ordine a Francesco Giuseppe. Questi firm\u00f2 l'atto che pervenne al Ministero della Guerra alle 12:23 del 31 luglio 1914.\nLa Germania in guerra.\nLa notizia della mobilitazione generale russa fece il gioco del capo di stato maggiore tedesco Moltke e vinse ogni possibile esitazione di Bethmann-Hollweg e di Guglielmo II. La sequenza degli eventi che si sarebbero succeduti era prestabilita dai piani tedeschi: proclamazione dello \"stato di pericolo di guerra\"; ultimatum alla Russia che sarebbe stato quasi sicuramente respinto; mobilitazione e guerra.\nBethmann comunic\u00f2 il 31 luglio a Londra, San Pietroburgo, Parigi e Roma che in Germania era stato proclamato lo \"stato di pericolo di guerra\" e aggiunse che la mobilitazione tedesca sarebbe seguita solo se la Russia non avesse revocato la sua. Ma all'ambasciatore a Vienna Heinrich von Tschirschky telegraf\u00f2:\nA Berlino, lo stesso 31 luglio, uno dei maggiori industriali tedeschi, Walther Rathenau pubblic\u00f2 un articolo sul \"Berliner Tageblatt\" protestando contro la cieca lealt\u00e0 della Germania verso l'Austria: \nA questo punto la situazione comportava per i tedeschi una guerra sia con la Russia che con la Francia. La Germania, infatti, doveva tenere conto dell'alleanza franco-russa stipulata nel 1894. Se in virt\u00f9 di questa alleanza la Francia avesse riunito tutto il suo potenziale bellico e avesse dichiarato guerra alla Germania mentre le armate tedesche avanzavano in Russia, la Germania avrebbe corso il rischio di trovarsi in difficolt\u00e0, se non addirittura sconfitta ad ovest. Per scongiurare questa eventualit\u00e0 nel 1904 l'allora capo di stato maggiore tedesco Alfred von Schlieffen ide\u00f2 il piano omonimo atto a sconfiggere la Francia con una rapida guerra attraverso il Belgio per poi rivolgere tutte le forze contro la Russia, nel frattempo impegnata nella lenta e macchinosa mobilitazione. La Germania avrebbe cos\u00ec evitato una logorante e pericolosa guerra su due fronti.\nL'ultimatum tedesco alla Russia.\nIl telegramma per l'ambasciatore tedesco a San Pietroburgo, Pourtal\u00e8s, contenente l'ultimatum alla Russia part\u00ec da Berlino alle 15:30 del 31 luglio. Esso, redatto da Bethmann in persona, era cos\u00ec concepito:\nIl telegramma di Bethmann arriv\u00f2 a San Pietroburgo solo alle 21:30 e, intorno alla mezzanotte, l'ambasciatore tedesco Pourtal\u00e8s si rec\u00f2 dal ministro Sazonov per consegnargli l'ultimatum della Germania. Sazonov replic\u00f2 dicendo che ragioni tecniche impedivano di revocare la mobilitazione ma, aggiunse, che ci\u00f2 non implicava la guerra e i negoziati potevano continuare. Chiese poi a Pourtal\u00e8s se la mobilitazione tedesca avrebbe, invece, portato inevitabilmente alla guerra, al che l'ambasciatore rispose: \u00abci troveremmo a due dita dalla guerra\u00bb.\nQuesta affermazione, che lasciava anche un minimo di speranza di pace dopo l'ordine di mobilitazione tedesca, illuse Sazonov di avere ancora un piccolo margine di manovra; ci\u00f2 non era vero, dato che le procedure della mobilitazione tedesca prevedevano, una volta avviate, necessariamente la guerra. Probabilmente neanche Pourtal\u00e8s si rese conto che il documento che aveva appena consegnato a Sazonov era un ultimatum vero e proprio.\nIl motivo per cui Bethmann non chiar\u00ec nell'ultimatum alla Russia che la mobilitazione tedesca avrebbe portato alla guerra \u00e8 spiegabile con il desiderio dello stato maggiore tedesco di non allarmare troppo i russi, dal momento che ci\u00f2 avrebbe accelerato i loro preparativi militari.\nL'ultimatum tedesco alla Francia.\nContemporaneamente al telegramma per San Pietroburgo, da Berlino part\u00ec anche quello per l'ambasciatore tedesco a Parigi Wilhelm von Schoen. Il testo era pressoch\u00e9 simile a quello per l'ambasciatore in Russia ma si rivelava pi\u00f9 incisivo e chiaro quando precisava:\nL'ambasciatore tedesco Schoen si present\u00f2 al Ministero degli esteri francese verso le 19 dello stesso 31 luglio e, consegnato l'ultimatum con cui la Francia doveva stabilire la sua eventuale, improbabilissima, neutralit\u00e0, ne rendeva conto a Berlino in un telegramma che part\u00ec la sera. Schoen rifer\u00ec che il Presidente del consiglio Ren\u00e9 Viviani gli aveva detto di e, sulla questione della neutralit\u00e0, di poter rispondere all'invito tedesco per le 13 del giorno dopo.\nLa Germania dichiara guerra alla Russia (1\u00ba agosto).\nAlle 12:52 del 1\u00ba agosto, e cio\u00e8 dopo 52 minuti dalla scadenza dell'ultimatum alla Russia, fu telegrafato da Berlino all'ambasciatore a San Pietroburgo Pourtal\u00e8s il testo della dichiarazione di guerra. Il documento doveva essere consegnato, in caso di risposta non soddisfacente, alle 17 ora dell'Europa centrale.\nAlle 16, a Berlino, visto il silenzio del governo russo, il ministro della Guerra Erich von Falkenhayn sollecit\u00f2 il cancelliere Bethmann a recarsi con lui dall'Imperatore per la firma dell'ordine di mobilitazione generale. Alle 17 il Kaiser firm\u00f2 l'ordine, dopo di che Falkenhayn esclam\u00f2: \u00abDio benedica Vostra Maest\u00e0 e le sue armi. Dio protegga la nostra Patria\u00bb.\nAlle 19 di quello stesso 1\u00ba agosto, a San Pietroburgo, l'ambasciatore tedesco Pourtal\u00e8s si rec\u00f2 dal ministro Sergej Dmitrievi\u010d Sazonov per avere notizie. Recava con s\u00e9 la dichiarazione di guerra che gli era pervenuta solo alle 17:45 e che aveva dovuto anche decifrare. Incontrato Sazonov, gli domand\u00f2 se il governo russo fosse pronto a dare una risposta soddisfacente all'ultimatum. Il ministro degli esteri rispose negativamente. Pourtal\u00e8s allora gli ripet\u00e9 la domanda rilevando le gravi conseguenze che sarebbero derivate dal non tener conto dell'ingiunzione tedesca. Sazonov rispose come prima. Allora, l'ambasciatore, traendo di tasca un foglio piegato, ripet\u00e9 per la terza volta con voce tremante la domanda. Sazonov disse che non aveva nulla da aggiungere. Profondamente sconvolto Pourtal\u00e8s disse con visibile sforzo: e con mano esitante tese la dichiarazione di guerra al ministro russo.\nDopo di che l'ambasciatore perse ogni dominio di s\u00e9 e, avvicinandosi ad una finestra, scoppi\u00f2 in lacrime. Ricorda Sazonov nelle sue memorie: \nEquivoci sulla neutralit\u00e0 inglese e francese.\nA Parigi, lo stesso 1\u00ba agosto, l'ambasciatore tedesco Schoen si rec\u00f2 da Viviani per conoscere la decisione riguardo all'ultimatum tedesco sull'eventuale neutralit\u00e0 francese, consegnato la sera prima. Disorientando il diplomatico tedesco, Viviani rispose: \u00abLa Francia si ispirer\u00e0 ai suoi interessi\u00bb n\u00e9 il presidente del Consiglio francese si esprimer\u00e0 pi\u00f9 chiaramente dopo. Nel pomeriggio, su pressante richiesta del capo di stato maggiore francese Joseph Joffre e su disposizione del Consiglio dei ministri, alle 15:55, i telegrammi predisposti per l'occasione vennero consegnati e spediti in tutta la Francia. Essi recavano l'ordine: \u00abIl primo giorno di mobilitazione \u00e8 domenica 2 agosto\u00bb.\nA Berlino, ancora il 1\u00ba agosto, appena emanato l'ordine di mobilitazione generale tedesca, un messaggio da Londra (giunto poco pi\u00f9 di un'ora prima) dell'ambasciatore tedesco Karl Max von Lichnowsky illuse la Germania che, se non avesse attaccato la Francia, questa non si sarebbe mossa a difendere la Russia. N\u00e9 la Gran Bretagna sarebbe entrata in guerra. Guglielmo e i suoi collaboratori erano euforici, la Germania avrebbe combattuto solo contro la Russia. Moltke, invece, si trov\u00f2 in difficolt\u00e0, perch\u00e9 i piani militari tedeschi prevedevano solo una guerra con entrambe le potenze. Anzi, il Piano Schlieffen, come abbiamo visto, prevedeva innanzi tutto un attacco alla Francia.\nQuando arriv\u00f2 la smentita da re Giorgio V del Regno Unito, che nessuno assicurava la neutralit\u00e0 inglese, n\u00e9 tanto meno quella francese, Moltke, sentito Guglielmo II, dette l'ordine di invadere il Lussemburgo.\nIl 2 agosto l'intera marina britannica venne mobilitata e la Gran Bretagna forn\u00ec anche rassicurazioni segrete alla Francia: se la flotta tedesca fosse entrata nel Mare del Nord o nella Manica per attaccare navi francesi, la flotta inglese avrebbe fornito \u00abtutto l'appoggio possibile\u00bb.\nMa i piani bellici tedeschi non puntavano ad una vittoria navale nel Mare del Nord o nella Manica, bens\u00ec ad una rapida marcia attraverso il Belgio. E per raggiungere questo obiettivo alle 19 del 2 agosto la Germania invi\u00f2 un ultimatum al governo di Bruxelles, concedendogli dodici ore di tempo per acconsentire al transito alle truppe tedesche. I belgi rifiutarono: \u00abse il governo belga accettasse le richieste che gli sono state consegnate\u00bb fecero sapere a Berlino da Bruxelles \u00absacrificherebbe l'onore della nazione e tradirebbe i propri impegni in Europa\u00bb.\nIl riferimento del comunicato belga era al trattato dei XVIII articoli del 26 giugno 1831 che imponeva al Belgio la \"perpetua neutralit\u00e0\" garantita dalle grandi potenze. L'impegno alla neutralit\u00e0 belga fu poi confermato il 14 ottobre con il trattato dei XXIV articoli che fu ratificato il 19 aprile 1839. Il 2 agosto 1914 quel trattato era ancora in vigore.\nLa Germania dichiara guerra alla Francia (3 agosto).\nNonostante gli Stati Maggiori di Germania e Francia non desiderassero sconfinamenti o incidenti alla frontiera comune, \u00e8 accertato che l'ordine di astenersi da ogni atto ostile sia stato rispettato, fra il 1\u00ba e il 3 agosto, pi\u00f9 nelle linee francesi che in quelle opposte e che i tedeschi, desiderosi di considerarsi aggrediti dalla Francia, si spesero in proteste pi\u00f9 esagerate e infondate di quelle francesi. Tanto che per due anni il popolo tedesco credette che, in quei giorni, aerei francesi avessero lanciato bombe su Norimberga. Moltke propose e ottenne che a questo episodio (poi ampiamente smentito) si accennasse nella dichiarazione di guerra.\nUna volta in guerra con la Russia, i tempi richiesti dal piano Schlieffen erano strettissimi. Tuttavia non si tralasciarono le formalit\u00e0 e, per non invogliare la Gran Bretagna a scendere in campo a fianco della Francia, la Germania, trascorso il termine in cui la Francia poteva dichiarare la sua neutralit\u00e0, procedette con una regolare dichiarazione di guerra in cui si denunciavano presunti sconfinamenti francesi in territorio tedesco.\nDi fronte alla mobilitazione francese del giorno prima, il 3 agosto l'ambasciatore di Berlino a Parigi, Schoen, a cui era stato ordinato di consegnare la dichiarazione di guerra per le 18, si mosse in automobile verso le 18:15. Prima uno, poi un secondo esagitato si lanciarono sulla vettura apostrofando il diplomatico tedesco violentemente. Tre agenti francesi accorsero in aiuto di Schoen che, cos\u00ec, arriv\u00f2 illeso al \"Quai d'Orsay\", il palazzo del Ministero degli esteri francese.\nL'incontro fra Schoen e Viviani.\nL'ambasciatore tedesco Schoen, tratta di tasca la dichiarazione preparata in forma di lettera, ne diede lettura al Presidente del consiglio e ministro degli esteri, Ren\u00e9 Viviani. Essa diceva:\nViviani, ascoltata in silenzio la lettura e ritirata la dichiarazione di guerra, protest\u00f2 sostenendo che, mentre la Francia aveva tenuto le sue truppe a dieci chilometri dal confine (disposizione per\u00f2 revocata nel pomeriggio del 2 agosto), pattuglie tedesche erano entrate in Francia ad uccidere soldati francesi. Schoen rispose di non saperne nulla. Non avendo i due uomini altro da dirsi, Viviani accompagn\u00f2 fino all'automobile l'ambasciatore che, fatto un saluto profondo, part\u00ec.\nLa Gran Bretagna in guerra.\nIl 1\u00ba agosto, a Londra, autorizzato dal suo governo, il ministro degli esteri Edward Grey ammon\u00ec l'ambasciatore tedesco Lichnowsky che una violazione della neutralit\u00e0 del Belgio avrebbe portato, molto probabilmente, la Gran Bretagna ad intervenire nel conflitto. Ciononostante, il giorno dopo, il 2 agosto, il Belgio ricevette l'ultimatum da parte della Germania la quale, per l'attuazione del piano Schlieffen, necessitava di attraversare il territorio belga per attaccare la Francia.\nAppreso il rifiuto del Belgio a rimanere neutrale di fronte all'avanzata tedesca, Grey alle 14 del 4 agosto invi\u00f2 al suo ambasciatore a Berlino Edward Goschen un telegramma da inoltrare alla Germania. Era un ultimatum: constatato il rifiuto belga all'ultimatum tedesco nonch\u00e9 lo sconfinamento di truppe tedesche a Gemmenich (frazione del comune di Plombi\u00e8res), la Germania doveva far pervenire entro la mezzanotte (23 ora di Londra) l'assicurazione al rispetto della neutralit\u00e0 del Belgio. Proseguiva Grey rivolto al suo ambasciatore: \nLa Germania tuttavia non aveva scelta: il suo piano globale di guerra era gi\u00e0 in atto. Il 3 agosto durante una seduta del gabinetto prussiano a Berlino, Bethmann-Hollweg anticip\u00f2 ai colleghi che l'entrata in guerra della Gran Bretagna era inevitabile. Ma la fiducia che l'alto comando tedesco riponeva nel proprio esercito era assoluta, tanto che lo stesso giorno, prima ancora che la Germania invadesse il Belgio, le truppe tedesche superarono la frontiera e occuparono tre citt\u00e0 della Polonia russa.\nUn \"pezzo di carta\".\nQuando verso le 19 dello stesso 4 agosto, l'ambasciatore inglese Goschen si rec\u00f2 dal ministro degli esteri tedesco Jagow per presentargli l'ultimatum, questi gli disse di non poter rispondere se non come ad un loro precedente colloquio sullo stesso tema: \u00abno\u00bb. Ma che a prescindere dalla risposta, le truppe tedesche erano gi\u00e0 in Belgio. L'ambasciatore chiese allora i passaporti e pass\u00f2 a prendere congedo dal Cancelliere Bethmann-Hollweg.\nQuesti gli tenne un infervorato discorso e, riferito al trattato che assicurava la neutralit\u00e0 del Belgio dal 1839, gli disse che la Gran Bretagna aveva preso una decisione terribile solo per la parola \"neutralit\u00e0\", solo per un \"pezzo di carta\" per il quale si accingeva ad attaccare una nazione consanguinea che desiderava esserle amica. Bethmann disse a Goschen che era come colpire alle spalle chi lottava per la sua vita contro due aggressori e che rigettava sull'Inghilterra la responsabilit\u00e0 dei terribili eventi cui si poteva andare incontro.\nGoschen difese la validit\u00e0 della scelta britannica ma poi ebbe un crollo psicologico e scoppi\u00f2 in lacrime. Prima di congedarsi completamente da Bethmann, gli chiese il permesso di trattenersi qualche minuto nella sua anticamera per non farsi vedere in quello stato dal personale della Cancelleria.\nLa dichiarazione di guerra alla Germania (4 agosto).\nCome abbiamo visto, sette ore prima della scadenza dell'ultimatum inglese, le truppe tedesche avevano gi\u00e0 oltrepassato la frontiera belga. Alle ore 23:05 dello stesso 4 agosto, trascorsi i termini dell'ultimatum, un giovane funzionario del \"Foreign Office\" consegn\u00f2 all'ambasciatore tedesco a Londra, Lichnowsky, che era gi\u00e0 andato a letto, la stesura definitiva della dichiarazione di guerra della Gran Bretagna alla Germania, a firma di Grey:\nDiffusasi la notizia, davanti all'ambasciata britannica a Berlino si radun\u00f2 immediatamente una gran folla, che cominci\u00f2 a tirare sassi contro i vetri dell'edificio e lanciare insulti. La mattina seguente un emissario del Kaiser, che era venuto a porgere le scuse per gli incidenti, non seppe resistere alla tentazione di far osservare all'ambasciatore inglese Goschen che le proteste erano la spia \u00abdi quanto sia il risentimento che l'Inghilterra ha suscitato tra la popolazione schierandosi contro la Germania, dimenticando che noi abbiamo combattuto fianco a fianco a Waterloo\u00bb. Goschen e i suoi collaboratori si prepararono a lasciare Berlino.\nSir Edward Grey, che aveva tentato di evitare che l'Austria-Ungheria invadesse la Serbia ma, insieme al suo governo, si era rifiutato di dare garanzie formali alla Francia, si schier\u00f2 ora a favore della guerra contro la Germania rifacendosi a considerazioni molto pi\u00f9 ampie che non la semplice violazione della neutralit\u00e0 belga. All'ambasciatore statunitense a Londra disse: \nL'Italia durante la crisi.\nIl silenzio degli alleati.\nDopo l'attentato di Sarajevo del 28 giugno 1914, Austria-Ungheria e Germania decisero di tenere all'oscuro delle loro decisioni l'Italia. Ci\u00f2 in considerazione del fatto che l'articolo 7 della Triplice alleanza prevedeva, in caso di occupazioni territoriali dell'Austria-Ungheria nei Balcani, compensi per l'Italia. Il 3 luglio, Berchtold stabil\u00ec quindi che si dovesse tacere al marchese Antonino di San Giuliano, ministro degli esteri italiano, circa le bellicose intenzioni dell'Austria-Ungheria. San Giuliano, infatti, avrebbe immediatamente sollevato la questione dei compensi.\nIl ministro degli esteri tedesco Jagow, d'altronde, riconobbe in una lettera al suo ambasciatore a Vienna Tschirschky, del 15 luglio, che l'Italia aveva diritto sia a rimanere neutrale di fronte ad una guerra austro-serba, sia ad essere ricompensata qualora l'Austria-Ungheria avesse acquisito territori nei Balcani anche solo temporaneamente.\nBerchtold, invece, guardava con sufficienza all'Italia, che per lui era in una situazione militare e politica cos\u00ec precaria, a causa degli strascichi della guerra di Libia, da non essere pronta per un intervento attivo. Tuttavia, il ministro austriaco consider\u00f2 eccessivo tenere completamente all'oscuro l'alleata e il 22 luglio, il giorno prima della consegna dell'ultimatum alla Serbia, Berchtold fece in modo che il suo ambasciatore a Roma, Kajetan M\u00e9rey, incontrasse San Giuliano. Quest'ultimo fu cos\u00ec informato che una guerra austro-serba era imminente, ma non gli furono comunicate le pesanti condizioni poste a Belgrado. San Giuliano rispose che l'unica preoccupazione dell'Italia concerneva le questioni territoriali e che nel caso l'Austria-Ungheria avesse turbato l'equilibrio in Adriatico, avrebbe dovuto compensare l'Italia.\nQualche giorno dopo il suo atteggiamento cambi\u00f2. Il 24 luglio, infatti, San Giuliano prese visione dei particolari dell'ultimatum e protest\u00f2 violentemente con l'ambasciatore tedesco a Roma, Hans von Flotow, presente anche il presidente del Consiglio Antonio Salandra, dichiarando che se fosse scoppiata la guerra austro-serba sarebbe derivata da un premeditato atto aggressivo di Vienna. L'Italia pertanto secondo il ministro non aveva l'obbligo, dato il carattere difensivo della Triplice alleanza, di aiutare l'Austria, anche nel caso in cui la Serbia fosse stata soccorsa dalla Russia. Dopo la sfuriata di San Giuliano, per\u00f2, Flotow fece capire che, qualora l'Italia avesse assunto un atteggiamento benevolo verso Vienna, dalla vicenda avrebbe potuto ottenere compensi territoriali.\nIn difesa della pace.\nA tale riguardo il momento dovette apparire favorevole se Jagow, intorno al 26 luglio, comunic\u00f2 all'ambasciatore italiano a Berlino Riccardo Bollati il Trentino come compenso. San Giuliano, per\u00f2, ritenne che una promessa della Germania su compensi austriaci non valeva molto, soprattutto persistendo l'atteggiamento di chiusura dell'Austria-Ungheria. Egli si persuase quasi subito che l'Italia non avrebbe potuto ricavare il tornaconto sperato e, poich\u00e9 temeva per il suo paese una guerra continentale, si adoper\u00f2 per fermare la catastrofe.\nLe manovre attuate dalla diplomazia italiana e da San Giuliano furono molteplici e di vario tipo. Nella prima met\u00e0 di luglio l'Italia consigli\u00f2 alla Serbia di sciogliere le associazioni panserbe e di prepararsi ad accettare le condizioni di un eventuale ultimatum dell'Austria. Il presidente del Consiglio serbo, Pa\u0161i\u0107, rispose il 20 che non avrebbe sciolto le associazioni panserbe. Sempre nella prima met\u00e0 del mese, San Giuliano, informato dal suo ambasciatore a San Pietroburgo che la Russia non avrebbe consentito una sconfitta della Serbia, ne diffuse la notizia a Berlino e Vienna dove per\u00f2 Berchtold rispose, intorno al 20 luglio, che non credeva alle voci di una Russia pronta ad intervenire e che se anche lo fosse stata, l'Austria-Ungheria era pronta a fronteggiarla.\nNegli stessi giorni l'Italia ader\u00ec alla proposta di conferenza di pace di Grey, bench\u00e9 solo in via di principio, per non fare cosa sgradita alla Germania; ancora il 27 luglio San Giuliano fece un estremo tentativo con l'ambasciatore russo a Roma affinch\u00e9 sensibilizzasse la Serbia ad accettare le richieste austriache per poi non eseguire ci\u00f2 che avrebbe accettato.\nQuello stesso 27 luglio, Jagow, nuovamente preoccupato per le sorti della Triplice alleanza, scrisse ancora al suo ambasciatore a Vienna, Tschirschky, che si imponeva urgentemente una discussione fra Berchtold e l'ambasciatore italiano a Vienna, Giuseppe Avarna, circa l'articolo 7 e i compensi per l'Italia. Stava infatti svanendo in Germania l'illusione che la Russia non sarebbe intervenuta nell'imminente conflitto austro-serbo.\nLa dichiarazione di neutralit\u00e0.\nCon la dichiarazione di guerra dell'Austria-Ungheria alla Serbia del 28 luglio 1914, per l'Italia si pose il problema di decidere o meno sulla neutralit\u00e0 contemplata dal trattato della Triplice, il quale all'articolo 4 prevedeva che in caso una delle potenze firmatarie avesse attaccato un paese terzo, le altre due alleate avevano il diritto di rimanere neutrali.\nIl 27 luglio, il ministro della Guerra Domenico Grandi fece sapere a Salandra che l'esercito italiano era del tutto impreparato ad una guerra su vasta scala, mentre due giorni dopo San Giuliano dava gi\u00e0 per scontato l'intervento della Gran Bretagna a fianco della Francia. Gli indizi che determinarono in lui questa convinzione, primo fra tutti i risultati del colloquio con l'ambasciatore britannico James Rennell Rodd del 28 luglio, portarono il ministro degli esteri alla determinazione di non far scendere l'Italia in guerra a fianco dell'Austria e della Germania. Per San Giuliano, infatti, la potenza navale anglo-francese avrebbe posto le citt\u00e0 costiere della penisola in serio pericolo e tagliato le comunicazioni con le colonie, che cos\u00ec sarebbero state perdute.\nL'occasione per cominciare a diffondere all'estero la decisione della neutralit\u00e0 si present\u00f2 a San Giuliano il 31 luglio 1914, quando ne fece partecipe il Consiglio dei ministri. In questa occasione il ministro degli esteri spieg\u00f2 che la Triplice alleanza non andava sconfessata, ma che bisognava rimanere neutrali in considerazione sia dell'avversione del popolo per una guerra a fianco dell'Austria, sia del quasi certo intervento della Gran Bretagna a favore dell'alleanza franco-russa, sia delle precarie condizioni dell'esercito.\nSolo a questo punto Berchtold, il 1\u00ba agosto, dichiar\u00f2 di accettare l'interpretazione data dall'Italia e dalla Germania all'articolo 7 del trattato della Triplice, ma ancora senza parlare chiaramente di compensi.\nSorpresi dalla decisione della neutralit\u00e0, l'ambasciatore a Berlino Bollati e quello a Vienna Avarna protestarono chiedendo di far entrare in guerra l'Italia al fianco degli alleati. San Giuliano rispose loro il 2 agosto con le argomentazioni di cui sopra, ma anche con la considerazione che l'Italia non avrebbe avuto alcun vero vantaggio in caso di vittoria, in quanto l'ambasciatore austriaco M\u00e9rey aveva sempre escluso che eventuali compensi avrebbero potuto comprendere \u00able province italiane dell'Austria\u00bb.\nLa decisione ufficiale e definitiva della neutralit\u00e0 italiana fu presa nel Consiglio dei ministri del 2 agosto 1914 e fu diramata il 3 mattina. Diceva: \nLa situazione in Europa.\nIl giorno della dichiarazione di guerra dell'Austria-Ungheria alla Serbia, il 28 luglio, l'Impero ottomano offr\u00ec un accordo segreto di alleanza alla Germania. Lo stesso giorno, il Cancelliere Bethmann rispose con una proposta che garantiva alla Turchia i suoi confini contro la Russia e che, durante la guerra, lasciava il comando delle forze armate ottomane ai tedeschi. L'alleanza, inoltre, prevedeva l'intervento turco al fianco della Germania se la Russia fosse intervenuta nel conflitto. La Turchia indugi\u00f2 ma, dopo un'accelerata delle trattative, in vista di utilizzare l'Impero ottomano come base destabilizzante per quello britannico, il 2 agosto fu conclusa l'alleanza e gli incrociatori tedeschi \"Goeben\" e \"Breslau\" salparono per il Bosforo.\nL'Italia, il Portogallo, la Grecia, la Bulgaria, la Romania e la Turchia inizialmente rimasero neutrali, ai bordi del campo di battaglia, ma pronti a entrarvi appena avessero intravisto qualche vantaggio. Altre nazioni d'Europa si tennero fermamente e stabilmente fuori dal conflitto. I Paesi Bassi, la Svizzera, la Spagna, la Danimarca, la Norvegia e la Svezia non ebbero parte alcuna nello scoppio del conflitto, n\u00e9 vi si fecero trascinare come belligeranti, anche se per alcune di esse la guerra sarebbe diventata una fonte lucrosa di traffici e di profitti. Alla mezzanotte del 4 agosto erano cinque gli imperi che ormai erano entrati in guerra (Austria-Ungheria, Germania, Russia, Gran Bretagna e Francia), ogni potenza era convinta di aver ragione degli avversari in pochi mesi. Molti ritenevano che la guerra sarebbe finita a Natale del 1914, o tuttalpi\u00f9 a Pasqua del 1915. Il conflitto che si era aperto con la crisi di luglio termin\u00f2 invece nel novembre del 1918, dopo aver provocato sedici milioni di morti tra militari e civili.\nBibliografia.\nIn italiano:\nIn inglese:"}
{"id": "2762343", "revid": "110157", "url": "https://it.wikipedia.org/wiki?curid=2762343", "title": "Lago di Rezzo", "text": "Il lago di Rezzo \u00e8 un piccolo lago naturale che si trova nell'Appennino Ligure, nella citt\u00e0 metropolitana di Genova.\nQuesto lago \u00e8 ad una quota di 779\u00a0m.s.l.m. e si estende per circa 1000\u00a0m\u00b2.\nIl lago \u00e8 chiamato anche \"dei Pesci Rossi\" perch\u00e9 vi furono immesse varie specie di pesci rossi.\nLo specchio d'acqua \u00e8 alimentato da varie sorgenti perenni che si trovano sul fondo, e da una sorgente stagionale che si trova qualche metro sopra. L'emissario si attiva solo quando il livello dell'acqua \u00e8 al massimo, e scende a confluire nel sottostante rio Crosascura.\nLe controversie sulla profondit\u00e0.\nSulla profondit\u00e0 massima del lago di Rezzo ci sono varie versioni. Alcuni autori dicono che raggiunge i due metri e mezzo, altri dicono che non supera i due metri. Invece gli abitanti del luogo dicono che arriva almeno a 5 metri, e un cartello nei dintorni dice che il lago tocca i 10 metri di profondit\u00e0 massima .\nSentieri d'accesso.\nPer raggiungere il lago bisogna, da Rezzoaglio, prendere l'ex-statale 654 per Santo Stefano d'Aveto. Subito dopo il paese di Cerisola si va a sinistra per Villarocca, dove si parcheggia. Si prosegue a piedi lungo un sentiero che scende nella boscaglia, trascurando le diramazioni che salgono, fino a raggiungere un ripiano erboso. Si attraversa una recinzione e poco dopo si nota il laghetto sulla destra."}
{"id": "2762347", "revid": "298229", "url": "https://it.wikipedia.org/wiki?curid=2762347", "title": "Nazionale di pallavolo femminile dell'Irlanda del Nord", "text": "La nazionale di pallavolo femminile dell'Irlanda del Nord \u00e8 una squadra europea composta dalle migliori giocatrici di pallavolo dell'Irlanda del Nord ed \u00e8 posta sotto l'egida della Federazione pallavolistica dell'Irlanda del Nord.\nRisultati.\nLa nazionale di pallavolo femminile dell'Irlanda del Nord non si \u00e8 mai qualificata ad alcuna competizione."}
{"id": "2762350", "revid": "729019", "url": "https://it.wikipedia.org/wiki?curid=2762350", "title": "Storie di note", "text": "La Storie di note s.r.l. \u00e8 una casa discografica italiana attiva dalla seconda met\u00e0 degli anni novanta. Associata AudioCoop.\nStoria.\nLa Storie di note viene fondata alla fine del 1998 dal Conte Rambaldo degli Azzoni Avogadro, appassionato di musica e, fin dalla met\u00e0 degli anni ottanta, attivo come organizzatore di concerti ed eventi e manager di diversi artisti e formazioni musicali; la prima sede della casa discografica \u00e8 stata ad Orte, in provincia di Viterbo.\nL'etichetta ha spaziato sin dalle origini tra generi musicali diversi, dalla canzone d'autore di Claudio Lolli e Goran Kuzminac al pop rock di Tullio Ferro e Luca Madonia, non tralasciando il folk (Inti Illimani) o il jazz (Rita Marcotulli, Giorgio Conte).\nLa sede operativa della Storie di note si \u00e8 poi trasferita ad Orvieto, in Umbria, nel 2007.\nI dischi pubblicati.\nPer la datazione ci siamo basati sull'etichetta del disco, o sul vinile o, infine, sulla copertina; qualora nessuno di questi elementi avesse una datazione, ci siamo basati sulla numerazione del catalogo; se esistenti, abbiamo riportato oltre all'anno il mese e il giorno (quest'ultimo dato si trova, a volte, stampato sul vinile)."}
{"id": "2762352", "revid": "1543377", "url": "https://it.wikipedia.org/wiki?curid=2762352", "title": "Heptathela yakushimaensis", "text": "Heptathela yakushimaensis \u00e8 un ragno appartenente al genere Heptathela della famiglia Liphistiidae.\nIl nome del genere deriva dal greco , \"hept\u00e0\", cio\u00e8 \"sette\", ad indicare il numero delle ghiandole delle filiere che possiedono questi ragni, e dal greco , \"thel\u00e8\", che significa capezzolo, proprio ad indicare la forma che hanno le filiere stesse.\nIl nome proprio deriva dall'isola di Yakushima, appartenente alla prefettura di Kagoshima, dove \u00e8 stata rinvenuta, e dal suffisso latino \"-ensis\", che significa \"presente, che \u00e8 proprio l\u00ec\".\nCaratteristiche.\nRagno primitivo appartenente al sottordine Mesothelae: non possiede ghiandole velenifere, ma i suoi cheliceri possono infliggere morsi piuttosto dolorosi\nQuesta specie ha due spermateche di forma bilobata, con processi secondari laterali, e per queste sue caratteristiche, nell'ambito di questo genere, \u00e8 stata classificata nel Gruppo B dall'aracnologo Hirotsugu Ono insieme a H. kimurai, H. amamiensis, H. kanenoi, H. kikuyai, H. nishikawai, H. yaginumai, H. higoensis e H. yanbaruensis.\nDistribuzione.\nRinvenuta sull'isola Yakushima, nella prefettura giapponese di Kagoshima."}
{"id": "2762354", "revid": "767487", "url": "https://it.wikipedia.org/wiki?curid=2762354", "title": "Lo scaldino", "text": "Lo scaldino \u00e8 un film del 1920, diretto da Augusto Genina e con protagonisti Alfonso Cassini e Kally Sambucini.\nTrama.\nRoma: in una squallida rivendita di sigari e giornali, accanto ad un altrettanto miserabile caff\u00e8-concerto, un vecchio edicolante soprannominato \"Papa Re\" vende la propria mercanzia, riscaldato, nelle fredde notti, solo da uno scaldino di terracotta che ogni sera gli porta la nipotina, sua unica parente. Un giorno lo scaldino gli cade di mano e va in mille pezzi. Quella stessa sera, aprendo il chioschetto, egli vi trova dentro, accoccolata, una donna con la figlioletta in braccio: \u00e8 Rosalba Vignas, una canzonettista che \u00e8 stata scacciata dal suo amante, Cesare il milanese, invaghitosi della pi\u00f9 giovane collega Mignon. Nel chiosco Rosalba attende che il suo uomo esca dal caff\u00e8, mentre il vecchio edicolante prende in braccio la piccola per scaldarla e scaldarsi a sua volta. Quando il \"milanese\" lascia il locale, Rosalba gli spara e poi fugge. Il vecchio rimane con la bambina addormentata fra le sue braccia.\nProduzione.\nTratto dall'omonima novella di Luigi Pirandello, il film ottenne il \"visto censura\" n. 15501 il 1\u00ba novembre 1920.\nCritica.\nGuglielmo Giannini in \"Kines\" del 5 marzo 1921: \u00abLa novella di Pirandello \u00e8 vecchia, l'argomento \u00e8 trito; ma l'arte di Genina \u00e8 riuscita a ringiovanire la novella e a rendere originale la trama. Sotto la sua direzione hanno recitato uomini e cose: e davvero pu\u00f2 dirsi che, assieme agli attori, l'ambiente palpitava. Kally Sambucini non ci ha mai cos\u00ec profondamente commossi. Benissimo i suoi compagni, ottimo l'inarrivabile Cassini. La fotografia di Arata, luminosa e morbida. Conclusione: un film eccellente\u00bb.\nArnaldo Frateili in \"L'Idea Nazionale\" del febbraio 1921: \u00abQuesto film, tratto da una novella di Luigi Pirandello, si \u00e8 dibattuto per molti mesi nelle mani della Censura, che non sapeva decidersi a lasciargli prendere il volo. Pare che lo giudicasse pericolosamente immorale. Oggi che finalmente ne \u00e8 stata permessa la proiezione, siamo corsi a vedere che cosa poteva aver fatto nascere dubbi cos\u00ec angosciosi nell'anima dei censori. E non abbiamo trovato, forse per una diversa valutazione delle cose, perch\u00e9 noi consideriamo assai pi\u00f9 immorale, cio\u00e8 pi\u00f9 pericolosa per il pubblico di varia et\u00e0 e cultura che frequenta i cinematografi, la rappresentazione sullo schermo di certe languide storie d'amore e di adulterio [...]. \u00c8 certo che la novella di Pirandello, se trattata col cattivo gusto che distingue molta parte dei nostri \"metteurs-en-sc\u00e8ne\", avrebbe potuto riuscire l'inutile realizzazione scenica d'un qualunque fatto di cronaca. Ma Augusto Genina \u00e8 indubbiamente un giovane di molta intelligenza e di raro buon gusto, ha una sensibilit\u00e0 artistica che guida naturalmente la sua perizia tecnica, osserva la vita non attraverso l'obiettivo della macchina da presa, cio\u00e8 falsamente cinematografica, ma la vede quale essa \u00e8. [...] Gli attori di prima linea e quelli di sfondo agiscono come nella vita, con un'efficacia realistica in cui si sente la guida moderatrice d'una direzione vigile e sicura. La fotografia \u00e8 sempre assai bella\u00bb."}
{"id": "2762355", "revid": "767487", "url": "https://it.wikipedia.org/wiki?curid=2762355", "title": "Ace (gruppo musicale)", "text": "Gli Ace sono stati un gruppo musicale britannico, attivo negli anni settanta.\nStoria del gruppo.\nGli Ace nacquero nel 1972 a Sheffield, originariamente come \"Ace Flash and the Dynamos\", per mano di Phil Harris ed Alan King, ex cantante e chitarrista delle band Mod Mighty Baby ed Action, assieme a Paul Carrack e Tex Comer che provenivano dagli Warm Dust e Steve Witherington, che lasci\u00f2 la band l'anno seguente per essere sostituito dall'ex Bees Make Horney Fran Byrne. La band debutta nel dicembre del 1972 e divenne famosa nel circuito del pub rock per le forti influenze funky.\nNel 1974 il gruppo registra \"Five A Side\" per la casa discografica Anchor Records. L'album \u00e8 una combinazione di pub rock e funk e il suo singolo \"How Long\" si affaccia alle classifiche inglesi ed americane, raggiungendo il 1 posto proprio in queste.\nSegue \"Time For Another\" nel 1975 ed un tour negli Stati Uniti come spalla degli Yes senza tuttavia ottenere il successo sperato. Harris lascia il gruppo, sostituito da John Woodhead. Trasferitisi a Los Angeles incidono \"Noo Strings\" nel gennaio nel 1977, che passa completamente inosservato.\nIl gruppo si scioglie e di tutti solo Carrack sar\u00e0 capace di intraprendere una carriera autonoma, suonando con Roxy Music, Squeeze, Nick Lowe e con Mike + The Mechanics. Collabora anche con Roger Waters, con cui suona anche al megaconcerto The Wall a Berlino, nel 1990 davanti a 250.000 persone."}
{"id": "2762367", "revid": "80598", "url": "https://it.wikipedia.org/wiki?curid=2762367", "title": "Storie di Note", "text": ""}
{"id": "2762369", "revid": "709565", "url": "https://it.wikipedia.org/wiki?curid=2762369", "title": "Maxi-Man", "text": "Maxi-Man \u00e8 il nome di due eroi della DC Comics. Il primo fu creato da Len Wein e Joe Phillips e comparve per la prima volta in \"Mister Miracle\" vol. 2 n. 9 (1989). Il secondo fu creato da Jodi Picoult e Drew Johnson e comparve per la prima volta in \"Wonder Woman\" vol. 3 n. 6 (2007).\nBiografia del personaggio.\nHenry Hayes.\nHenry Heyes lavor\u00f2 in un'agenzia di successo. Dopo che fu licenziato, sua moglie prese il loro figlio e lo lasci\u00f2. Hayes visse passivamente la sua vita fino alla detonazione di una gene bomba aliena. Fu portato di corsa in ospedale, dove gli fu iniettata accidentalmente una dose letale di adrenalina. Invece di morire, Hayes ottenne super forza, super velocit\u00e0 e resistenza super umana. Decise cos\u00ec di diventare il supereroe Maxi-Man.\nMaxi-Man fu inizialmente un insuccesso, forse per il fatto che fu eclissato dagli altri eroi, e decise di trasferirsi in una piccola citt\u00e0. Sfortunatamente per Maxi-Man, scelse Bailey, New Jersey, la nuova casa di Mister Miracle II. Durante il primo disastro, Miracle riusc\u00ec a risolvere la situazione prima che Maxi-Man potesse intervenire. Deciso a far lasciare la citt\u00e0 a Miracle, Maxi-Man decise di scontrarsi con lui al loro prossimo incontro. Mister Miracle evit\u00f2 il combattimento e lo fece sembrare stupido. Cos\u00ec facendo, Maxi-Man divenne ancora pi\u00f9 furioso finch\u00e9 non intervenne la folla. Imparando una valida lezione a proposito dell'eroismo, Maxi-Man decise di lavorare di pi\u00f9 sulle sue abilit\u00e0.\nNon rimase all'oscuro a lungo. Presto si un\u00ec alla corporazione di eroi di Booster Gold, i Conglomerati. Oltre a combattere il crimine, Maxi-Man e la sua squadra divennero una corporazione da sponsor. Hayes comparve personalmente in una pubblicit\u00e0 per Danielle Foods, una compagnia che si occupava della cura dei prati e una divisione della LexCorp. Partecip\u00f2 al colpo di Stato di San Sebor. Sebbene il governante fosse un tiranno, alcuni dei compagni di Hayes protest\u00f2 contro la natura della missione. La Justice League tent\u00f2 di arrestare la squadra per questo, ma decisero di discutere con loro prima di passare alle maniere forti. Maxi-Man ed il suo gruppo furono messi in pericolo quando uno dei loro collegamenti, Thrunctuous, lavor\u00f2 illegalmente con Hector Hammond, per creare un nuovo supereroe che avrebbe ucciso i Conglomerati. Thrunctuous e il supereroe, un mostro senza mente, morirono entrambi nella lotta conseguente. La squadra sopravvisse alla cattiva pubblicit\u00e0 e lavor\u00f2 con la Justice League International per \"salvare il mondo\". Il gruppo presto decise di non seguire pi\u00f9 le idee, spesso illegali, dei loro sponsor, e divennero una branca della League. Poco dopo, Maxi-Man lasci\u00f2 il gruppo.\nMaxi-man fu sempre condierato all'antica dai suoi colleghi. Il suo modo di parlare era fuori moda da decenni. Invece di considerare l'idea di rimuovere il leader di San Sebor, dichiar\u00f2 il suo amore per gli eroi patriottici, incluso il Generale Glory. Successivamente afferm\u00f2 che il suo film preferito \u00e8 \"Mr. Deeds Goes to Town\" (\u00c8 arrivata la felicit\u00e0), un film di Frank Capra.\nMorte.\nTuttavia, Maxi-Man non si ritir\u00f2 e continu\u00f2 la sua carriera di eroe finch\u00e9 non fu catturato da Roulette e costretto a combattere nella sua arena. Apparentemente, fu ucciso, e la sua immagine fu appesa tra quelle degli altri combattenti caduti.\nIl successore di Maxi-Man.\nUn nuovo Maxi-Man comparve sulle scene. Questo secondo Maxi-Man divenne un eroe dopo aver vinto un reality show e possedeva tutti i poteri dell'originale. Fece una comparsa pubblica in un parco a tema, guardato dagli agenti governativi Nemesis e Diana Prince, alias Wonder Woman. Detriti da un bicchiere difettoso lo mise fuori gioco. Nemesis salv\u00f2 lui, mentre Wonder Woman salv\u00f2 alcuni presenti sul luogo."}
{"id": "2762370", "revid": "729019", "url": "https://it.wikipedia.org/wiki?curid=2762370", "title": "Grob G 103 Twin Astir", "text": "Il Grob G 103 Twin Astir \u00e8 un aliante da addestramento biposto ad ala media prodotto dall'azienda tedesca Grob Aircraft negli anni settanta e ottanta.\nAdottato sia da utenti privati che scuole di volo a vela civili il Twin Astir \u00e8 utilizzato anche come addestratore avanzato nelle scuole di volo a vela militari, tra le quali il Centro Volo a Vela dell'Aeronautica Militare con base presso l'aeroporto di Guidonia.\nStoria.\nSviluppo.\nLa Grob venne fondata nei primi anni settanta e dopo aver realizzato su licenza i Schempp-Hirth Cirrus, nel 1973 il titolare e progettista Burkhart Grob intraprese lo sviluppo del primo aliante che portava il suo marchio, il monoposto Grob G 102 Astir. Il nuovo modello venne portato in volo nel 1974 e, grazie alle sue buone caratteristiche, avviato alla produzione in serie. L'esigenza di avere a disposizione di un biposto sugger\u00ec a Grob di sviluppare una versione biposto dell'Astir. Il prototipo era del tutto simile al suo predecessore se non per l'adozione di un abitacolo biposto in tandem ma questo presentava alcuni problemi; il carrello monotraccia si ritrovava posizionato sotto il sedile posteriore e necessitava di una diversa sistemazione. Un ulteriore sviluppo modific\u00f2 questo dispositivo introducendo un sistema retrattile che comportava l'esigenza di un minore ingombro. venne inoltre introdotta una nuova ala che, al contrario della precedente caratterizzata da un angolo di freccia negativo, presentava un bordo d'attacco perpendicolare alla fusoliera.\nImpiego operativo.\nAeronautica Militare.\nL'Aeronautica Militare ha istituito presso l'aeroporto di Guidonia il Centro Volo a Vela (CVV) che ha, oltre ai suoi compiti di addestramento e di collegamento, il fine di preparare i propri piloti alla partecipazione a competizioni sportive di volo a vela.\nTra gli alianti a disposizione del reparto vi sono anche alcuni Twin Astir, acquistati nel 1984 per affiancare i due Caproni A21S CALIF ed un LET L 13 Blan\u00edk gi\u00e0 in dotazione, e che vengono portati in volo da SIAI-Marchetti S-208M impiegati in questo contesto come aereo da traino.\nIl CVV organizza dal 1967 corsi di cultura aeronautica indirizzati agli studenti degli istituti superiori, e dai primi anni ottanta, con il fine di insegnare la passione per il volo tra i giovani ed avvicinando il pubblico alla forza armata, \u00e8 possibile partecipare alle attivit\u00e0 che il reparto organizza a rotazione nei vari aeroporti sul territorio nazionale italiano, tra cui la possibilit\u00e0 di volare come passeggero su un Twin Astir.\nDescrizione tecnica.\nIl Twin Astir \u00e8 un aliante biposto realizzato in fibra di vetro ad ala alta ed impennaggio a T.\nLa fusoliera presenta una cabina di pilotaggio, chiusa da un tettuccio sdoppiato apribile lateralmente, dotata di due posti in tandem equipaggiati di doppi comandi situato in posizione avanzata. Normalmente equipaggiato di un unico pannello strumenti situato davanti al sedile posteriore, a disposizione dell'istruttore, su richiesta era possibile installarlo anche sul posto anteriore. Posteriormente termina in un impennaggio a T.\nL'ala, montata media, \u00e8 rettilinea a pianta triangolare, raccordata in prossimit\u00e0 delle estremit\u00e0 alari e con bordo d'attacco ad angolo retto rispetto alla fusoliera. Su richiesta era possibile installare serbatoi d'acqua (ballast), accorgimento tecnico atto ad aumentare la velocit\u00e0 di massima efficienza. Sotto le estremit\u00e0 alari \u00e8 presente un pattino in acciaio che consente all'ala di non rovinarsi quando, ad aliante fermo, tende ad appoggiarsi lateralmente.\nIl carrello d'atterraggio \u00e8 monotraccia ed ha ricevuto una serie di modifiche nel corso della produzione. Nei primi esemplari, dato che il Twin Astir riutilizzava la fusoliera dell'Astir monoposto in cui era stato ricavato un secondo posto, la ruota posizionata sul baricentro, si sarebbe trovata sotto il sedile posteriore. Si opt\u00f2 quindi per una soluzione retrattile che permetteva, piegando l'elemento verso sinistra, di inserirlo in posizione orizzontale sotto il sedile. In seguito, con la versione G 103T, si prefer\u00ec ritornare ad una soluzione tradizionale, con una sola ruota in posizione fissa, al contrario di simili modelli che adottano anche una seconda ruota sotto il muso. Su richiesta era comunque possibile far installare un ruotino o pattino d'appoggio sotto la coda."}
{"id": "2762375", "revid": "7", "url": "https://it.wikipedia.org/wiki?curid=2762375", "title": "Tinna Hoffmann", "text": ""}
{"id": "2762376", "revid": "7", "url": "https://it.wikipedia.org/wiki?curid=2762376", "title": "Tina Hoffman", "text": ""}
{"id": "2762379", "revid": "767487", "url": "https://it.wikipedia.org/wiki?curid=2762379", "title": "Il principe dell'impossibile", "text": "Il principe dell'impossibile \u00e8 un film del 1919, sceneggiato e diretto da Augusto Genina.\nTrama.\nIl principe d'Avrezac \u00e8 un uomo ricco, ma \u00e8 anche molto annoiato dalla sua vita, e per questo, una notte mentre passeggia per strada, si ritrova davanti un cadavere e decide di farsi passare per l'assassino, lasciando tracce e indizi che possano far cadere la colpa su di lui.\nViene subito arrestato, si dichiara colpevole e rischia di essere condannato, ma alla fine viene scagionato perch\u00e9 emergono altri indizi, e quindi le sue si dimostrano menzogne.\nAlla fine gli rimane solo l'amore di Elena, una donna che gli era stata vicina fin dall'inizio della sua impossibile avventura."}
{"id": "2762381", "revid": "371529", "url": "https://it.wikipedia.org/wiki?curid=2762381", "title": "Some Nice Things I've Missed", "text": "Some Nice Things I've Missed \u00e8 un album del crooner statunitense Frank Sinatra,uscito nel 1974."}
{"id": "2762383", "revid": "282094", "url": "https://it.wikipedia.org/wiki?curid=2762383", "title": "Teodoro Beza", "text": ""}
{"id": "2762385", "revid": "22475", "url": "https://it.wikipedia.org/wiki?curid=2762385", "title": "Neuhaus (Germania)", "text": "Neuhaus sul fiume Oste (ufficialmente Neuhaus (Oste)) \u00e8 un comune mercato di 1.186 abitanti della Bassa Sassonia, in Germania.\nAppartiene al circondario (\"Landkreis\") di Cuxhaven (targa CUX) ed \u00e8 parte della comunit\u00e0 amministrativa (\"Samtgemeinde\") di Am Dobrock."}
{"id": "2762387", "revid": "228587", "url": "https://it.wikipedia.org/wiki?curid=2762387", "title": "Nome composto", "text": ""}
{"id": "2762389", "revid": "3831", "url": "https://it.wikipedia.org/wiki?curid=2762389", "title": "Riccardo Orsini", "text": ""}
{"id": "2762390", "revid": "729019", "url": "https://it.wikipedia.org/wiki?curid=2762390", "title": "Gianni Widmer", "text": "Biografia.\nNacque a Trieste il 25 aprile 1892, festivit\u00e0 di San Marco, figlio di Giovanni, imprenditore edile e di Caterina Visintin. Frequent\u00f2 la prima scuola di volo civile italiana a La Comina vicino a Pordenone ed ebbe come istruttore l'aviatore Umberto Cagno di Torino. In seguito alla chiusura della scuola de La Comina, dovuta a problemi finanziari, complet\u00f2 il corso di pilotaggio presso la scuola milanese di Taliedo. Ottenne il brevetto di volo il 18 giugno 1911 registrato all'Aero Club d'Italia col n. 41 ai comandi di un Bl\u00e9riot XI. Presso l'Osterreichischen Aero-Clubs (Aero club austriaco) ebbe il brevetto n. 34 in data 5 luglio 1911.\nIl 23 luglio 1911 effettu\u00f2 il raid Grado-Trieste sul Bl\u00e9riot XI con motore Gnome 50\u00a0hp. Part\u00ec dalla spiaggia di Grado alle ore 19.06 e nonostante fosse disturbato dal vento, dopo avere sorvolato la sua citt\u00e0 di Trieste, atterr\u00f2 sul molo V alle 19.38 acclamato da una folla enorme.\nFu tra i protagonisti della \u201cSettimana aviatoria di Trieste\u201d del 1911 (30 luglio\u00a0\u2013 6 agosto) che si svolse sull'aerodromo di Zaule. Il 24 settembre dello stesso anno tent\u00f2 il raid Venezia-Trieste che rimase incompiuto per atterraggio forzato a Monfalcone. Partecip\u00f2 alla \u201cSettimana aerea austriaca\u201d che si svolse a Wiener-Neustadt dall'1 all'8 ottobre 1911.\nIn occasione dell'inaugurazione del ricostruito campanile di San Marco e del suo ventesimo compleanno, il 25 aprile 1912 comp\u00ec per primo il volo da Trieste a Venezia attraversando direttamente l'Adriatico. Nello stesso anno esegu\u00ec il suo primo tour dei Balcani: vol\u00f2 su Zara e su Spalato, poi su Lubiana, Zagabria, Belgrado, Sarajevo e da ultimo fu in Montenegro. Ne 1913 tent\u00f2 il raid Venezia-Roma. Ostacolato da inconvenienti tecnici e dal maltempo, il raid non fu portato a termine. Permise tuttavia a Widmer di farsi conoscere in varie citt\u00e0 della Romagna e delle Marche e nella Repubblica di San Marino.\nIl 16 aprile 1913 effettu\u00f2 il primo volo sul cielo di San Marino. Con il suo Bl\u00e9riot XI da 50 cavalli, partito dal piano della Sart\u00f2na, a Rimini, pur con vento contrario tocc\u00f2 quota 1.600 metri prima di atterrare dopo undici minuti di volo sul pianoro del Monte Carlo (508\u00a0m) nel territorio del Castello di Fiorentino.\nUn cippo eretto sul pianoro dove avvenne l'atterraggio ricorda l'impresa di Widmer, insignito dalla Repubblica di San Marino della medaglia d'oro di prima classe al merito civile. Il monumento fu realizzato dallo scultore Carlo Reffi, mentre l'epigrafe venne scritta da Pietro Franciosi. In ordine di tempo fu uno dei primi monumenti innalzati nel mondo a un aviatore.\nFu protagonista al Meeting di Napoli dal 20 al 27 aprile 1913 insieme agli aviatori Umberto Re, Pietro Cavadini e Rosina Ferrario, prima donna aviatrice italiana. Era presente anche l'aviatore svizzero Ren\u00e9 Grandjean, che pilotava un aereo da lui stesso costruito. Dal 15 al 22 giugno 1913 partecip\u00f2 al \u201cMeeting internazionale di Aspern\u201d (Vienna) utilizzando un monoplano Lohner-Etrich. Ritorn\u00f2 poi a volare sui Balcani, a Zagabria e su Cettigne in Montenegro.\nL'11 aprile 1914 riusc\u00ec finalmente a realizzare il suo sogno raggiungendo Roma. La sua attivit\u00e0 pionieristica si concluse con l'ultimo Meeting di Aspern del 1914, chiusosi proprio nei giorni dell'attentato di Sarajevo. Durante la Grande guerra fu pilota collaudatore alla SIAI di Sesto Calende e alla SIAMIC sul lago Trasimeno. Nel dopoguerra fu istruttore alla scuola di volo di Portorose e successivamente caposcalo alla S.I.S.A., prima compagnia aerea italiana. Fin\u00ec la sua carriera aviatoria presso la compagnia LAI.\nWidmer si spense a Milano il 30 ottobre 1971. \u00c8 sepolto nel cimitero di Sant'Anna a Trieste."}
{"id": "2762394", "revid": "110157", "url": "https://it.wikipedia.org/wiki?curid=2762394", "title": "Oberndorf (Bassa Sassonia)", "text": "Oberndorf \u00e8 un comune di 1.456 abitanti della Bassa Sassonia, in Germania.\nAppartiene al circondario (\"Landkreis\") di Cuxhaven (targa CUX) ed \u00e8 parte della comunit\u00e0 amministrativa (\"Samtgemeinde\") di Am Dobrock."}
{"id": "2762398", "revid": "1896180", "url": "https://it.wikipedia.org/wiki?curid=2762398", "title": "Ol' Blue Eyes Is Back", "text": "Ol' Blue Eyes Is Back \u00e8 il primo album del cantante statunitense Frank Sinatra dopo il suo temporaneo ritiro, avvenuto subito dopo la pubblicazione dell'album \"Sinatra &amp; Company\". L'album ha avuto un grande successo commerciale negli USA e nella Gran Bretagna. Per il disco del ritorno, \"The Voice\" scelse il genere del pop orchestrale, molto simile a quello che si sente in \"My Way\". Dal punto di vista vocale, .\nRegistrazione.\nLa registrazione dell'album \"Ol' Blue Eyes Is Back\" \u00e8 avvenuta il 4, 5 e 21 giugno e il 20 agosto 1973, il tutto fu pubblicato sotto l'arrangiamento di Gordon Jenkins e Don Costa nel settembre 1973."}
{"id": "2762400", "revid": "287204", "url": "https://it.wikipedia.org/wiki?curid=2762400", "title": "Wingst", "text": "Wingst \u00e8 un comune di 3.553 abitanti della Bassa Sassonia, in Germania.\nAppartiene al circondario (\"Landkreis\") di Cuxhaven (targa CUX) ed \u00e8 parte della comunit\u00e0 amministrativa (\"Samtgemeinde\") di Am Dobrock."}
{"id": "2762404", "revid": "767487", "url": "https://it.wikipedia.org/wiki?curid=2762404", "title": "A House in Jerusalem", "text": "A House in Jerusalem \u00e8 un documentario del 1998, diretto dal regista israeliano Amos Gitai.\n\u00c8 la seconda parte di una trilogia sulle vicende di una casa di Gerusalemme Ovest. Gli altri due documentari sono \"House\" del 1980 e News from Home/News from House del 2006.\nTrama.\nAmos Gitai continua a seguire i passaggi di propriet\u00e0 della casa appartenuta alla famiglia araba dei Dejani, residente a Gerusalemme sin da 700 - 800 anni or sono. Dopo aver accompagnato, nel primo documentario della trilogia, l'antico proprietario a rivisitare l'abitazione da cui era dovuto fuggire nel 1948, in seguito ai disordini di Dir Yassin, in questo \"A House in Jerusalem\" estende la sua indagine ai mutamenti architettonici avvenuti nel quartiere della Mochova, a Gerusalemme Ovest, e in particolare nella via Dor Dor Vedorshaw (citazione biblica il cui significato \u00e8: \"Ogni generazione ha i suoi maestri\"), a seguito dei vari flussi migratori.\nIn molti casi, le abitazioni della zona, edificate nella seconda met\u00e0 del XIX secolo da coloni templari di origine tedesca, erano state acquisite da abbienti famiglie arabe del ceto commerciale. Si trattava di dimore relativamente lussuose, unifamiliari, con ampi giardini. Dopo gli avvenimenti del 1948 e la fuga della popolazione di origine araba, erano state suddivise in unit\u00e0 molto pi\u00f9 ristrette, spesso con bagno e cucina in comune, ed assegnate ad immigrati ebrei. Ora, in gran parte ristrutturate con capitali di origine anglo-sassone, si stanno trasformando in eleganti dimore per la borghesia israeliana.\nSenza poter neppure entrare nelle case che furono loro, i discendenti della famiglia Dejani descrivono la difficile situazione della comunit\u00e0 araba di Gerusalemme Est, dopo dieci anni di Intifada, privata di una cittadinanza, sia essa giordana, israeliana o palestinese e minacciata nella sua identit\u00e0 linguistica."}
{"id": "2762410", "revid": "767487", "url": "https://it.wikipedia.org/wiki?curid=2762410", "title": "I tre amanti (film 1921)", "text": "I tre amanti \u00e8 un film del 1921 diretto da Guglielmo Zorzi e con protagonista Italia Almirante Manzini.\nTrama.\nIl noto pittore Giovanni Salvi incontra Elena, una ragazza scacciata dalla sua famiglia perch\u00e9 \u00e8 stata sedotta e abbandonata, e la invita a posare per lui, accogliendola a casa sua. Nel suo studio lavorano l'allievo Andrea e, come modello, un giovane zingaro, non vedente, di nome Mitia. Il ritratto del Salvi ad Elena vincer\u00e0 anche un premio. Ben presto per\u00f2 attorno alla donna si agitano tre passioni: quella riposante e serena dell'anziano Giovanni, quella violenta e ardente di Andrea e quella timida e giovanile di Mitia. \nGiovanni quindi \u00e8 follemente innamorato della sua protetta. Elena invece non sa resistere ad Andrea e si innamora di lui. Quando il pittore comprende la situazione, si chiude nel suo studio e si uccide. I due amanti si dividono, mentre il giovane Mitia, che nulla vede ma tutto comprende, si abbandona ad un pianto sconsolato.\nCritica.\n\"La vita cinematografica\" scrive del film: \u00abIl dramma di Guglielmo Zorzi, che ebbe varia fortuna su le scene italiane, non era certo tra le sue opere teatrali la pi\u00f9 indicata ad una trasposizione sullo schermo: il conflitto d'anime che costituisce il centro del dramma e s'esprime sempre in sordina, quasi tema di erompere in lacerante grido di passione; la tenuit\u00e0 della sua trama, se a stento erano servite a costruire un lavoro teatrale che non riusciva ad andare al di l\u00e0 di una forma schematica [...] tanto meno poteva servire a comporre un film di molta ampiezza e consistenza. Infatti, il difetto pi\u00f9 evidente e che salta subito agli occhi di chiunque \u00e8 che il film s'indugia in particolari inutili e ricorre a continui insignificanti passaggi, si perde in giri tortuosi per supplire cos\u00ec alla scarsezza del suo contenuto e della sua azione [...]. L'esecuzione, la messa in scena e l'interpretazione sono invece assai lodevoli e danno valore al film [...]. Ma tutta la raffinatezza interpretativa di Italia Almirante-Manzini, malgrado si sforzi, non riesce a dar vita a questa creatura incerta di Elena: manca in essa l'anima e noi sentiamo che ci\u00f2 che ci fa vibrare appartiene esclusivamente all'anima dell'artista, dell'interprete, non a quella del personaggio [...]\u00bb."}
{"id": "2762412", "revid": "15756", "url": "https://it.wikipedia.org/wiki?curid=2762412", "title": "Australian Open 2010", "text": "L'Australian Open 2010 \u00e8 stato un torneo di tennis giocato sul cemento.\n\u00c8 stata la 98\u00aa edizione dell'Australian Open e prima prova del Grande Slam dell'anno 2010.\nSi \u00e8 giocato al Melbourne Park di Melbourne in Australia dal 18 al 31 gennaio 2010.\nRafael Nadal e Serena Williams erano i detentori del titolo dei singolari.\nIl singolare maschile \u00e8 stato vinto da Roger Federer che ha battuto in finale Andy Murray aggiudicandosi il 16\u00ba titolo dello Slam. Il singolare femminile ha visto la vittoria di Serena Williams che ha battuto nella finale la belga Justine Henin confermando il titolo dell'anno precedente. Nel doppio maschile si sono imposti Bob Bryan e Mike Bryan che hanno riconfermato il titolo dell'anno precedente, cos\u00ec come le sorelle Williams che hanno riconquistato nuovamente il titolo del doppio femminile. Nel doppio misto ha vinto la coppia formata da Cara Black e Leander Paes.\nSommario.\nPrima dell'inizio del torneo Roger Federer, Andy Roddick, Serena Williams, Kim Clijsters, Rafael Nadal, Novak \u0110okovi\u0107 e altri atleti hanno giocato in una esibizione della durata di 90 minuti, indossando i colori della bandiera haitiana, dei match per raccogliere fondi in aiuto della popolazione di Haiti colpita dal sisma del 12 gennaio 2010: hanno raccolto la somma di 200\u00a0000\u00a0$.\nIl torneo del singolare maschile \u00e8 stato vinto da Roger Federer che ha battuto nel 1\u00ba turno il russo Igor' Andreev perdendo il 1\u00ba set. Nel 2\u00ba turno ha sconfitto in tre set Victor H\u0103nescu. Al 3\u00ba ha avuto la meglio sullo spagnolo Albert Monta\u00f1\u00e9s ancora in tre set. Negli ottavi ha battuto Lleyton Hewitt e nei quarti di finale Nikolaj Davydenko perdendo anche in quest'occasione il primo set. Nelle semifinali lo svizzero ha battuto Jo-Wilfried Tsonga, infine nella finale ha avuto la meglio sullo scozzese Andy Murray battuto in 3 set con il punteggio di 6\u20133, 6\u20134, 7\u20136(11).\nIl singolare femminile \u00e8 stato vinto da Serena Williams che ha battuto nel 1\u00ba turno la polacca Urszula Radwa\u0144ska in due set. Nel 2\u00ba turno ha sconfitto Petra Kvitov\u00e1 sempre in due set. Nel 3\u00ba turno ha avuto la meglio su Carla Su\u00e1rez Navarro. Nel 4\u00ba ha battuto l'australiana Samantha Stosur. Nei quarti di finale ha sconfitto in due set Viktoryja Azaranka e in semifinale la cinese Li Na. In finale si \u00e8 aggiudicata il titolo battendo la belga Justine Henin.\nProgramma del torneo.\nIl torneo si svolge in 14 giornate divise in due settimane.\nQualificazioni e sorteggio.\nLe qualificazioni per accedere ai tabelloni principali del torneo si sono svolte tra il 13 e il 16 gennaio 2010 in tre turni di qualificazione; si sono qualificati i vincitori del terzo turno di qualificazione:\nLe wildcard sono state assegnate a:\nIl sorteggio dei tabelloni principali dei due singolari \u00e8 avvenuto il 15 gennaio 2010; la testa di serie N.1 del singolare maschile \u00e8 stata attribuita a Roger Federer.\nCalendario.\nGiorno 1 (18 gennaio).\nNella 1\u00aa giornata si sono giocati gli incontri del primo turno dei singolari maschili e femminili in base al .\nIl 1\u00ba giorno \u00e8 stato caratterizzato dalla pioggia che si \u00e8 abbattuta su Melbourne, facendo variare il calendario e spostando la maggior parte dei match nei campi in cui c'\u00e8 una copertura sul tetto come la Rod Laver Arena e la Hisense Arena, nonostante la presenza di questi campi sono stati disputati meno della met\u00e0 degli incontri previsti.\nNel torneo del singolare maschile l'argentino Juan Mart\u00edn del Potro, vincitore degli US Open 2009, ha battuto l'americano Michael Russell in 4 set col punteggio di 6-4, 6-4, 3-6, 6-2. Il numero 5 del tabellone Andy Murray ha superato il turno battendo il sudafricano Kevin Anderson per 6-1 6-1 6-2. L'americano Andy Roddick ha battuto in tre set l'olandese Thiemo De Bakker con il punteggio di 6-1, 6-4, 6-4 approfittando soprattutto del suo servizio. In quattro set il cileno Fernando Gonz\u00e1lez ha sconfitto il belga Olivier Rochus con il punteggio complessivo di 6-3, 6-4, 3-6, 6-1. I primi tre set sono molto equilibrati ma nell'ultimo Fernando prevale nettamente sul suo avversario. Il maiorchino Rafael Nadal ha sconfitto nel primo turno l'australiano Peter Luczak col punteggio di 7-6(7-0), 6-1, 6-4. Nadal ha riscontrato dei problemi solo nel primo set che si \u00e8 protratto fino al tie-break vinto nettamente senza lasciare nessun punto all'avversario. Il ceco Radek \u0160t\u011bp\u00e1nek ha perso il suo match d'esordio contro il croato Ivo Karlovi\u0107. Questi approfitta del suo servizio e chiude in cinque set, passando il turno col punteggio complessivo di 2-6, 7-6 (5), 6-4, 3-6, 6-4.\nNel torneo del singolare femminile la belga Kim Clijsters, vincitrice degli US Open 2009, ha battuto la canadese Val\u00e9rie T\u00e9treault col punteggio di 6-0, 6-4. La Clijsters non concede nessun gioco alla sua avversaria nel primo parziale e ha bisogno solo di un break per aggiudicarsi il secondo. La russa Dinara Safina ha battuto la slovacca Magdal\u00e9na Ryb\u00e1rikov\u00e1 in due set con il punteggio di 6-4, 6-4. L'altra russa, Marija \u0160arapova, esce a sorpresa dal torneo battuta dalla connazionale Marija Kirilenko per 7-6, 3-6, 6-4. Nel primo parziale la \u0160arapova costringe la Kirilenko al tie-break nel primo set che viene vinto da quest'ultima per 7 punti a 4. Nel secondo set ha la meglio la \u0160arapova. Nel terzo set Marija commette troppi errori e cede per 6 giochi a 4. La belga Justine Henin, al rientro nel circuito dopo un primo ritiro che l'aveva mantenuta lontana dai campi per qualche anno, ha battuto in due set dopo 36 minuti di gioco la connazionale Kirsten Flipkens con il punteggio di 6-4, 6-3. Tra le teste di serie passano il turno anche Flavia Pennetta ed Elena Dement'eva.\nGiorno 2 (19 gennaio).\nNella 2\u00aa giornata si sono giocati gli incontri del primo turno dei singolari maschili e femminili in base al programma della giornata.\nNel torneo del singolare maschile Roger Federer ha battuto il russo Igor' Andreev col punteggio di 4-6, 6-2, 7-6, 6-0. Il russo Nikolaj Davydenko approda al turno successivo grazie alla vittoria in 3 set sul tedesco Dieter Kindlmann, battuto con il punteggio di 6-1 6-0 6-3. \u00c8 passato al turno anche Fernando Verdasco che ha battuto l'australiano Carster Ball: i primi 2 parziali si decidono al tiebreak ma lo spagnolo vince terzo e quarto set aggiudicandosi l'incontro per 6\u20137(4), 7\u20136(1), 7\u20135, 6\u20132. Lo svedese Robin S\u00f6derling esce a sorpresa per mano di Marcel Granollers. Lo spagnolo porta il match fino quinto set e vince approfittando anche dell'infortunio di Robin che non gli permette di giocare al meglio. Il punteggio complessivo dell'incontro \u00e8 5-7 2-6 6-4 6-4 6-2 per Granollers. Il francese Jo-Wilfried Tsonga ha battuto l'ucraino Serhij Stachovs'kyj con il risultato di 6-3 6-4 6-4 a favore del numero 11 del tabellone. Lo spagnolo Tommy Robredo ha perso contro il colombiano Santiago Giraldo che ha vinto per 6-4, 6-2, 6-2. Il vincitore dell'edizione 2008 del torneo, Novak \u0110okovi\u0107, passa il turno grazie alla vittoria sullo spagnolo Daniel Gimeno Traver per 7-5, 6-3, 6-2.\nNel torneo femminile Serena Williams passa al turno successivo dopo aver battuto la polacca Urszula Radwa\u0144ska che ha ceduto all'americana nettamente col punteggio di 6-2 6-1. La statunitense Venus Williams ha sconfitto in due set la ceca Lucie \u0160af\u00e1\u0159ov\u00e1 col punteggio di 6-2 6-2. Al suo esordio nel torneo la serba Jelena Jankovi\u0107 ha battuto la rumena Monica Niculesco col punteggio di 6-4 6-0. Alla Jankovic si aggiunge anche Ana Ivanovi\u0107 che sconfigge la statunitense Shenay Perry per 6-2 6-3. L'australiana Samantha Stosur ha battuto la cinese Han Xinyun. La Stosur ha vinto il primo set per 6 giochi a 1, cedendo il secondo per 6-3, ma riuscendo a prevalere nel terzo per 6-2. La polacca Agnieszka Radwa\u0144ska ha battuto nettamente in due set la tedesca Tatjana Maria concedendo un solo game alla sua avversaria e chiudendo il match col punteggio complessivo di 6-1 6-0. Sono passate al turno successivo anche Sara Errani vincitrice sulla ceca Kl\u00e1ra Zakopalov\u00e1 in due set, Francesca Schiavone che ha battuto la francese Aliz\u00e8 Cornet con il punteggio di 0-6, 7-5, 6-0.\nGiorno 3 (20 gennaio).\nNella 3\u00aa giornata si sono giocati gli incontri del 2\u00ba turno dei singolari maschili e femminili, il recupero degli incontri del 1\u00ba turno del singolare femminile e gli incontri del 1\u00ba turno dei doppi maschili e femminili in base al .\nNel torneo di singolare maschile Rafael Nadal ha sconfitto in tre set lo slovacco Luk\u00e1\u0161 Lacko co punteggio di 6-2 6-2 6-2. Il cileno Fernando Gonz\u00e1lez ha battuto in meno di un'ora in tre set Marsel \u0130lhan per 6-3 6-4 7-5. Ha passato il turno anche lo statunitense Andy Roddick che ha avuto la meglio sul brasiliano numero 35 del ranking Thomaz Bellucci che ha perso col punteggio di 6-3 6-4 6-4.. Il giovane francese, numero 12 del ranking, Ga\u00ebl Monfils ha battuto per 6-4 6-4 6-4 il qualificato croato Antonio Vei\u0107. L'argentino Juan Mart\u00edn del Potro ha avuto la meglio sullo statunitense James Blake. Del Potro \u00e8 stato costretto dall'avversario al quinto set ma ha comunque prevalso col punteggio di 6-4 6-7 5-7 6-3 10-8. Lo scozzese Andy Murray ha sconfitto il francese Marc Gicquel in tre set con il punteggio di 6-1 6-4 6-3.\nNel torneo del singolare femminile la tennista belga, numero 15, Kim Clijsters ha sconfitto nel suo match di primo turno la canadese Val\u00e9rie T\u00e9treault. L'ex numero 1 del mondo, al rientro in un torneo del Grande Slam dopo un grave infortunio, Dinara Safina ha avuto la meglio per 6-3 6-4 sulla ceca Barbora Z\u00e1hlavov\u00e1-Str\u00fdcov\u00e1. La vincitrice del Roland Garros 2009 Svetlana Kuznecova ha battuto la connazionale Anastasija Pavlju\u010denkova per 6-2 6-2. Ha passato il turno anche la russa Vera Zvonar\u00ebva che ha battuto in due set la slovacca Krist\u00edna Ku\u010dov\u00e1. La russa Marija Kirilenko ha vinto per 6-3 6-1 contro l'austriaca Yvonne Meusburger. La bielorussa Viktoryja Azaranka approda al turno successivo battendo la francese St\u00e9phanie Cohen-Aloro per 6-2 6-0. Alla Azaranka si \u00e8 aggiunta anche Marion Bartoli che ha avuto la meglio col punteggio di 6-4 6-4 sulla ceca Sandra Z\u00e1hlavov\u00e1. La danese Caroline Wozniacki ha battuto in due set per 6-4 6-2 la canadese Aleksandra Wozniak. La belga Justine Henin ha battuto Elena Dement'eva per 7-5 7-6 dopo tre ore di gioco. \u00c8 uscita dal torneo l'italiana Flavia Pennetta sconfitta dalla belga Wickmayer.\nGiorno 4 (21 gennaio).\nNella 4\u00aa giornata si sono giocati gli incontri del 2\u00ba turno dei singolari maschili e femminili e gli incontri del 1\u00ba turno dei doppi maschili e femminili in base al .\nNel torneo maschile accede al terzo turno il serbo Novak \u0110okovi\u0107 che ha battuto lo svizzero Marco Chiudinelli con il punteggio finale di 3-6, 6-1, 6-1, 6-3. Lo spagnolo Nicol\u00e1s Almagro ha avuto la meglio in un match durato cinque set sul tedesco Benjamin Becker. L'argentino Juan M\u00f3naco ha battuto il francese Micha\u00ebl Llodra anche questo match \u00e8 durato cinque set. Il punteggio finale \u00e8 stato di 3-6, 3-6, 7-6, 6-1, 6-3. Sempre il 5 set il cipriota Marcos Baghdatis ha sconfitto lo specialista della terra battuta David Ferrer per 4-6, 3-6, 7-6, 6-3, 6-1. Si \u00e8 imposto in 3 set la testa di serie numero 6, il russo Nikolaj Davydenko, che ha battuto l'ucraino Illja Mar\u010denko per 6-3, 6-3, 6-0. Lo svizzero Roger Federer ha avuto la meglio sul rumeno Victor H\u0103nescu superando il turno con il punteggio di 6-2, 6-3, 6-2. L'australiano Lleyton Hewitt ha battuto Donald Young in tre set con il punteggio di 7-6, 6-4, 6-1. \u00c8 passato al turno successivo anche Tommy Haas vincitore su Janko Tipsarevi\u0107 per 4\u20136, 6\u20134, 6\u20133, 1\u20136, 6\u20133. Il francese Jo-Wilfried Tsonga che ha battuto lo statunitense Taylor Dent e Fernando Verdasco vincitore sull'ucraino Ivan Serheev per 6-1, 6-2, 6-2.\nNel torneo femminile la campionessa statunitense Serena Williams ha vinto il suo incontro per 6-2, 6-1 contro la ceca Petra Kvitov\u00e1. Gisela Dulko estromette dal torneo la serba Ana Ivanovi\u0107 che perde in tre set con il punteggio finale di 6-7, 7-5, 6-4 per l'argentina. Passa al turno successivo anche la danese Caroline Wozniacki che ha sconfitto in due set la tedesca Julia G\u00f6rges. La statunitense Venus Williams grazie alla vittoria in due set sull'austriaca Sybille Bammer approda al turno successivo. Passa al terzo turno anche Francesca Schiavone vincitrice in due set sulla francese Julie Coin per 6-3, 6-4. La trentatreenne Tathiana Garbin vittoriosa su Jaroslava \u0160vedova ed Alberta Brianti che ha battuto in rimonta la tedesca Sabine Lisicki.\nGiorno 5 (22 gennaio).\nNella 5\u00aa giornata si sono giocati gli incontri del 3\u00ba turno dei singolari maschili e femminili, gli incontri del 2\u00ba turno dei doppi maschili e femminili e gli incontri del 1\u00ba turno del doppio misto in base al .\nNel torneo maschile lo scozzese Andy Murray ha sconfitto il francese Florent Serra senza concedere un set al suo avversario di giornata. Passa al turno successivo anche l'americano John Isner vincitore per 6-1 4-6 7-6 7-6 sul francese Ga\u00ebl Monfils. Il detentore del titolo Rafael Nadal ha battuto in pi\u00f9 di tre ore di partita il tedesco Philipp Kohlschreiber per 6-4, 6-2, 2-6, 7-5. Il croato Ivo Karlovi\u0107 ha avtuto la meglio in quattro set sul connazionale Ivan Ljubi\u010di\u0107 col punteggio di 6-3, 3-6, 6-3, 7-6 raggiungendo cos\u00ec il miglior risultato in carriera agli Australian Open. Lo statunitense Andy Roddick ha sconfitto per 6-7 6-4 6-4 7-6 lo spagnolo Feliciano L\u00f3pez. Fernando Gonz\u00e1lez, finalista nel 2007, ha sconfitto il kazako Evgenij Korol\u00ebv dopo una partita durata cinque set e conclusasi col punteggio di 7-6 3-6 6-1 3-6 4-6. Juan Mart\u00edn del Potro ha sconfitto il tedesco Florian Mayer per 3-6 6-0 4-6 5-7.\nNel torneo del singolare femminile Justine Henin ha avuto la meglio sulla russa Alisa Klejbanova per 3-6 6-4 6-2. La russa Dinara Safina ha battuto la britannica Elena Baltacha col punteggio di 6-1 6-2. La serba Jelena Jankovi\u0107 ha perso contro Al'ona Bondarenko che ha avuto la meglio sull'avversaria senza concedere un set col punteggio di 6-2, 6-3. La cinese Jie Zheng ha battuto la francese Marion Bartoli, sconfitta in tre set e con un 6-0 finale. Esce dal torneo anche la belga Kim Clijsters che viene sconfitta nettamente dalla russa Nadia Petrova col punteggio finale di 6\u20130, 6\u20131. Alla belga si aggiungono anche Sara Errani e Roberta Vinci.\nGiorno 6 (23 gennaio).\nNella 6\u00aa giornata si sono giocati gli incontri del 3\u00ba turno dei singolari maschili e femminili, gli incontri del 2\u00ba turno dei doppi maschili e femminili e gli incontri del 1\u00ba turno del doppio misto in base al .\nNel torneo di singolare maschile lo svizzero Roger Federer vince il suo incontro di terzo turno contro lo spagnolo Albert Monta\u00f1\u00e9s col punteggio finale di 6-3, 6-4, 6-4.\nIl russo Nikolaj Davydenko ha battuto l'argentino Juan M\u00f3naco per 6-0, 6-3, 6-4. Si qualifica agli ottavi di finale il serbo Novak \u0110okovi\u0107 che ha battuto nettamente l'uzbeko Denis Istomin per 6-1, 6-1, 6-2. Fernando Verdasco passa al turno successivo approfittando del ritiro di Stefan Koubek nel secondo parziale dopo aver vinto il primo per 6-1. L'australiano Lleyton Hewitt ha avuto la meglio sul cipriota Marcos Baghdatis ritiratosi per un infortunio alla spalla sul 4-2 del secondo set. Passa al turno successivo anche il top ten francese Jo-Wilfried Tsonga che ha sconfitto il tedesco Tommy Haas per 6-4, 3-6, 6-1, 7-5. Il primo set \u00e8 stato molto combattuto ed \u00e8 deciso da un solo break e finisce 6-4. Haas si aggiudica il secondo set. Tsonga vince nettamente il terzo set e si aggiudica anche il quarto col punteggio di 7 giochi a 5.\nNel torneo femminile la statunitense, testa di serie numero 6, Venus Williams ha battuto l'australiana Casey Dellacqua per 6-1, 7-6. Il primo set \u00e8 vinto nettamente dalla pluricampionessa di Wimbledon, ma nel secondo \u00e8 costretta al tiebreak che fa comunque suo per 7 punti a 4. Nella Hisense Arena la sorella di Venus, Serena sconfigge la spagnola Carla Su\u00e1rez Navarro per 6-0, 6-3. La russa Vera Zvonar\u00ebva supera l'argentina Gisela Dulko ed approda al turno successivo. Escono dal torneo l'italiana Tathiana Garbin sconfitta dalla bielorussa Viktoryja Azaranka e Alberta Brianti battuta sulla Rod Laver Arena da Samantha Stosur, numero 13 del tabellone, per 6-4 6-1. L'israeliana Shahar Peer sconfitta per 6-4, 6-0 e la polacca Agnieszka Radwa\u0144ska\nGiorno 7 (24 gennaio).\nNella 7\u00aa giornata si sono giocati gli incontri del 4\u00ba turno dei singolari maschili e femminili, gli incontri del 3\u00ba turno dei doppi maschili e femminili e gli incontri del 1\u00ba turno del doppio misto in base al .\nNel torneo maschile accede ai quarti di finale Rafael Nadal che batte Ivo Karlovi\u0107 per 6-4 4-6 6-4 6-4. Anche lo scozzese Andy Murray accede ai quarti di finale battendo l'americano John Isner per 7-6 6-3 6-2. Il britannico \u00e8 costretto al tiebreak solo nel primo set, nel secondo e nel terzo vince agevolmente e si aggiudica l'incontro. Il tennista croato Marin \u010cili\u0107 ha sconfitto col punteggio di 5-7 6-4 7-5 5-7 6-3 l'argentino Juan Mart\u00edn del Potro. Del Potro riesce a fare suo il primo e il quarto set col medesimo punteggio ma perde l'ultimo e decisivo parziale per 6 giochi a 3 e viene eliminato. L'americano Andy Roddick ha battuto il cileno Fernando Gonz\u00e1lezcon il punteggio di 6-3, 3-6, 4-6, 7-5, 6-2.\nNel torneo del singolare femminile la russa Svetlana Kuznecova viene battuta dalla connazionale Nadia Petrova con il punteggio di 6-3 3-6 6-1; la Petrova accede cos\u00ec ai quarti di finale. La belga Justine Henin ha perso con il punteggio di 7-6 1-6 6-3 contro la connazionale Yanina Wickmayer. La russa Dinara Safina \u00e8 costretta al ritiro nel match contro la connazionale Marija Kirilenko a causa di un infortunio alla schiena. Esce dal torneo anche l'ucraina Al'ona Bondarenko che batte la cinese Jie Zheng per 7-6(5) 6-4.\nGiorno 8 (25 gennaio).\nNell'8\u00aa giornata si sono giocati gli incontri del 4\u00ba turno dei singolari maschili e femminili, gli incontri del 3\u00ba turno dei doppi maschili e femminili e gli incontri del 1\u00ba e 2\u00ba turno del doppio misto in base al .\nNel torneo maschile Roger Federer vince il suo incontro di ottavi di finale che lo vedeva opposto all'australiano Lleyton Hewitt per 6-2, 6-3, 6-4. Accede ai quarti di finale il russo Nikolaj Davydenko, testa di serie numero 6, che ha battuto lo spagnolo Fernando Verdasco in cinque set col punteggio di 6\u20132, 7\u20135, 4\u20136, 6\u20137(5), 6\u20133. Novak \u0110okovi\u0107 ha battuto il polacco \u0141ukasz Kubot con il punteggio complessivo di 6\u20131, 6\u20132, 7\u20135. Jo-Wilfried Tsonga ha sconfitto Nicol\u00e1s Almagro. Il match tra il francese e lo spagnolo si \u00e8 protratto fino al quinto set conclusosi col punteggio di 9 giochi a 7. Agli Australian Open nel set decisivo non c'\u00e8 tie-break.\nNel torneo del singolare femminile Venus Williams ha battuto l'italiana Francesca Schiavone in tre set: il punteggio complessivo \u00e8 stato di 3-6 6-2 6-1.Caroline Wozniacki perde contro la cinese Li Na col il punteggio di 6-4, 6-3. Accede ai quarti di finale anche la numero 1 del seeding Serena Williams vincitrice sulla tennista australiana Samantha Stosur per 6-4, 6-2. A Serena si aggiunge anche la bielorussa Viktoryja Azaranka che sconfigge la russa Vera Zvonar\u00ebva in tre set per 4-6, 6-4, 6-0.\nGiorno 9 (26 gennaio).\nNella 9\u00aa giornata si sono giocati gli incontri dei quarti di finale dei singolari maschili e femminili, gli incontri dei quarti di finale e del 3\u00ba turno dei doppi maschili e femminili e gli incontri del 2\u00ba turno del doppio misto in base al .\nNel torneo del singolare maschile il croato Marin \u010cili\u0107 estromette dal torneo lo statunitense Andy Roddick che viene sconfitto con il punteggio di 7-6, 6-3, 3-6, 2-6, 6-3. Il detentore del titolo Rafael Nadal \u00e8 costretto al ritiro nel match che lo vedeva contrapposto allo scozzese Andy Murray sul punteggio di 6-3, 7-6 e 3-0 nel terzo set.\nNel torneo del singolare femminile la belga Justine Henin vince in due set sulla russa Nadia Petrova accedendo alle semifinali. Anche la cinese Jie Zheng si \u00e8 qualificata per la semifinale battendo per 6-1 6-3 Marija Kirilenko.\nGiorno 10 (27 gennaio).\nNella 10\u00aa giornata si sono giocati gli incontri dei quarti di finale dei singolari maschili e femminili, gli incontri dei quarti di finale dei doppi maschili, femminili e misto in base al .\nNel torneo del singolare maschile lo svizzero Roger Federer ha battuto il russo Nikolaj Davydenko con il punteggio di 2-6, 6-3, 6-0, 7-5. Con questo risultato Federer raggiunge quota 23 semifinali consecutive nei tornei del Grande Slam. A passare il turno \u00e8 anche Jo-Wilfried Tsonga vincitore sul serbo Novak \u0110okovi\u0107 con il punteggio di 7-6, 6-7, 1-6, 6-3, 6-1.\nNel torneo del singolare femminile la cinese Li Na ha sconfitto la statunitense Venus Williams con il punteggio di 2-6, 7-6, 7-5. La numero uno del mondo Serena Williams affianca Li Na dopo avere battuto la bielorussa Viktoryja Azaranka per 4-6, 7-5, 6-2.\nGiorno 11 (28 gennaio).\nNell'11\u00aa giornata si sono giocati un incontro delle semifinali singolari maschili e femminili, gli incontri delle semifinali dei doppi maschili e femminili in base al .\nNel torneo del singolare maschile Andy Murray ha battuto in quattro set il croato Marin \u010cili\u0107. Lo scozzese perde solo il primo parziale ma si aggiudica il match col punteggio di 3\u20136, 6\u20134, 6\u20134, 6\u20132.\nNel torneo del singolare femminile la statunitense Serena Williams ha sconfitto la cinese Li Na per 7\u20136(4), 7\u20136(1). La belga Justine Henin raggiunge in finale la minore delle sorelle Williams. Per lei si tratta della prima finale di un torneo del Grande Slam dagli US Open 2007.\nGiorno 12 (29 gennaio).\nNella 12\u00aa giornata si sono giocati: un incontro delle semifinali singolari maschili, la finale del doppio femminile e le semifinali del doppio misto in base al .\nNel torneo del singolare maschile Roger Federer ha sconfitto Jo-Wilfried Tsonga in tre set col punteggio di 6-2, 6-3, 6-2.\nNel doppio femminile Venus e Serena Williams hanno vinto in titolo. Le due sorelle statunitensi, detentrici del titolo, hanno sconfitto in finale la coppia formata dalla tennista dello Zimbabwe Cara Black e la statunitense Liezel Huber per 6-4, 6-3. Per le sorelle Williams \u00e8 il quarto trionfo nel doppio all'Australian Open.\nGiorno 13 (30 gennaio).\nNella 13\u00aa giornata si giocano: la finale del singolare femminile, la finale del doppio maschile, le finali dei tornei su carrozzina e le finali dei tornei juniores in base al \nNel torneo del singolare femminile Serena Williams ha battuto Justine Henin aggiudicandosi il titolo. Il risultato finale \u00e8 di 6-4, 3-6, 6-2. Con questo risultato Serena arriva a quota 12 titolo del Grande Slam e al trofeo del singolare si aggiunge anche quello di doppio ottenuto con la sorella Venus.\nNel doppio maschile i gemelli Bob e Mike Bryan hanno confermato il titolo del 2009 battendo in finale la coppia formata da Daniel Nestor e Nenad Zimonji\u0107 per 6-3, 6-7(5), 6-3.\nGiorno 14 (31 gennaio).\nNella 14\u00aa e ultima giornata si sono giocate: la finale del singolare maschile e la finale del doppio misto in base al \nNella finale del singolare maschile lo svizzero Roger Federer ha battuto in tre set Andy Murray col punteggio di 6-3, 6-4, 7-6. il match \u00e8 a favore dello svizzero nei primi 2 set. Lo scozzese oppone resistenza solo nel terzo parziale che arriva fino ad un tiebreak molto combattuto dove si susseguono set point e match point ma alla fine a vincere \u00e8 Roger che conquista il gioco decisivo per 13 punti a 11.\nSeniors.\nSingolare maschile.\n Roger Federer ha battuto in finale Andy Murray, 6\u20133, 6\u20134, 7\u20136(11)\nSingolare femminile.\n Serena Williams ha battuto in finale Justine Henin, 6\u20134, 3\u20136, 6\u20132\nDoppio maschile.\n Bob Bryan / Mike Bryan hanno battuto in finale Daniel Nestor / Nenad Zimonji\u0107, 6\u20133, 6\u20137(5), 6\u20133\nDoppio femminile.\n Serena Williams / Venus Williams hanno battuto in finale Cara Black / Liezel Huber, 6\u20134, 6\u20133\nDoppio Misto.\n Cara Black / Leander Paes hanno battuto in finale Ekaterina Makarova / Jaroslav Levinsk\u00fd, 7\u20135, 6\u20133\nJunior.\nSingolare ragazzi.\n Tiago Fernandes ha battuto in finale Sean Berman, 7\u20135, 6\u20133\nSingolare ragazze.\n Karol\u00edna Pl\u00ed\u0161kov\u00e1 ha battuto in finale Laura Robson, 6\u20131, 7\u20136(5)\nDoppio ragazzi.\n Justin Eleveld / Jannick Lupescu hanno battuto in finale Kevin Krawietz / Dominik Schulz, 6\u20134, 6\u20134\nDoppio ragazze.\n Jana \u010cepelov\u00e1 / Chantal \u0160kamlov\u00e1 hanno battuto in finale T\u00edmea Babos / Gabriela Dabrowski, 7\u20136(1), 6\u20132\nAltri eventi.\nSingolare maschile carrozzina.\n Shingo Kunieda ha battuto in finale St\u00e9phane Houdet, 7\u20136(3), 2\u20136, 7\u20135\nSingolare femminile carrozzina.\n Korie Homan ha battuto in finale Florence Gravellier, 6\u20132, 6\u20132\nQuad singolare.\n Peter Norfolk ha battuto in finale David Wagner, 6\u20132, 7\u20136(4)\nDoppio maschile carrozzina.\n St\u00e9phane Houdet / Shingo Kunieda hanno battuto in finale Maikel Scheffers / Robin Ammerlaan, 6\u20132, 6\u20132\nDoppio femminile carrozzina.\n Florence Gravellier / Aniek Van Koot hanno battuto in finale Lucy Shuker / Daniela Di Toro, 6\u20133, 7\u20136(2)\nQuad doppio.\n Nicholas Taylor / David Wagner hanno battuto in finale Peter Norfolk / Johan Andersson, 6\u20132, 7\u20136(5)"}
{"id": "2762414", "revid": "286870", "url": "https://it.wikipedia.org/wiki?curid=2762414", "title": "Tony Face", "text": ""}
{"id": "2762423", "revid": "54253", "url": "https://it.wikipedia.org/wiki?curid=2762423", "title": "Noetico", "text": ""}
{"id": "2762424", "revid": "88740", "url": "https://it.wikipedia.org/wiki?curid=2762424", "title": "Bad Bederkesa", "text": "Bad Bederkesa \u00e8 una frazione della citt\u00e0 tedesca di Geestland, nella Bassa Sassonia.\nStoria.\nIl 1\u00ba gennaio 2015 il comune-mercato di Bad Bederkesa venne fuso con la citt\u00e0 di Langen e con gli altri sette comuni gi\u00e0 associati nella Samtgemeinde Bederkesa (Drangstedt, Elmlohe, Fl\u00f6geln, K\u00f6hlen, K\u00fchrstedt, Lintig e Ringstedt), formando la nuova citt\u00e0 di Geestland."}
{"id": "2762427", "revid": "1005847", "url": "https://it.wikipedia.org/wiki?curid=2762427", "title": "Mario Casalinuovo", "text": "Biografia.\nLaureato in giurisprudenza, divenne avvocato penalista. Socialista autonomista, ebbe una giovent\u00f9 segnata da una drammatica esperienza nei campi di concentramento.\nIscrittosi al Partito Socialista Italiano di Unit\u00e0 Proletaria (poi diventato PSI) subito dopo il ritorno dalla prigionia in terra tedesca (1945), ader\u00ec alla scissione di Palazzo Barberini (1947), milit\u00f2 dapprima nel PSDI e, nel 1959 conflu\u00ec con il MUIS (movimento unitario di iniziativa socialista) nel Partito Socialista Italiano che aveva deliberato la sua politica autonomista nel Congresso di Venezia, dopo i fatti di Polonia e Ungheria.\nFu quindi Segretario della federazione di Catanzaro del PSI, componente del Comitato regionale, del Comitato centrale e dell'Assemblea nazionale del Partito Socialista Italiano sino allo scioglimento del partito nel 1994.\nDal 1974 al 1979 fece parte della Commissione ministeriale per la riforma del codice di procedura penale presieduta dal prof. Gian Domenico Pisapia.\n\u00c8 stato il primo presidente del consiglio regionale della Calabria, assessore regionale, deputato e presidente di Commissione parlamentare, Sottosegretario di Stato e Ministro.\nEletto deputato nelle file del PSI nelle elezioni politiche italiane del 1979 e del 1983 (VIII e IX legislatura), fu il primo deputato socialista catanzarese eletto dal secondo dopoguerra.\nHa ricoperto, in ambito nazionale, l'incarico di Sottosegretario al Ministero dei Lavori Pubblici nel I e nel II Governo Spadolini (28.06.1981 - 13.11.1982) e di Ministro dei trasporti nel quinto governo Fanfani (01.12.1982 \u201304.08.1983).\n\u00c8 stato vice presidente del gruppo parlamentare del PSI fino al 3 luglio 1981 e, fino alla stessa data, ha fatto parte della Commissione Giustizia della Camera dei deputati, partecipando ai pi\u00f9 importanti dibattiti sia sui disegni di legge del Governo sia sulle proposte di legge d'iniziativa parlamentare.\n\u00c8 stato impegnato nell'associazionismo forense, ricoprendo, tra l'altro, la carica di vice presidente nazionale dell'Unione delle Camere Penali italiane e quella, per undici anni, di presidente della camera penale della provincia di Catanzaro, che fond\u00f2 con altri colleghi nel 1988.\nGiornalista pubblicista, direttore per molti anni di \"Calabria Giudiziaria\" fondata nel 1919 dal padre Giuseppe Casalinuovo (poeta e avvocato), \u00e8 collaboratore di riviste giuridiche, di quotidiani e periodici politici. Ha fatto parte anche della Giunta esecutiva nazionale della FNSI.\n\u00c8 fratello di Aldo Casalinuovo, avvocato penalista calabrese, eletto nella I e nella III legislatura alla Camera dei Deputati per il Blocco della Libert\u00e0 e per il Partito Monarchico Popolare, per 15 anni presidente del Consiglio Nazionale Forense, e padre di Aldo Casalinuovo jr., avvocato penalista."}
{"id": "2762429", "revid": "287204", "url": "https://it.wikipedia.org/wiki?curid=2762429", "title": "Baltimore Bayrunners", "text": "I Baltimore Bayrunners sono stati una societ\u00e0 di pallacanestro statunitense con sede a Baltimora, nel Maryland.\nFondati nel 1999, hanno partecipato al primo campionato della IBL, prima di sciogliersi l'anno successivo."}
{"id": "2762433", "revid": "113812301", "url": "https://it.wikipedia.org/wiki?curid=2762433", "title": "Drangstedt", "text": "Drangstedt \u00e8 una frazione della citt\u00e0 tedesca di Geestland, nella Bassa Sassonia.\nStoria.\nIl 1\u00ba gennaio 2015 il comune di Drangstedt venne fuso con gli altri sette comuni associati nella Samtgemeinde Bederkesa (Bad Bederkesa, Elmlohe, Fl\u00f6geln, K\u00f6hlen, K\u00fchrstedt, Lintig e Ringstedt) e con la citt\u00e0 di Langen, formando la nuova citt\u00e0 di Geestland."}
{"id": "2762435", "revid": "88740", "url": "https://it.wikipedia.org/wiki?curid=2762435", "title": "Elmlohe", "text": "Elmlohe \u00e8 una frazione della citt\u00e0 tedesca di Geestland, nella Bassa Sassonia.\nStoria.\nIl 1\u00ba gennaio 2015 il comune di Elmlohe venne fuso con gli altri sette comuni associati nella Samtgemeinde Bederkesa (Bad Bederkesa, Drangstedt, Fl\u00f6geln, K\u00f6hlen, K\u00fchrstedt, Lintig e Ringstedt) e con la citt\u00e0 di Langen, formando la nuova citt\u00e0 di Geestland."}
{"id": "2762436", "revid": "729019", "url": "https://it.wikipedia.org/wiki?curid=2762436", "title": "Marcello Mariani", "text": "Biografia.\nFrequenta l'Accademia di belle arti di Napoli, dove \u00e8 allievo di Domenico Spinosa e Antonio Scordia. \nInizia a lavorare come aiuto scenografo al teatro San Carlo su impulso di Domenico Modugno.\nNel 1958 si reca a Parigi affascinato dalla pittura di Amedeo Modigliani.\nNei primi anni sessanta realizza una serie di mostre con artisti tedeschi. Le sue esperienze pittoriche vengono arricchite dalla conoscenza, nelle gallerie romane, delle opere di Conrad Marca-Relli, Willem de Kooning, Pierre Tal-Coat e Franz Kline. Si dedica in questi anni alla pittura informale.\nEspone nel 1974 con Consagra e Guttuso, nel 1979 a Melbourne e dal 1990 al 2000 con alcuni rappresentanti europei dell'arte povera.\nNel 2007 partecipa alla collettiva \"Nel Segno della Materia. Pittura informale europea e americana\", con alcuni astrattisti contemporanei (Burri, Vedova, Marca-Relli, Pollock, Kline, Afro e T\u00e0pies).\nNel 2008 la casa editrice Mazzotta pubblica il volume del fotografo Gianni Berengo Gardin, \"Marcello Mariani, Percorsi di Luce\", dedicato alla pittura di Mariani; nello stesso anno si tiene un'antologica nelle sale del Palazzo Venezia di Roma, con opere che vanno dal 1957 al 2007, curata da Gabriele Simongini. Il catalogo, edito dall'editore Silvana, \u00e8 curato dallo stesso Simongini, con contributi di Enrico Crispolti.\nNel 2011 partecipa alla collettiva \"Arte e Regioni\" nel Vittoriano, in occasione del 150\u00ba anniversario dell'Unit\u00e0 d'Italia, e alla Biennale di Venezia, alla Rassegna internazionale d'arte G. B. Salvi a Sassoferrato e alla collettiva \"Arch\u00e8\", presso la Basilica di Collemaggio all'Aquila, gravemente danneggiata dal terremoto del 2009."}
{"id": "2762438", "revid": "1573940", "url": "https://it.wikipedia.org/wiki?curid=2762438", "title": "Zygina rhamni", "text": "La cicalina gialla della vite (\"Zygina rhamni\" ) \u00e8 un rincote cicadellide che compie punture di nutrizione sulla pagina inferiore delle foglie di vite provocando la formazione di macchie di color bianco \u2013 argenteo.\nDistribuzione geografica.\nLa cicalina gialla della vite \u00e8 diffusa in Europa dove la sua presenza \u00e8 stata accertata in Bulgaria, Cipro, Repubblica Ceca, alcune aree della Turchia, Francia, Ungheria, Italia, Jugoslavia e Svizzera. \u00c8 inoltre presente in molte aree del Vicino Oriente.\nMorfologia.\nLe forme giovanili (neanidi e ninfe) sono di color bianco \u2013 giallastro con antenne filiformi.\nL'adulto misura 3 \u2013 3,5 mm di lunghezza ed ha livrea di color giallo-ocra (forma estiva) con bande rossastre, pi\u00f9 evidenti nei maschi, sul torace e sulle ali anteriori (forma svernante).\nCiclo biologico.\n\"Zygina rhamni\" ha un ciclo eteroico facoltativo in quanto sverna come femmina fecondata su ospiti secondari, in particolare su rovi e rose, su cui depone uova a partire da gennaio, dopodich\u00e9 \u00e8 in grado di tornare sull'ospite primario, la vite, nella primavera successiva (indicativamente nel mese di maggio). Sulla vite le femmine svernanti, insieme alle femmine di prima generazione, che si sono sviluppate durante la primavera su rovo e rosa, ovidepongono nelle nervature fogliari. Dopo un periodo di incubazione di circa 15 giorni nascono le forme giovanili; lo sviluppo preimmaginale dura mediamente 20 \u2013 25 giorni. Tutti gli stadi dell'insetto rimangono sempre sulla pagina inferiore delle foglie, prediligendo le zone dove la vegetazione \u00e8 pi\u00f9 fitta per pungere le cellule del mesofillo fogliare svuotandole (alimentazione plasmomiza).\nLa cicalina gialla della vite compie due ulteriori generazioni su vite i cui adulti compaiono rispettivamente in giugno e a cavallo tra luglio e agosto. Nelle regioni centro meridionali \u00e8 possibile avere una terza generazione sul finire dell'estate. Indipendentemente dalla generazione di appartenenza, gli adulti che nella prima parte dell'anno hanno mostrato una livrea di colore bianco perlaceo, a partire dal mese di agosto iniziano a manifestare la presenza di bande rossastre sulle ali anteriori e sull'avancorpo (torace e capo) a testimonianza della comparsa degli individui svernanti. Quest'ultimi cominciano a lasciare il vigneto, per portarsi su piante ospiti secondarie (rovi e rose) e temporanee (querce, olmi, carpini, ontani). Infine, a partire dal mese di dicembre tutta la popolazione si concentra esclusivamente sugli ospiti invernali dove avvengono gli accoppiamenti. Le popolazioni svernanti saranno costituite quasi esclusivamente da femmine.\nDanni.\nI danni sono causati dalle punture di nutrizione eseguite (per lo pi\u00f9 dalla forme giovanili) sulle foglie con seguente comparsa sulla pagina fogliare superiore di decolorazioni bianco argentate che in seguito virano al giallo - rossiccio. Le infestazioni si riscontrano in maggior misura sulle foglie gi\u00e0 sviluppate e in caso di forti infestazioni, possono portare a defogliazioni con conseguenze negative sull'attivit\u00e0 fotosintetica, diminuzione del contenuto zuccherino dell'uva e ripercussioni negative sul processo di lignificazione dei tralci.\nLotta.\nIn genere il contenimento delle cicaline richiede interventi soltanto per \"Empoasca vitis\", in quanto \"Zygina rhamni\" non raggiunge quasi mai densit\u00e0 elevate; solamente a fine stagione sono talora riscontrabili elevati livelli di popolazione. La soglia di intervento \u00e8 di 3-4 forme giovanili rilevate sulla pagina inferiore delle foglie medio \u2013 basali. Tali rilievi vanno eseguiti nelle fasi di comparsa dei grappolini e nella fase di invaiatura.\nNel caso in cui fosse necessario ricorrere alla lotta chimica \u00e8 possibile intervenire con fosforganici o flofenoxuron (impiegati anche per la lotta alle tignole \"Lobesia botrana\" e \"Eupoecilia ambiguella\") quando i germogli hanno 5-6 foglie. \u00c8 consigliabile effettuare gli interventi nelle prime ore del mattino quando le tignole sono poco mobili."}
{"id": "2762439", "revid": "599013", "url": "https://it.wikipedia.org/wiki?curid=2762439", "title": "Xavier Hochstrasser", "text": "Carriera.\nClub.\nInizi.\nCresciuto nel Onex e nel \u00c9toile-Carouge, nel 2005 gioca con il Servette nella terza serie svizzera.\nYoung Boys e Padova.\nDopo 4 anni e mezzo allo Young Boys dove gioca anche in Europa segnando un gol al Tottenham nei preliminari di Champions League, il 31 gennaio 2011 passa al Padova in prestito fino al 30 giugno 2011, con diritto di riscatto del cartellino da parte della societ\u00e0 biancoscudata. Debutta con i biancoscudati il 19 febbraio nella partita contro l'Albinoleffe persa per 2-1, entrando al 78\u00ba minuto al posto di Marco Gallozzi.\nLucerna.\nIl 28 giugno 2011 torna a giocare in Svizzera firmando un contratto di quattro anni fino a giugno 2015 con il Lucerna. Debutta il 17 luglio nella partita contro il Neuch\u00e2tel Xamax vinta per 3-0.\nNazionale.\nHa militato nelle Nazionali Under-19, Under-20 e Under-21. Con quest'ultima ha preso parte al Campionato europeo di calcio Under-21 2011, giocando da titolare la semifinale contro la Repubblica Ceca.\nStatistiche.\nPresenze e reti nei club.\n\"Statistiche aggiornate al 25 luglio 2014.\""}
{"id": "2762442", "revid": "123584230", "url": "https://it.wikipedia.org/wiki?curid=2762442", "title": "With You (Chris Brown)", "text": "With You \u00e8 un singolo del cantante statunitense Chris Brown, il terzo estratto dal secondo album in studio \"Exclusive\" e pubblicato l'11 dicembre 2007.\nLa canzone.\nIl brano, scritto da Johnt\u00e1 Austin, Tor Erik Hermansen, Mikkel Eriksen, Espen Lind, Amund Bj\u00f8rklund, e prodotto dagli Stargate ha ricevuto una nomination agli MTV Video Music Awards del 2008.\nVideo musicale.\nIl videoclip \u00e8 stato girato il 20 novembre 2007 a Los Angeles ed \u00e8 stato trasmesso per la prima volta il 3 dicembre 2007. Il filmato ha ottenuto la certificazione Vevo."}
{"id": "2762445", "revid": "29383752", "url": "https://it.wikipedia.org/wiki?curid=2762445", "title": "Fondazione Besso", "text": ""}
{"id": "2762450", "revid": "155634", "url": "https://it.wikipedia.org/wiki?curid=2762450", "title": "Australian Open 2010 - Singolare maschile", "text": "Rafael Nadal era il detentore del titolo, ma si \u00e8 ritirato nei quarti di finale nel match contro Andy Murray.\nRoger Federer ha battuto in finale Andy Murray 6\u20133, 6\u20134, 7\u20136(11), aggiudicandosi il suo 16\u00ba titolo dello Slam (il quarto a Melbourne). I 2 si era gi\u00e0 affrontati in una finale dello Slam agli US Open 2008 dove anche in quel caso vinse lo svizzero col punteggio di 6\u20132, 7\u20135, 6\u20132"}
{"id": "2762458", "revid": "125354981", "url": "https://it.wikipedia.org/wiki?curid=2762458", "title": "Ligeia Mare", "text": "Ligeia Mare \u00e8 un mare extraterrestre situato su Titano, il principale satellite di Saturno, a 79,0\u00b0 di latitudine nord e 248,0\u00b0 di longitudine ovest. Si tratta del secondo mare conosciuto pi\u00f9 grande di Titano dopo il Kraken Mare. Il suo nome deriva da quello di una sirena della mitologia greca.\nCaratteristiche.\n\u00c8 composto in gran parte da metano e, in misura minore, da etano e azoto che, alla temperatura superficiale media di Titano (\u2212180\u00a0\u00b0C pari a ), si trovano allo stato liquido. Con una superficie di ha una dimensione maggiore di quella del Lago Superiore nell'America del Nord, e paragonabile a quelle del Mar Adriatico. Nel 2014, Marco Mastrogiuseppe e Valerio Poggiali, della squadra addetta alla missione radar della Cassini, sono riusciti a misurare la profondit\u00e0 di questo mare, risultata essere di circa 170\u00a0m. Ci\u00f2 \u00e8 stato possibile per la miscela di liquidi che la compongono, molto trasparente per il segnale inviato dal radar e per la sua superficie completamente piatta, si pensi che le onde pi\u00f9 alte registrare dal RADAR della sonda Cassini non supererebbero i 6\u00a0mm di altezza.\nIdrologia.\nLe ragioni per cui il Ligeia Mare sia composto da metano quasi puro non sono ancora del tutto chiare.\nFino a quando gli studi non hanno dimostrato il contrario, si presumeva che l'etano sarebbe stato il costituente principale dei mari di Titano, poich\u00e9 \u00e8 prodotto nell'atmosfera superiore di Titano dalla seguente reazione:\nLa mancanza di etano \u00e8 una questione aperta in attesa di ulteriori indagini. Le teorie includono la sua migrazione nella crosta sottomarina o forse nel Kraken Mare, la cui composizione non \u00e8 stata ancora ben studiata. In quest'ultimo caso, l'idrocarburo liquido povero di etano sarebbe l'equivalente dell'acqua dolce terrestre (le precipitazioni sono principalmente di metano).\nOltre all'etano, l'atmosfera di Titano produce un'ampia gamma di prodotti fotochimici pi\u00f9 complessi, come nitrili e benzene che, si pensa, precipitino e confluiscano nei mari di Titano. I dati radar suggeriscono che il fondale marino di Ligeia Mare sia probabilmente ricoperto da uno spesso strato di questi composti organici.\nIl litorale del Ligeia Mare sembrerebbe poroso e altamente saturo di idrocarburi. Le coste del Ligeia Mare e di altri laghi e maria del polo nord sono rimaste stabili durante il periodo di osservazione della Cassini, in contrasto con l'Ontario Lacus del polo sud, dove si \u00e8 verificata una significativa recessione della costa. Sono stati tuttavia osservati fenomeni transitori tra cui una caratteristica di 260 chilometri quadrati, la cosiddetta \"Isola che non c'\u00e8\" (o \"Magic Island\"), che non era presente nelle prime immagini della Cassini ma \u00e8 apparsa solo dopo diversi anni. Potrebbe essere costituita da onde, bolle o ghiaccio sotterraneo che sale in superficie quando il lago si riscalda durante la primavera titaniana, o forse da materiale simile al limo sospeso nell'idrocarburo liquido.\nDalla parte sud del Ligeia Mare esce il Vid Flumina, il fiume pi\u00f9 lungo di Titano (centinaia di chilometri), e dalla parte nord lo Xanthus Flumen.\nEsplorazione spaziale.\nLigeia Mare era l'obiettivo primario di una futura missione astronautica chiamata \"Titan Mare Explorer\" (TIME), che sarebbe progettata per navigare sulla superficie del lago. La missione \u00e8 per\u00f2 stata cancellata dalla NASA per i costi maggiori rispetto ad altre missioni esplorative.\nUn altro concetto di missione ancora in fase di studio e da proporre all'ESA che ha come obiettivo il Ligeia Mare \u00e8 \"Titan Lake In-situ Sampling Propelled Explorer\". Il progetto \u00e8 stato illustrato nel 2012 dal Centro de Astrobiolog\u00eda spagnolo in collaborazione con il SENER (un gruppo di ingegneria e tecnologia privato) e consiste in un lander acquatico dotato di un sistema di propulsione che navigherebbe per un periodo di 6-12 mesi nel metano del lago, con lo scopo di analizzare le caratteristiche, oltre che dei liquidi del lago, del materiale solido lungo le coste."}
{"id": "2762460", "revid": "19330", "url": "https://it.wikipedia.org/wiki?curid=2762460", "title": "Bojnica", "text": "Bojnica (in bulgaro \u0411\u043e\u0439\u043d\u0438\u0446\u0430) \u00e8 un comune bulgaro situato nella regione di Vidin di 1.735 abitanti (dati 2009). La sede comunale \u00e8 nella localit\u00e0 omonima.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2762462", "revid": "83531", "url": "https://it.wikipedia.org/wiki?curid=2762462", "title": "Valerio Mariani", "text": "Biografia.\nSi laure\u00f2 in Lettere all'Universit\u00e0 di Roma nel 1923, allievo di Cesare de Lollis e Adolfo Venturi, con una tesi in storia dell'arte. Dopo la laurea, si diede a perseguire la sua iniziale decisione di dedicarsi alla pittura in modo professionale, seguendo un corso di studi privati presso il pittore Gaetano Cellini e frequentando, in seguito, l'Accademia di belle arti di Roma.\nAnche quando abbandon\u00f2 questo proposito, dedicandosi professionalmente all'insegnamento e alla storia dell'arte, Mariani continu\u00f2 sempre a dedicarsi alla pratica privata della pittura. A essa egli aggiunse la personale frequentazione degli ambienti artistici, come l'antico caff\u00e8 Greco e la \"scuola pittorica romana\", grazie ai quali strinse amicizia con Scipione (alias Gino Bonichi), Mario Mafai, Renato Guttuso, Fausto Pirandello.\nI suoi studi riguardarono soprattutto l'arte dal Rinascimento al barocco, ma i suoi interessi si allargavano anche all'arte medievale, con lavori su Giotto, Arnolfo di Cambio e Simone Martini. Si interess\u00f2, inoltre, di arte contemporanea, dedicandosi alla critica militante, un impegno accresciuto dopo il pensionamento dall'insegnamento universitario.\nMariani era sposato con Maria Gigliola Rosso, a cui si era unito in matrimonio nel 1944. Dalla moglie, scrittrice di letteratura per bambini, ebbe due figli, Andrea e Luca.\nNel 1962, insieme al pittore Domenico Purificato, allo scultore Enrico Martini e ai giornalisti Claudia Refice, Costanzo Costantini e Guglielmo Quadrotta, e al presidente dell'EPT di Frosinone, Giovanni Gigliozzi, ha fatto parte della commissione esaminatrice alla mostra \"Ciociaria vi presenta\", tenutasi presso il Palazzo delle Esposizioni di Roma\nIncarichi e insegnamento.\nValerio Mariani si orient\u00f2 ad attivit\u00e0 di insegnamento, di pi\u00f9 certa remunerazione rispetto alla pittura, dopo la morte prematura del padre: insegn\u00f2 lettere, per poco tempo, al Collegio Nazareno (1924-1926), quindi si trasfer\u00ec all'Aquila, all'ispettorato presso la Soprintendenza ai monumenti dell'Abruzzo. Nel 1930 torn\u00f2 a Roma, chiamatovi da Corrado Ricci, per lavorare presso il Reale istituto di archeologia e storia dell'arte, di cui divenne segretario.\nConseguita la libera docenza, dal 1933 insegn\u00f2 arte medievale e moderna alla facolt\u00e0 di Magistero di Roma e, dal 1948 al 1969, ininterrottamente, arte moderna e contemporanea all'Universit\u00e0 degli Studi di Napoli. Agli incarichi principali, aggiunse l'insegnamento all'Universit\u00e0 Suor Orsola Benincasa, alla Fondazione Marco Besso (dal 1930 agli anni sessanta), e le attivit\u00e0 didattiche estive nei corsi di alta cultura italiana tenuti dall'Universit\u00e0 per stranieri di Perugia.\nSu incarico, soprattutto, della Societ\u00e0 Dante Alighieri, svolse anche un'intensa attivit\u00e0 di conferenziere in Italia, Francia, Svizzera, Grecia, Paesi Bassi, Regno Unito."}
{"id": "2762464", "revid": "287204", "url": "https://it.wikipedia.org/wiki?curid=2762464", "title": "Australian Open 2010 - Singolare femminile", "text": "Serena Williams era la detentrice del titolo e ha battuto in finale Justine Henin 6\u20134, 3\u20136, 6\u20132.\nTeste di serie.\nNote: Yanina Wickmayer, avrebbe dovuto essere la 16\u00aa testa di serie, ma ha dovuto affrontare le qualificazioni e non sar\u00e0 compresa tra le teste di serie."}
{"id": "2762467", "revid": "19330", "url": "https://it.wikipedia.org/wiki?curid=2762467", "title": "Bregovo", "text": "Bregovo (in bulgaro \u0411\u0440\u0435\u0433\u043e\u0432\u043e) \u00e8 un comune bulgaro situato nella regione di Vidin di 6.693 abitanti (dati 2009). La sede comunale \u00e8 nella localit\u00e0 omonima.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2762469", "revid": "125144245", "url": "https://it.wikipedia.org/wiki?curid=2762469", "title": "La follia di Almayer", "text": "La follia di Almayer (titolo originale \"Almayer's Folly\") \u00e8 il primo romanzo dello scrittore anglo-polacco Joseph Conrad, pubblicato per la prima volta nel 1895. Il romanzo, composto da 12 capitoli, \u00e8 ispirato a persone (Almayer, Lingard) realmente esistite incontrate da Conrad durante viaggi nelle Indie Orientali come primo ufficiale a bordo del Vidar .\nTrama.\nKaspar Almayer, un giovane olandese nato nelle Indie Orientali, viene preso in simpatia dal ricco e ormai vecchio capitano Lingard. Con la promessa di entrare in possesso un giorno della fortuna di Lingard, Almayer accetta di sposare la figlia adottiva del capitano, una ragazza malese che \u00e8 stata forzata ad accettare stile di vita e religione dei colonizzatori, e di dirigere una stazione commerciale nel villaggio di Sambir sul fiume Pantai nella giungla del Borneo. Unico frutto di un matrimonio senza amore \u00e8 Nina, che viene quasi subito sottratta all'influenza della madre per essere educata alla maniera europea a Singapore.\nGli anni seguenti segnano il continuo declino delle fortune di Almayer: la stazione commerciale perde la sua importanza a favore delle attivit\u00e0 del ricco arabo Abdullah, la moglie non ha alcun rispetto per Kaspar, la casa \"all'europea\" diventa sempre pi\u00f9 simile alle altre rozze abitazioni sul fiume. Anche la nuova casa, chiamata la \"Follia di Almayer\", che l'olandese aveva intenzione di costruire per ospitare degnamente la famiglia, non viene completata e lasciata in stato di abbandono. Almayer \u00e8 ormai un uomo profondamente depresso e avvilito, la cui unica e ultima speranza \u00e8 quella di trovare l'oro di Lingard e poter partire per l'Europa con la sua amata figlia, certo che, una volta ricca, questa sar\u00e0 accettata e rispettata dai bianchi. \nDain, un principe malese, giunge a Sambir per affari (acquistare polvere da sparo con cui combattere gli usurpatori olandesi). Almayer prova ad ottenere l'aiuto di Dain per andare a recuperare il tesoro nascosto nell'interno dell'isola, tesoro a lungo ricercato dal capitano Lingard. Dain inizialmente sembra dare ad Almayer la sua disponibilit\u00e0 per partecipare a questa spedizione, ma poi innamoratosi, ricambiato, di Nina e braccato dalle autorit\u00e0 olandesi per le sue azioni sovversive, fugge con la ragazza che intende far diventare sua sposa, mentre la madre di Nina inscena una presunta morte di Dain per sviare le indagini e le ricerche dei fuggitivi. \nAlmayer, scoperta la tresca per opera di Taminah, la schiava malese di Bulangi che si era invaghita di Dain e odiava quindi Nina, raggiunge i due in procinto di imbarcarsi su una \"prau\" (barca a vela multiscafo tipica delle regioni della Malesia) e cerca in tutti i modi di dissuadere, invano, la figlia ad andare con quel \"selvaggio\". Resosi conto che la ragazza \u00e8 ormai decisa a seguire il suo amato, Almayer si rassegna, sprofondando in una profonda crisi personale che vede svanire i suoi ultimi sogni di grandezza e, rendendosi schiavo dell'oppio, finisce i suoi giorni in completo abbandono e solitudine, non prima di aver dato fuoco alla vecchia casa, sperando cos\u00ec di dimenticare la figlia.\nCuriosit\u00e0.\nLa follia di Almayer, insieme a Un reietto delle isole e Il salvataggio, fanno parte della cosiddetta: \"Trilogia di Lingard\", poich\u00e9 in tutti e tre i romanzi compare fra i personaggi il capitano Lingard. Da notare, comunque, che i tre romanzi non sono il prosieguo l'uno dell'altro.\nLakamba, seduto nella sua dimora, ascolta su un vecchio fonografo brani de il Trovatore di Verdi."}
{"id": "2762476", "revid": "1543377", "url": "https://it.wikipedia.org/wiki?curid=2762476", "title": "Take You Down", "text": "Take You Down \u00e8 il quarto singolo di Chris Brown ad essere estratto dal suo secondo album \"Exclusive\". Il singolo \u00e8 stato reso disponibile per l'airplay radiofonico il 1\u00ba aprile 2008.\nLa canzone fu nomitata come Best Male R&amp;B Vocal Performance ai Grammy Awards 2009 ma perse contro \"Miss Independent\" di Ne-Yo.\nIl brano.\nLa canzone \u00e8 stata scritta da Brown insieme a Harvey Mason, Jr., Damon Thomas, Steve Russell, James Fauntleroy e Lamar Edwards ed \u00e8 stata prodotta da The Underdogs e Lamar Edwards. Il brano \u00e8 una slow jam di genere R&amp;B che presenta un riff di chitarra elettrica. Il testo del brano parla di una notte passionale che passano Brown e una ragazza.\nCritica.\nLa critica ha generalmente lodato il brano, apprezzandone le sue sonorit\u00e0, me essa fu ambivalente riguardo ai suoi contenuti lirici. Alcuni critici hanno definito il brano come uno dei migliori di \"Exclusive\", paragonandolo a lavori di Prince, mentre altri trovarono il brano banale nell'arrangiamento.\nVideo musicale.\nIl video musicale di \"Take You Down\" \u00e8 stato reso disponibile a partire dal 2 aprile 2008, e consiste nell'esibizione del cantante durante il concerto tenuto a Nashville presso il Sommet Center nel 2007."}
{"id": "2762477", "revid": "19330", "url": "https://it.wikipedia.org/wiki?curid=2762477", "title": "\u010cuprene", "text": "\u010cuprene (in bulgaro \u0427\u0443\u043f\u0440\u0435\u043d\u0435) \u00e8 un comune bulgaro situato nella regione di Vidin di 2.434 abitanti (dati 2009). La sede comunale \u00e8 nella localit\u00e0 omonima.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2762478", "revid": "155634", "url": "https://it.wikipedia.org/wiki?curid=2762478", "title": "Australian Open 2010 - Doppio femminile", "text": "Serena Williams e Venus Williams erano le detentrici del titolo. Hanno difeso il loro titolo battendo in finale Cara Black e Liezel Huber, con il punteggio di 6-4, 6-3."}
{"id": "2762484", "revid": "19330", "url": "https://it.wikipedia.org/wiki?curid=2762484", "title": "Dimovo", "text": "Dimovo (in bulgaro \u0414\u0438\u043c\u043e\u0432\u043e) \u00e8 un comune bulgaro situato nella regione di Vidin di 7.628 abitanti (dati 2009). La sede comunale \u00e8 nella localit\u00e0 omonima.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2762485", "revid": "298229", "url": "https://it.wikipedia.org/wiki?curid=2762485", "title": "Irena Szewi\u0144ska", "text": "Biografia.\nNasce a Leningrado, nell'ex Unione Sovietica, da genitori polacchi di origine ebrea. Ancora piccola, si trasferisce in Polonia dove ha sempre vissuto con la propria famiglia.\nTra il 1964 ed il 1980 ha partecipato a 5 edizioni dei Giochi olimpici, vincendo 3 ori, 2 argenti e 2 bronzi. Il suo pi\u00f9 grande successo \u00e8 stato nella finale dei 200 metri ai Giochi di Citt\u00e0 del Messico nel 1968, dove ha vinto la medaglia d'oro davanti alle australiane Raelene Boyle e Jenny Lamy, stabilendo il record mondiale in 22\"58, primato in seguito migliorato da lei stessa.\nNel corso della propria carriera ha stabilito ben 6 record mondiali ed \u00e8 stata la prima donna a detenere i primati mondiali dei 100 metri, 200 metri e 400 metri allo stesso tempo. Inoltre ha vinto complessivamente 13 medaglie ai Campionati europei e tra il 1965 ed il 1979 ha raccolto 26 titoli nazionali polacchi.\n\u00c8 l'unica atleta ad aver vinto medaglie olimpiche in 5 specialit\u00e0 diverse (100 m, 200 m, 400 m, salto in lungo e staffetta 4\u00d7100 m).\nDal 1997 al 2009 \u00e8 stata presidentessa della federazione polacca di atletica leggera. Nel 1998 viene nominata membro del Comitato Olimpico Internazionale ed a partire dal 2004 \u00e8 stata a capo della federazione polacca di atletica leggera. Il 3 agosto 2005 \u00e8 stata eletta terza donna della IAAF.\n\u00c8 stata membro dell\"'International Jewish Sports Hall of Fame\" e dal 17 maggio 2012 della IAAF Hall of Fame. Affetta da neoplasia muore il 29 giugno 2018 a 72 anni."}
{"id": "2762486", "revid": "155634", "url": "https://it.wikipedia.org/wiki?curid=2762486", "title": "Australian Open 2010 - Doppio maschile", "text": "Bob Bryan e Mike Bryan erano i detentori del titolo. Hanno difeso il loro titolo, battendo in finale Daniel Nestor e Nenad Zimonji\u0107, con il punteggio di 6-3, 6-7(5), 6-3."}
{"id": "2762489", "revid": "1718925", "url": "https://it.wikipedia.org/wiki?curid=2762489", "title": "Michail Michajlovi\u010d Kas'janov", "text": ""}
{"id": "2762491", "revid": "339392", "url": "https://it.wikipedia.org/wiki?curid=2762491", "title": "Mikhail Mikhailovich Kasyanov", "text": ""}
{"id": "2762496", "revid": "287204", "url": "https://it.wikipedia.org/wiki?curid=2762496", "title": "Campionati del mondo di ciclismo su pista 2008", "text": "I campionati del mondo di ciclismo su pista 2008 (ufficialmente, in inglese, \"2008 UCI Track World Championships\") si svolsero a Manchester, nel Regno Unito, tra il 26 ed il 30 marzo 2008.\nIl programma comprendeva 18 eventi, 10 maschili e 8 femminili; rispetto all'anno prima debutt\u00f2 nel programma mondiale l'inseguimento a squadre femminile."}
{"id": "2762504", "revid": "1941276", "url": "https://it.wikipedia.org/wiki?curid=2762504", "title": "Packed to the Rafters", "text": "Packed to the Rafters \u00e8 una situation comedy con elementi drammatici creata da Bevan Lee che va in onda dal 26 agosto 2008 in Australia sul canale Seven Network.\nLa trama ruota attorno alle vicende di Dave e Julie Rafter e dei loro tre figli Rachel, Ben e Nathan.\nLa serie \u00e8 trasmessa sul canale pay Joi di Mediaset Premium dal 17 gennaio 2010.\nIn Australia da aprile 2013 va in onda la sesta stagione.\nTrama.\nLa serie racconta le vicende di Dave e Julie Rafter e dei loro tre figli Rachel, Ben e Nathan (cui si aggiunger\u00e0 presto la piccola Ruby). Alla vigilia del loro venticinquesimo anniversario di matrimonio, Dave e Julie si apprestano a godersi la loro casa, ma nel giro di poco tempo i loro figli e il padre di Julie, per una serie di vicissitudini, decideranno di ritrasferirsi nella casa di famiglia, che diventer\u00e0 una specie di rifugio superaffollato. Questo e una numerosa serie di imprevisti impediranno ai Rafter di attuare il loro progetto."}
{"id": "2762505", "revid": "767487", "url": "https://it.wikipedia.org/wiki?curid=2762505", "title": "Tentativo di conciliazione", "text": "Il tentativo di conciliazione \u00e8 un istituto del diritto processuale penale, applicabile esclusivamente ai reati perseguibili a querela.\nIl tentativo esperito dal Giudice di Pace.\nIl Giudice di Pace deve esperire il tentativo di conciliazione tra le parti, volto ad addivenire alla remissione della querela.\nIl legislatore prevede, inoltre, una garanzia per le parti qualora il tentativo di conciliazione non abbia esito positivo. Le informazioni assunte durante il tentativo stesso non possono essere assunte dall'organo giudicante nella propria deliberazione. La ratio di tale divieto \u00e8 insito nel dare maggiore libert\u00e0 alle parti durante il tentativo di conciliazione stesso: in caso contrario si vedrebbero restiee a proporre concessioni o a fare ammissioni.\nIl tentativo esperito dal P.M..\nIl P.M., anche prima di compiere atti di indagine preliminare, pu\u00f2 citare colui che ha proposto querela e la persona querelata a comparire davanti a s\u00e9 per verificare se ci sia la disponibilit\u00e0 a rimettere la querela e ad accettare la remissione.\nCon la citazione, querelante e querelato sono avvertiti che possono farsi assistere da un difensore."}
{"id": "2762506", "revid": "594360", "url": "https://it.wikipedia.org/wiki?curid=2762506", "title": "Re Tritone", "text": ""}
{"id": "2762508", "revid": "767487", "url": "https://it.wikipedia.org/wiki?curid=2762508", "title": "Kiva (organizzazione)", "text": "Kiva Microfunds (conosciuta anche come Kiva.org o pi\u00f9 semplicemente Kiva) \u00e8 una organizzazione non governativa statunitense che promuove azioni di microcredito in paesi disagiati attraverso raccolta di fondi via internet, ispirandosi all'esperienza della Grameen Bank del premio Nobel per la Pace Muhammad Yunus. \u00c8 stata fondata nell'ottobre 2005 a San Francisco dai coniugi Matt Flannery e Jessica Jackley.\nFunzionamento.\nSul sito dell'associazione vengono mostrati profili di piccoli imprenditori locali. I contributori possono scegliere quale progetto finanziare e con quale importo, mandando il loro contributo attraverso PayPal che, in seguito ad un accordo stretto con Kiva (primo nel suo genere), rinuncia alle tariffe che applica normalmente. \u00c8 anche possibile pagare con carta di credito attraverso il sito di PayPal, ma per ritirare i fondi \u00e8 necessario avere un account PayPal. L'organizzazione centrale si occupa di far arrivare i contributi presso la persona scelta attraverso organizzazioni locali (chiamate \"field partners\"), che fanno da intermediari stringendo gli accordi direttamente con gli imprenditori locali. Tali accordi prevedono il pagamento di interessi, sebbene Kiva non ne beneficia, anzi la sua attivit\u00e0 \u00e8 supportata solo da donazioni volontarie. La politica di Kiva \u00e8 comunque quella di non collaborare con organizzazioni che applicano interessi troppo alti. Quando il credito viene ripagato, i contributori possono scegliere se ritirare il denaro o impegnarlo in altri prestiti.\nStoria.\nKiva \u00e8 stata fondata nell'ottobre del 2005 da Matt Flannery e Jessica Jackley. I due coniugi assistettero nel 2003 a una conferenza tenuta da Muhammad Yunus presso la Business School della Stanford University. Poco dopo, Jessica inizi\u00f2 a lavorare come consulente presso Village Enterprise Fund, una onlus che forniva supporto all'avvio di attivit\u00e0 economiche per imprenditori dell'Africa Orientale. Matt e Jessica passarono quindi del tempo in Africa intervistando imprenditori locali sulle difficolt\u00e0 maggiori che incontravano nell'avvio di imprese e notarono che la difficolt\u00e0 nell'accesso ai capitali era un problema comune per le start-up. Al ritorno dall'Africa i due iniziarono a stendere un piano per un progetto di microfinanza che avrebbe dato origine a Kiva, termine che in Swahili significa \"unit\u00e0\". I primi sette progetti furono finanziati nell'aprile 2005 per un totale di 3500 dollari. Nel settembre 2005 tutti e sette erano stati gi\u00e0 ripagati. Questo successo convinse i fondatori a creare la onlus Kiva, a cui aderirono l'anno successivo noti esponenti del mondo degli affari, tra cui Premal Shah di PayPal e il fondatore di Linkedin Reid Hoffman."}
{"id": "2762510", "revid": "287204", "url": "https://it.wikipedia.org/wiki?curid=2762510", "title": "Kiva", "text": "Il termine Kiva deriva dalla lingua hopi e sta ad indicare dei locali utilizzati dai Pueblo per le loro funzioni religiose o assemblee. Questi locali sono tipicamente a pianta circolare, sotterranei o semi-sotterranei e vi si accede con una apertura sul tetto e delle scale a pioli.\nLa forma circolare, in contrasto con le forme quadrate o rettangolari tipiche dell'architettura delle abitazioni pueblo, sta probabilmente ad indicare la sacralit\u00e0 del luogo, oppure pu\u00f2 essere messa in relazione con le \"pit-house\", le case semiinterrate a forma circolare dei Popoli ancestrali (Anasazi) da cui si suppone discendano i Pueblo.\nNel pavimento del Kiva veniva realizzato un piccolo foro (detto \"s\u00edpapu\" in lingua Hopi) che stava ad indicare il luogo simbolico di origine della trib\u00f9.\nLe pareti interne erano rivestite in adobe ad in alcuni casi intonacate.\nSebbene lo scopo pi\u00f9 importante dei Kiva fosse quello di ospitare i riti religiosi, talvolta poteva essere utilizzato anche per le riunioni politiche e gli incontri informali degli uomini del villaggio. Le donne solitamente non accedevano ai Kiva e celebravano i loro rituali in altre sedi.\nSulle pareti interne dei Kiva potevano essere dipinte immagini che raffiguravano figure sacre o scene di vita quotidiana della trib\u00f9. Lo stile di queste pitture tende ad essere geometrico, con maggiore utilizzo di linee rette piuttosto che le linee curve e con l'intera opera disposta in uno schema lineare, tutto intorno alle mura. Le pitture murali sono dipinti sull'intonaco con colori caldi i cui pigmenti venivano ricavati dai ricchi giacimenti minerari della zona. In alcuni casi sono stati ritrovati pi\u00f9 livelli di dipinti con strati di intonaco sovrapporti. Nel secolo scorso una serie di murales Kiva sono stati portati alla luce e restaurati. Fra questi quelli di Kuaua pueblo presso il Coronado State Monument, quelli di Awatovi conservati al \"Peabody Museum of Archaeology and Ethnology\" della Universit\u00e0 Harvard e quelli dei 17 Kiva di Pottery Mound."}
{"id": "2762514", "revid": "767487", "url": "https://it.wikipedia.org/wiki?curid=2762514", "title": "Y\u016bto Nakano", "text": " Ha debuttato nel doppiaggio nel 2004 nell'anime \"Mack, ma che principe sei?\" ma \u00e8 conosciuto soprattutto per aver doppiato Ginko in \"Mushishi\"."}
{"id": "2762518", "revid": "120151994", "url": "https://it.wikipedia.org/wiki?curid=2762518", "title": "Marcin Mielczewski", "text": "Fu probabilmente allievo di Franciszek Lilius, compositore di origine italiana. Dal 1638 divenne musicista presso il palazzo del Re Ladislao IV di Polonia a Varsavia. Sette anni dopo ottenne il posto di kapellmeister al servizio del vescovo polacco Karol Ferdynand Waza.\nCome nel caso della maggior parte dei compositori polacchi, nella sua produzione troviamo opere in stile antico \"(prima prattica)\" e altre in stile moderno \"(seconda prattica\"). Alla prima prattica appartengono il mottetto \"Gaude Dei Genitrix\", alla seconda si rifanno invece i concerti vocali-strumentali sacri \"Deus in nomine Tuo, Anima mea, Veni Domine\", la messa \"Cerviensiana\" e la messa \"Triumphalis\". \nCompose inoltre opere strumentali, tra cui 7 canzoni per 2 o 3 strumenti, e utilizz\u00f2 la tecnica concertante in modo particolarmente efficace. La sua produzione \u00e8 conservata soprattutto a Danzika, Berlino, Parigi, a riprova della sua popolarit\u00e0."}
{"id": "2762520", "revid": "1543377", "url": "https://it.wikipedia.org/wiki?curid=2762520", "title": "Escobar (Paraguay)", "text": "Escobar \u00e8 un centro abitato del Paraguay; \u00e8 situato nel dipartimento di Paraguar\u00ed, ad una distanza di 78 km dalla capitale del paese, Asunci\u00f3n, e forma uno dei 17 distretti del dipartimento.\nPopolazione.\nAl censimento del 2002 la localit\u00e0 contava una popolazione urbana di 260 abitanti (7.935 nel distretto). \nOrigine del nome.\nEscobar prende il suo nome in onore al generale Patricio Escobar, eroe della Guerra della triplice alleanza e in seguito presidente del Paraguay tra il 1886 e il 1890. \nCaratteristiche.\nLa localit\u00e0, sorta attorno alla stazione ferroviaria a met\u00e0 del XIX secolo, conserva ancora il suo vecchio scalo ormai in disuso. "}
{"id": "2762523", "revid": "554633", "url": "https://it.wikipedia.org/wiki?curid=2762523", "title": "Alberto Santos Dumont", "text": ""}
{"id": "2762524", "revid": "125661967", "url": "https://it.wikipedia.org/wiki?curid=2762524", "title": "Sara Di Vaira", "text": "Biografia.\nInizia a ballare all'et\u00e0 di 5 anni, avendo a modello Lorella Cuccarini e Heather Parisi. Nelle danze standard si \u00e8 classificata al primo posto negli Slovenia Open e negli Spanish Open.\nDal 2006 si \u00e8 aggiudicata per tre anni di seguito il titolo di campionessa regionale e si \u00e8 classificata al secondo posto nel Campionato Italiano 10 balli 2006 (vinto dal pluricampione italiano Domenico Cannizzaro); ha raggiunto il terzo posto nel Campionato Europeo 10 balli 2006 e nel Campionato del Mondo 2006.\nNel 2009 si \u00e8 classificata seconda alla Coppa del Mondo e terza nel campionato italiano.\nNel 2020, \u00e8 inviata speciale del programma C'\u00e8 tempo per... (condotto da Beppe Convertini ed Anna Falchi), per introdurre la quindicesima edizione di Ballando con le stelle.\n\u00c8 anche produttrice di vini. Nell'azienda di famiglia a Bolgheri si occupa della produzione di cinque tipologie di vini, tra cui Bolgheri DOC e Bolgheri Vermentino DOC."}
{"id": "2762533", "revid": "1543377", "url": "https://it.wikipedia.org/wiki?curid=2762533", "title": "The Middle", "text": "The Middle \u00e8 una serie televisiva statunitense prodotta da Warner Bros. e trasmessa dal 30 settembre 2009 al 22 maggio 2018 sull'emittente \"ABC\".\nIn Italia \u00e8 andata in onda su Mediaset Premium dal 17 gennaio 2010 al 26 settembre 2018, mentre in chiaro dal 5 luglio 2011 al 18 dicembre 2020 su Italia 1.\nSinossi.\n\"The Middle\" segue le vicende della famiglia Heck, che vive nella cittadina fittizia di Orson (Indiana) durante il periodo della crisi economica globale.\nLe puntate sono narrate dalla madre Frances, che racconta ci\u00f2 che succede alla famiglia; ogni puntata si basa su un argomento differente, ma il punto focale della serie \u00e8 la difficolt\u00e0 di essere genitori in una famiglia con scarse possibilit\u00e0 economiche.\nProduzione.\nLa serie fu originariamente creata per la stagione 2006-2007, con Ricki Lake nel ruolo di Frankie Heck. Atticus Shaffer era l'unico attore rimasto quando lo show fu ricreato. La serie \u00e8 stata creata da Eileen Heisler e DeAnn Heline (conosciute per essere state le sceneggiatrici di Pappa e ciccia e Murphy Brown), mentre l'episodio pilota \u00e8 stato diretto da Julie Anne Robinson.\nLa prima stagione della serie, composta da 24 episodi, fu ordinata dopo la messa in onda dei primi due episodi. Il 12 gennaio 2007, il presidente della ABC Entertainment Steve McPherson annunci\u00f2 il rinnovo della serie per una seconda stagione. Successivamente la serie venne rinnovata per una terza stagione che ha debuttato il 21 settembre 2011, mentre il 10 maggio 2012, ottiene il rinnovo anche per una quarta stagione. Il 10 maggio 2013, la serie viene rinnovata per una quinta stagione, mentre il 9 maggio venne confermata per una sesta stagione.\nL'8 maggio 2015, ABC, rinnov\u00f2 la serie anche per una settima stagione, mentre il 3 marzo 2016 venne confermata per un'ottava stagione di 22 episodi. Nel dicembre dello stesso anno ABC, ordin\u00f2 un altro episodio, portando la stagione a 23 episodi.\nIl 25 gennaio 2017 la serie \u00e8 stata rinnovata per una nona stagione. Il 2 agosto 2017, viene reso noto che la nona sar\u00e0 anche l'ultima della serie.\nAccoglienza.\nAscolti.\nL'episodio pilota, trasmesso il 30 settembre 2009, venne seguito da 8,71 milioni di telespettatori. L'episodio pi\u00f9 seguito fu \"Domani \u00e8 un altro giorno\" della terza stagione, trasmesso il 26 ottobre 2011 e seguito da 10,16 milioni di telespettatori.\nCritica.\nLa serie venne accolta molto positivamente dalla critica, ricevendo il 74% di recensioni positive su Rotten Tomatoes, mentre su Metacritic ottiene un punteggio di 70 su 100.\nSpin-off.\nSviluppo.\nIl 30 maggio 2018, ABC annunci\u00f2 l'idea di sviluppare uno spin-off sul personaggio di Sue Heck, interpretato da Eden Sher. Per adesso \u00e8 stato ordinato solo l'episodio pilota, ma l'obiettivo della rete \u00e8 mandare in onda la serie in midseason. La potenziale serie doveva essere ambientata alcuni anni dopo la fine della serie originaria Sue Heck da adulta. Lo spin-off \u00e8 stato ordinato ufficialmente il 13 agosto 2018 e seguir\u00e0 \"le ventenni avventure dell'eterna ottimista Sue Heck mentre lascia la piccola citt\u00e0 di Orson per navigare tra gli alti e bassi di una carriera e della giovane et\u00e0 adulta nella grande citt\u00e0 di Chicago\". Il 5 ottobre 2018, ABC annuncia che la serie si sarebbe intitolata \"Sue Sue in the City\" e ne ordin\u00f2 l'episodio pilota. Successivamente venne annunciato che la serie non si sarebbe intitolata cos\u00ec e che sarebbe rimasta, per il momento, senza titolo. Il 21 novembre 2018, TV Line, scrisse che ABC non avrebbe pi\u00f9 prodotto la serie, anche se potrebbe essere acquistata da altre reti.\nCasting.\nIl 5 ottobre 2018, venne annunciato che Brock Ciarlleli avrebbe interpretato Brad Bottig nel cast principale della serie. Qualche giorno dopo, l'8 ottobre 2018, venne riportato che Kimberley Crossman avrebbe recitato nella serie nel ruolo di Remi. L'attrice venne successivamente seguita da Finesse Mitchell nel ruolo di Hudson e da Chris Diamantopoulos nel ruolo di Nick."}
{"id": "2762534", "revid": "1305772", "url": "https://it.wikipedia.org/wiki?curid=2762534", "title": "Scettro di sant'Edoardo", "text": "Lo Scettro di sant'Edoardo, popolarmente conosciuto come scettro con la croce o scettro del sovrano o scettro reale \u00e8 parte dei gioielli della corona britannica. Originariamente venne realizzato per l'incoronazione di re Carlo II d'Inghilterra nel 1661. Nel 1905 venne ridisegnato dopo la scoperta del diamante Cullinan. Lo \"scettro con la croce\" include anche il secondo pi\u00f9 grande diamante al mondo, il \"Cullinan I\", o la \"Grande Stella d'Africa\" che pesa circa 530 carati. Il Cullinan I pu\u00f2 essere rimosso dallo scettro ed essere all'occasione indossato come collare.\nLo scettro simboleggia l'autorit\u00e0 temporale del monarca, sotto il segno della croce. Durante la cerimonia d'incoronazione, il monarca tiene questo scettro con la mano destra e lo Scettro con la colomba con la mano sinistra mentre l'Arcivescovo di Canterbury gli pone sul capo la corona.\nLo scettro di sant'Edoardo, come altri gioielli della corona, si trova nella Jewel House della Torre di Londra."}
{"id": "2762537", "revid": "120665547", "url": "https://it.wikipedia.org/wiki?curid=2762537", "title": "Pietro Cattani", "text": "Biografia.\nPietro Cattani apparteneva alla nobile famiglia Cattani di Assisi. Studi\u00f2 e divenne un giurista. La sua data di nascita non \u00e8 nota, ma era probabilmente coetaneo di Francesco o solo un po' pi\u00f9 anziano.\nNello \"Speculum perfectionis\" (scritta per\u00f2 intorno al 1318) \u00e8 scritto che era un canonico del capitolo della Cattedrale di San Rufino in Assisi.\nCon Bernardo di Quintavalle si un\u00ec a Francesco il 16 aprile 1208: entrambi diedero via tutti i loro beni ai poveri imitando Francesco. Una settimana dopo si un\u00ec ai quattro fratelli anche Egidio, un contadino di Assisi. I fraticelli predicarono il pentimento e la conversione e negli anni seguenti furono raggiunti da altri uomini.\nFrate Pietro \u00e8 stato anche tra i dodici fratelli che si recarono a Roma nel 1209 per ottenere l'approvazione verbale della loro Regola da parte di Papa Innocenzo III.\nPietro Cattani \u00e8 stato con Francesco nel 1219-1220 in Oriente nella famosa predica davanti al sultano (altre fonti, tuttavia menzionano frate Illuminato di Arce come un compagno).\nNell'autunno del 1220, ritornato in Italia, san Francesco pose definitivamente nelle mani di Pietro Cattani la direzione dell'Ordine francescano. Nell'elenco ufficiale, tuttavia, Pietro Cattani non viene conteggiato come ministro generale, il conteggio parte solo dopo la morte di Francesco.\nPietro mor\u00ec il 10 marzo 1221 e fu sepolto nella chiesa della Porziuncola. La sua lapide \u00e8 inserita nella parete sud esterna della chiesa: l'iscrizione \u00e8 ancora leggibile.\nLa leggenda vuole che siano accaduti dopo la sua morte dei miracoli, che attirarono molti pellegrini alla Porziuncola; in ogni caso Pietro non \u00e8 mai stato canonizzato."}
{"id": "2762539", "revid": "767487", "url": "https://it.wikipedia.org/wiki?curid=2762539", "title": "Il fango e le stelle", "text": "Il fango e le stelle \u00e8 un film del 1921, scritto e diretto dal regista Pier Angelo Mazzolotti con protagonisti Italia Almirante Manzini e Oreste Bilancia.\nTrama.\n\u00ab\u00c8 la storia della redenzione di una donna perduta: la piccola fioraia che abbandonata a se stessa, si perde e si travia, cade nelle mani di un bruto, il quale ne sfrutta la bellezza, ne fa la sua complice e la sua schiava. E la donna dai grandi occhi neri, in fondo ai quali si pu\u00f2 leggere ancora un'espressione di bont\u00e0 soffocata, ma non spenta, si redime nell'amore di un uomo forte, un astronomo insigne. Nella pace di una casa dove tutto \u00e8 sereno come limpido cielo, che nelle notti stellate, il suo abitatore dal grande occhio del telescopio scruta e osserva. Quanta lotta in quella povera anima che oscilla tra il vizio e la santit\u00e0 di un affetto; che sente il suo cuore portato in alto verso colui che l'ha salvata, e sente insieme gravar su di lei la torbida passione dell'avventuriero che se ne \u00e8 impossessato, che l'ama, e che, geloso, \u00e8 pronto ad ucciderla! Ma la perduta ascolta la voce del cuore e sale dal fango su in alto fino alle stelle!\u00bb.\nCritica.\nAurelio Spada in \"La rivista cinematografica\" del 25 marzo 1922: \u00ab[...] \"Il fango e le stelle\" mi \u00e8 parso un lavoro mancato. L'autore, che \u00e8 anche il direttore del film, non pu\u00f2 certo invocare le attenuanti per tutte le illogicit\u00e0, le inverosimiglianze e i luoghi comuni della sua opera [...]. Italia Almirante Manzini [...] questa volta manca l'anima e il carattere al suo personaggio e la sua bellezza non basta a riscattare la freddezza e la convenzionalit\u00e0 della recitazione. Alberto Pasquali, valorosissimo attore [...] \u00e8 qui assolutamente fuori posto. Inutile \u00e8 la funzione drammatica di Oreste Bilancia. La sua comicit\u00e0 a nulla serve e la sua presenza \u00e8 superflua. Avremmo almeno desiderato che il Mazzolotti, in luogo di quel modesto gruppo allegorico, ci mostrasse le stelle, le stelle vere, una visione poetica del firmamento. Credo che nessuno, fin qui, abbia osato cimentarsi col divino volto del cielo! Quale bella occasione per tentare la difficile prova. E quale ironia invece assistere alle evoluzioni del gigantesco cannocchiale, assistere a lezioni di astronomia, e a conciliaboli di astronomi, e non vedere mai un lembo di cielo, n\u00e9 la luce palpitante di un astro! [...]\u00bb.&lt;br&gt;\nGiuseppe Lega in \"La vita cinematografica\" del 15 luglio 1923: \u00ab[...] Italia Almirante [...] che ci ha dato prove indubbie del suo talento, nel dramma di Mazzolotti \"Il fango e le stelle\" ha completamente tradito la nostra attesa. \u00c8 stata monotona e incolore, come non avevamo mai notato prima d'oggi. Mentre il soggetto del collega Mazzolotti aveva in s\u00e9 ottimi elementi drammatici per dar motivo ad una interpretazione vibrante e possente. Se la signora Almirante non ci ha persuaso, meno di lei ci ha persuaso Oreste Bilancia. Si sono salvati decorosamente il Pasquali e Franz Sala. La messa in scena \u00e8 bella, discreta la fotografia. Il lavoro ha incontrato, tuttavia, il favore del pubblico.\u00bb."}
{"id": "2762540", "revid": "1983214", "url": "https://it.wikipedia.org/wiki?curid=2762540", "title": "Nakano (disambigua)", "text": ""}
{"id": "2762542", "revid": "767487", "url": "https://it.wikipedia.org/wiki?curid=2762542", "title": "Franciszek Lilius", "text": "Prest\u00f2 servizio presso la cappella reale. Nel 1630 si trasfer\u00ec da Varsavia a Cracovia, dove lavor\u00f2 come direttore d'orchestra per il resto della sua vita. La maggior parte delle sue opere \u00e8 scritta nel vecchio stile (prima prattica)."}
{"id": "2762548", "revid": "405275", "url": "https://it.wikipedia.org/wiki?curid=2762548", "title": "Bacino del Conca", "text": "Il bacino del Conca \u00e8 un lago artificiale della provincia di Rimini formatosi in seguito alla costruzione di una diga lungo il corso del fiume Conca nel 1978.\nIl lago \u00e8 situato a cavallo tra i comuni riminesi di Misano Adriatico (nella frazione di Santa Monica) e San Giovanni in Marignano; nelle prossimit\u00e0 del lago passa l'autostrada A14, da cui il lago \u00e8 ben visibile, ed \u00e8 situato l'autodromo denominato Misano World Circuit Marco Simoncelli.\nLa posizione del bacino del Conca, a meno di tre chilometri dalle foce del fiume stesso, caus\u00f2 s\u00f9bito dei problemi per l'erosione delle arenarie di cui sono costituite prevalentemente le sue sponde. Tuttavia il lago per lungo tempo ha servito per l'approvvigionamento idrico del riminese, fino a quando non fu costruita la diga di Ridracoli, nell'Appennino forlivese.\nOggi il bacino del Conca viene prevalentemente impiegato per usi agricoli, ed \u00e8 inoltre stato valorizzato il paesaggio circostante con l'inserimento del lago all'interno del \"Parco fluviale del Conca\"."}
{"id": "2762550", "revid": "767487", "url": "https://it.wikipedia.org/wiki?curid=2762550", "title": "La statua di carne (film 1921)", "text": "La statua di carne \u00e8 un film del 1921 diretto da Mario Almirante con interpreti principali Italia Almirante Manzini e Lido Manetti.\nTrama.\n\u00ab Una bella donna, mondana, spregiudicata, sfrenata nei piaceri e nella rovina degli amanti, si innamora di un uomo che bevve a tutte le coppe della vita e che ritrova in lei, la memoria di una morta da lui precedentemente amata ed alla quale la donna assomiglia come una goccia d'acqua. Egli si serve di lei come di una statua di carne, ma, bench\u00e9 ormai tetragono alle seduzioni della vita e dell'amore, finisce anche lui per innamorarsi della sua \"statua\", che, per dispetto, per vanit\u00e0, per orgoglio, per natura, ha messo in arte tutte le sue astuzie per scuoterlo dalla sua introversione \u00bb.\nProduzione.\nTratto dall'opera omonima di Teobaldo Ciconi del 1862, gi\u00e0 precedente portata sullo schermo nel 1912 e nel 1919, la pellicola ottiene il \"visto censura\" n. 16340 il 1\u00ba agosto 1921. Una versione restaurata, di 67 minuti a 18 f/s, \u00e8 stata presentata al \"Pordenone Silent Film Festival\" del 1991. Un'altra versione invece, di 75 minuti a 16 f/s, \u00e8 stata presentata dalla Cineteca di Bologna al festival cinematografico \"Il cinema ritrovato\" del 2010.\nNel 1943 Camillo Mastrocinque realizzer\u00e0 una nuova edizione del dramma, in chiave naturalistica, intitolata \"La statua vivente\", interpretata da Fosco Giachetti e Laura Solari.\nCritica.\nIgnis in \"La vita cinematografica\" del 7 novembre 1921: \u00ab[...] La riduzione o il \"rifacimento libero\", come lo chiama l'autore,\nha sfrondato il lavoro da dettagli che, se conservati, avrebbero nociuto alla snellezza del lavoro cinematografico, Il film \u00e8 condotto con una pregevole forma esteriore, pi\u00f9 che sufficiente per garantire un soddisfacente risultato di cassetta, e in modo da ottenere sicuro rendimento dagli effetti d'ogni genere, calcolati da menti esperte. In altri termini, il successo \u00e8 sicuro, la cronaca \u00e8 lieta, ma... la critica deve fare alcune riserve [...]. Italia Almirante Manzini ci ha dato un'esecuzione mirabile ed in qualche punto addirittura magistrale, ma non sempre in armonia con il carattere dei due personaggi rappresentati. Questa disarmonia crediamo principalmente dovuta all'austera plasticit\u00e0 delle sue linee, che mal si adatta cos\u00ec alla debole e mite Maria del prologo come alla spumeggiante ballerina russa Noemi [...]. Pochissimi han saputo in breve spazio di tempo conseguire risultati come quelli ottenuti dall'Almirante e, a giudicare da ci\u00f2 che han fatto in soli due anni di lavoro, c'\u00e8 da credere che questo giovane andr\u00e0 molto avanti. Ma per ora abbiamo notato dell'incertezza, dell'inesperienza, della timidezza fors'anche [...]\u00bb.\nAurelio Spada in \"La rivista cinematografica\" del 10 febbraio 1922: \u00ab[...] La stampa non \u00e8 stata concorde su questo lavoro. Oualche scrittore ha espresso perfino una specie di ripugnanza spirituale per il soggetto. Segno buono, cotesto. Un lavoro discusso, un lavoro che appassiona, \u00e8 un'opera nobile e contiene sicuri fermenti vitali. E la nostra cinematografia non pu\u00f2 che avvantaggiarsi del ribollire di succhi generosi e dal dibattito di spiriti onesti e appassionati\u00bb."}
{"id": "2762551", "revid": "287204", "url": "https://it.wikipedia.org/wiki?curid=2762551", "title": "Yuto Nakano", "text": ""}
{"id": "2762554", "revid": "422900", "url": "https://it.wikipedia.org/wiki?curid=2762554", "title": "Yuuto Nakano", "text": ""}
{"id": "2762555", "revid": "584834", "url": "https://it.wikipedia.org/wiki?curid=2762555", "title": "The Goodies (serie televisiva)", "text": "The Goodies era una serie televisiva comica britannica degli anni settanta e dei primi anni ottanta. La serie, il quale combinava sketch surreali e situation comedy, venne trasmessa sulla BBC dal 1970 al 1980 e sulla ITV dal 1981 al 1982.\nGli ideatori e interpreti della serie erano Tim Brooke-Taylor, Graeme Garden e Bill Oddie, ovvero i The Goodies. Bill Oddie scrisse anche le musiche per la serie, mentre la sigla fu scritta da Oddie e Michael Gibbs. I direttori/produttori della serie erano John Howard Davies, Jim Franklin e Bob Spiers.\nUn titolo che era stato anticipato in considerazione per la serie fu \"Narrow Your Mind\" (a seguito di \"Broaden Your Mind\") e precedentemente il titolo era \"Super Chaps Three\".\nStruttura basilare della serie.\nLa struttura basilare della serie girava intorno al trio, sempre a corto di soldi, offrendosi a noleggio, con lo slogan \"We Do Anything, Anytime\" (\"Facciamo qualsiasi cosa, in ogni momento\"), per svolgere ogni sorta di ridicole me generalmente benevoli mansioni. Sotto questo vago pretesto, lo show esplorava ogni sorta di strani scenari per un potenziale comico. Molti episodi parodiavano eventi correnti, per esempio in un episodio dove la popolazione nera del Sudafrica emigra in Gran Bretagna per sfuggire all'apartheid. Poich\u00e9 questo significa che i bianchi sudafricani non hanno pi\u00f9 nessuno da sfruttare e opprimere, introducono un nuovo sistema chiamato \"apart-height\", dove poche persone (Bill e un certo numero di fantini) sono discriminate.\nAltre storie erano pi\u00f9 astrattamente filosofiche, come ad esempio in un episodio in cui il trio spende la vigilia di Natale insieme in attesa della fine del Mondo da un precedente ordinamento dei governi del mondo. L'episodio \"Vigilia di Natale\", intitolato \"Earthanasia\", era uno di due episodi ambientati interamente in una sola stanza. L'altro episodio, \"The End\", accadde quando accidentalmente Garden ebbe il suo ufficio racchiuso in un enorme blocco di calcestruzzo. Questi episodi vennero fatti quando l'intero budget per la stagione venne esaurito, costringendo il trio di elaborare un copione girato interamente sul set che si basava esclusivamente sulla interazione tra personaggi. Questi episodi \"claustrofobici\" spesso funzionavano molto bene.\nPremi.\nUn episodio speciale, che si basava su un episodio originale dei Goodies intitolato \"Kitten Kong\" del 1971, venne chiamato \"Kitten Kong: Montreux '72 Edition\", e trasmesso per la prima volta nel 1972. I Goodies vinsero il Silver Rose nel 1972 per questo episodio al Festival Rose d'Or, tenutosi a Montreux, Svizzera.\nI Goodies vinsero anche un Silver Rose nel 1975 per l'episodio \"The Movies\".\nPersonaggi e tecniche di produzione.\nLo show comprendeva un estensivo uso dello slapstick, spesso eseguiti usando il time lapse, sebbene il budget limitato, come quando hanno costruito una stazione ferroviaria insieme, e si svegliarono il mattino dopo per poi scoprire che il materiale da costruzione aveva preso vita, e stavano ringhiando e combattendo come dinosauri.\nAltri episodi comprendevano parodie di musica pop contemporanea composte da Oddie, alcuni dei quali andarono a notevole successo commerciale nelle classifiche britanniche, tra cui il singolo \"Funky Gibbons\".\nI personaggi erano basati intorno ai personaggi di Garden, un brillante ma bizzarro \"scienziato pazzo\", Brooke-Taylor come un conservatore, vano, sessualmente represso monarchico della classe elevata, e Oddie come un trasandato, occasionalmente violento, ribelle di sinistra del Lancashire. Il gruppo suggeriva che i personaggi di Graeme, Tim e Bill rappresentavano il Liberale, il Conservatore e il Laburista delle ale politiche, o gli stereotipi della classe media, della classe alta e della classe operaia. I personaggi erano interpretati fino ai loro stereotipi, ma non erano necessariamente basati sull'attore che interpretava il personaggio, anche se gli attori interpretavano i personaggi con i loro nomi, e ebbero alcune caratteristiche minori in comune. In realt\u00e0, Garden \u00e8 un medico, Brooke-Taylor non \u00e8 del tutto conservatore e Oddie \u00e8 un pacifista, ornitologo e ambientalista.\nIn alcuni episodi, i Goodies, oltre a interpretare i loro personaggi, interpretavano anche altri personaggi in alcune puntate, per esempio nell'episodio \"2001 and a Bit\", dove interpretavano anche i loro \"figli\".\nEpisodi perduti.\nUn solo episodio \u00e8 attualmente perduto dagli archivi della BBC."}
{"id": "2762557", "revid": "422900", "url": "https://it.wikipedia.org/wiki?curid=2762557", "title": "Nakano Yuto", "text": ""}
{"id": "2762560", "revid": "422900", "url": "https://it.wikipedia.org/wiki?curid=2762560", "title": "Nakano Yuuto", "text": ""}
{"id": "2762567", "revid": "287204", "url": "https://it.wikipedia.org/wiki?curid=2762567", "title": "Riserva naturale di Srebarna", "text": ""}
{"id": "2762579", "revid": "287204", "url": "https://it.wikipedia.org/wiki?curid=2762579", "title": "Giuseppe Palmieri", "text": ""}
{"id": "2762581", "revid": "132266", "url": "https://it.wikipedia.org/wiki?curid=2762581", "title": "Societ\u00e0 nazionale Dante Alighieri", "text": ""}
{"id": "2762582", "revid": "767487", "url": "https://it.wikipedia.org/wiki?curid=2762582", "title": "Relative Strangers - Aiuto! sono arrivati i miei", "text": "Relative Strangers - Aiuto! Sono arrivati i miei (\"Relative Strangers\") \u00e8 un film del 2006 diretto da Greg Glienna ed interpretato da Ron Livingston, Neve Campbell, Danny DeVito e Kathy Bates.\nTrama.\nRichard Clayton \u00e8 uno psicologo trentaquattrenne appartenente alla medio-alta borghesia americana e ha da poco pubblicato un libro di successo sul controllo della rabbia. Tra la promozione del libro e i preparativi per il matrimonio con la fidanzata Hellen tutto sembra andare per il meglio, ma a pochi giorni dalle nozze i suoi genitori gli confessano di non essere i suoi genitori naturali ma di averlo adottato.\nDopo lo sgomento iniziale Richard ingaggia un investigatore privato per rintracciarli e l'uomo ci riesce abbastanza facilmente. Ma Frank Porcheria (Menure nella versione originale), piazzista di insetticidi, e sua moglie Agnese, casalinga, sono tutt'altri genitori rispetto a quelli che Richard si aspettava: chiassosi, rozzi, inclini al litigio e ai battibecchi anche in pubblico, ma in fondo di buon cuore e molto legati l'uno all'altra.\nLa coppia dovrebbe fermarsi solo per un weekend ma un imprevisto (la distruzione della loro casa-roulotte) li costringe a fermarsi a tempo indefinito. La loro presenza scatener\u00e0 una serie di eventi tragicomici sconvolgendo completamente la vita del protagonista, arrivando a mettere in crisi anche la carriera e la relazione con Hellen.\nDopo aver capito quanto mettano in imbarazzo il figlio, la coppia decide di andarsene, riprendendo il loro vecchio lavoro di giostrai al seguito di un circo itinerante. Ma la lontananza far\u00e0 riflettere Richard che ormai, nel bene e nel male, si \u00e8 affezionato ai suoi buffi genitori."}
{"id": "2762584", "revid": "1442080", "url": "https://it.wikipedia.org/wiki?curid=2762584", "title": "Erysiphaceae", "text": "Le Erisif\u00e0cee (Erysiphaceae), dal greco antico ruggine (del grano), sono una famiglia di funghi ascomiceti, appartenente alla classe Leotiomycetes."}
{"id": "2762591", "revid": "29385725", "url": "https://it.wikipedia.org/wiki?curid=2762591", "title": "Battaglia di Arbela", "text": ""}
{"id": "2762601", "revid": "287204", "url": "https://it.wikipedia.org/wiki?curid=2762601", "title": "Toz\u00e8 Marreco", "text": ""}
{"id": "2762602", "revid": "339392", "url": "https://it.wikipedia.org/wiki?curid=2762602", "title": "Vedetta antisommergibile", "text": ""}
{"id": "2762603", "revid": "288300", "url": "https://it.wikipedia.org/wiki?curid=2762603", "title": "Antonio Jos\u00e9 Marreco Gouveia", "text": ""}
{"id": "2762604", "revid": "122454191", "url": "https://it.wikipedia.org/wiki?curid=2762604", "title": "Austria ai Giochi olimpici", "text": "L'Austria ha partecipato a tutte le edizioni dei Giochi olimpici con l'eccezione del 1920, quando fu esclusa a causa della sconfitta nella prima guerra mondiale. Ha ospitato due volte i Giochi Olimpici Invernali, nel 1964 e nel 1976, entrambe le volte a Innsbruck.\nGli atleti austriaci hanno vinto 94 medaglie nei Giochi estivi e 232 nei Giochi invernali.\nIl Comitato Olimpico Austriaco venne creato nel 1908 e riconosciuto nel 1912."}
{"id": "2762605", "revid": "767487", "url": "https://it.wikipedia.org/wiki?curid=2762605", "title": "Portraits (So Long Ago, So Clear)", "text": "Portraits (So Long Ago, So Clear) \u00e8 una compilation del musicista greco Vangelis, pubblicata nel 1996 dalla Polygram. Si tratta di una raccolta antologica di suoi brani famosi compresi alcuni di quelli scaturiti dalla collaborazione con Jon Anderson. \u00c8 la trentaquattresima pubblicazione discografica ufficiale. L'album riscontr\u00f2 un grande successo di vendita, ottenendo certificazioni in vari paesi europei."}
{"id": "2762606", "revid": "29385901", "url": "https://it.wikipedia.org/wiki?curid=2762606", "title": "Virgin Atlantic", "text": ""}
{"id": "2762607", "revid": "1745361", "url": "https://it.wikipedia.org/wiki?curid=2762607", "title": "Nisa (ninfa)", "text": "Nisa \u00e8 il nome attribuito alla ninfa che allev\u00f2 Dioniso sul monte Nisa assieme alle sorelle.\nZeus, volendo proteggere dalla rabbia di Era il figlio Dioniso concepito con Semele, lo affid\u00f2 ad Ermes, il quale lo port\u00f2 dalle ninfe che abitavano sul monte Nisa.\nIn seguito Zeus trasform\u00f2 le ninfe in stelle per ringraziarle, costituendo la costellazione delle Iadi.\nOmero fa riferimento alle ninfe nel suo XXVI inno dedicato a Dioniso."}
{"id": "2762615", "revid": "132266", "url": "https://it.wikipedia.org/wiki?curid=2762615", "title": "Johann Widmer", "text": ""}
{"id": "2762618", "revid": "1958029", "url": "https://it.wikipedia.org/wiki?curid=2762618", "title": "Prima Divisione 1947-1948", "text": "La Prima Divisione fu il 4\u00ba livello calcistico in assoluto e il massimo campionato regionale di calcio disputato in Italia nella stagione 1947-1948.\nPiemonte.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nNote:\nGirone C.\nClassifica finale.\nLegenda:\nRegolamento:\nGirone D.\nClassifica finale.\nLegenda:\nRegolamento:\nGirone E.\nClassifica finale.\nLegenda:\nRegolamento:\nGirone F.\nClassifica finale.\nLegenda:\nRegolamento:\nGirone G.\nClassifica finale.\nLegenda:\nRegolamento:\nNote:\nFinali regionali.\nClassifica finale.\nLegenda:\nRegolamento:\nGirone finale ?\nClassifica finale.\nLegenda:\nRegolamento:\nLiguria.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nNote:\nGirone C.\nClassifica finale.\nLegenda:\nRegolamento:\nGirone D.\nClassifica finale.\nLegenda:\nRegolamento:\nGirone E.\nClassifica finale.\nLegenda:\nRegolamento:\nLombardia.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nGirone C.\nClassifica finale.\nLegenda:\nRegolamento:\nGirone D.\nClassifica finale.\nLegenda:\nRegolamento:\nGirone E.\nClassifica finale.\nLegenda:\nRegolamento:\nGirone F.\nClassifica finale.\nLegenda:\nRegolamento:\nNote:\nGirone G.\nClassifica finale.\nLegenda:\nRegolamento:\nGirone H.\nClassifica finale.\nLegenda:\nRegolamento:\nGirone I.\nClassifica finale.\nLegenda:\nRegolamento:\nGirone L.\nClassifica finale.\nLegenda:\nRegolamento:\nGirone M.\nClassifica finale.\nLegenda:\nRegolamento:\nNote:\nGirone N.\nClassifica finale.\nLegenda:\nRegolamento:\nGirone O.\nClassifica finale.\nLegenda:\nRegolamento:\nGirone P.\nClassifica finale.\nLegenda:\nRegolamento:\nGirone Q.\nQuesto girone era interamente composto da sole squadre \"riserve\".\nClassifica finale.\nLegenda:\nRegolamento:\nGirone R.\nClassifica finale.\nLegenda:\nRegolamento:\nGirone S.\nClassifica finale.\nLegenda:\nRegolamento:\nGirone T.\nClassifica finale.\nLegenda:\nRegolamento:\nGirone U.\nClassifica finale.\nLegenda:\nRegolamento:\nGirone V.\nClassifica finale.\nLegenda:\nRegolamento:\nGirone W.\nClassifica finale.\nLegenda:\nRegolamento:\nGirone Z.\nClassifica finale.\nLegenda:\nRegolamento:\nGironi finali per la promozione.\nLe vincenti sono state suddivise in 4 gironi di finale.\nClassifica finale.\nLegenda:\nRegolamento:\nNote:\nClassifica finale.\nLegenda:\nRegolamento:\nClassifica finale.\nLegenda:\nRegolamento:\nClassifica finale.\nLegenda:\nRegolamento:\nVeneto.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nNote:\nGirone C.\nClassifica finale.\nLegenda:\nRegolamento:\nGirone D.\nClassifica finale.\nLegenda:\nRegolamento:\nGirone E.\nClassifica finale.\nLegenda:\nRegolamento:\nNote:\nGirone F.\nClassifica finale.\nLegenda:\nRegolamento:\nGirone G.\nClassifica finale.\nLegenda:\nRegolamento:\nNote:\nGirone H.\nClassifica finale.\nLegenda:\nRegolamento:\nNote:\nSemifinali venete.\nGirone A semifinali Veneto.\nClassifica finale.\nLegenda:\nRegolamento:\nGirone B semifinali Veneto.\nClassifica finale.\nLegenda:\nRegolamento:\nGirone C semifinali Veneto.\nClassifica finale.\nLegenda:\nRegolamento:\nGirone D semifinali Veneto.\nClassifica finale.\nLegenda:\nRegolamento:\nFinali venete.\nLegenda:\nRegolamento:\nFriuli-Venezia Giulia.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nGirone C.\nClassifica finale.\nLegenda:\nRegolamento:\nGirone D.\nClassifica finale.\nLegenda:\nRegolamento:\nGirone E.\nClassifica finale.\nLegenda:\nRegolamento:\nGirone F.\nClassifica finale.\nLegenda:\nRegolamento:\nFinali regionali.\nClassifica finale.\nLegenda:\nRegolamento:\nTrentino-Alto Adige.\nClassifica finale.\nLegenda:\nRegolamento:\nNote:\nSpareggio per il primo posto in classifica.\nIl Vincenzo Lancia \u00e8 ammesso alle finali interregionali contro il Breno (Lombardia):\nEmilia-Romagna.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nGirone C.\nClassifica finale.\nLegenda:\nRegolamento:\nGirone D.\nClassifica finale.\nLegenda:\nRegolamento:\nNote:\nGirone E.\nClassifica finale.\nFonte:\nLegenda:\nRegolamento:\nNote:\nGirone finale.\nClassifica finale.\nLegenda:\nRegolamento:\nToscana.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nGirone C.\nClassifica finale.\nLegenda:\nRegolamento:\nNote:\nGirone D.\nClassifica finale.\nLegenda:\nRegolamento:\nNote:\nMarche.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nGirone C.\nClassifica finale.\nLegenda:\nRegolamento:\nGirone D.\nClassifica finale.\nLegenda:\nRegolamento:\nUmbria.\nSquadre partecipanti.\nClassifica finale.\nLegenda:\nRegolamento:\nNote:\nLazio.\nQualificazione interregionale.\nSpareggio incrociato fra le seconde classificate del Lazio e dell'Umbria. La vincente guadagnava la promozione alla categoria superiore.\nCampania.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nNote:\nGirone C.\nClassifica finale.\nLegenda:\nRegolamento:\nGirone Finale.\nClassifica finale.\nLegenda:\nRegolamento:\nNote:\nPuglia.\nGirone A.\nClassifica finale.\nLegenda:\nRegolamento:\nNote:\nGirone B.\nClassifica finale.\nLegenda:\nRegolamento:\nNote:\nCalabria.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nGirone C.\nClassifica finale.\nLegenda:\nRegolamento:\nSicilia.\nGirone A.\nClassifica finale.\nLegenda:\nRegolamento:\nNote:\nGirone B.\nClassifica finale.\nLegenda:\nRegolamento:\nNote:\nFinali regionali.\nClassifica finale.\nLegenda:\nRegolamento:\nSardegna.\nClassifica finale.\nFonte:\nLegenda:\nRegolamento:\nNote.\nA parit\u00e0 di punteggio le squadre furono normalmente classificate a pari merito, mentre i regolamenti dei campionati redatti dalla F.I.G.C. per questa e per le successive stagioni prevedevano che, trovandosi necessit\u00e0 di attribuire qualsiasi titolo sportivo di promozione o retrocessione, si procedesse a disputare uno o pi\u00f9 spareggi in campo neutro.\nBibliografia.\nComunicati FIGC:\nGiornali:\nLibri:"}
{"id": "2762619", "revid": "132266", "url": "https://it.wikipedia.org/wiki?curid=2762619", "title": "Ivan Vidmar", "text": ""}
{"id": "2762622", "revid": "124972783", "url": "https://it.wikipedia.org/wiki?curid=2762622", "title": "Svizzera ai Giochi olimpici", "text": "La Svizzera ha partecipato a tutte le edizioni dei Giochi olimpici, e ha ospitato i Giochi invernali due volte, nel 1928 e nel 1948, entrambe le volte a Sankt Moritz.\nGli atleti svizzeri hanno vinto un totale di 358 medaglie, 205 delle quali ai Giochi estivi e 153 nelle edizioni invernali.\nL'attuale comitato olimpico, l'Associazione Olimpica Svizzera, \u00e8 stata fondata nel 1997; il precedente Comitato Olimpico Svizzero era stato creato nel 1912."}
{"id": "2762629", "revid": "712828", "url": "https://it.wikipedia.org/wiki?curid=2762629", "title": "Josu Agirre", "text": "Carriera.\nDebutta tra i professionisti nel 2006 grazie al passaggio al team Orbea; durante l'anno si aggiudica una frazione alla Vuelta a la Comunidad de Madrid, gara del calendario Europe Tour. Nel 2008 si trasferisce all'Euskaltel-Euskadi, formazione ProTour con cui rimane per due anni, al termine dei quali non ottiene il rinnovo del contratto."}
{"id": "2762630", "revid": "103352268", "url": "https://it.wikipedia.org/wiki?curid=2762630", "title": "Le pi\u00f9 belle pagine di Tommaso Landolfi", "text": "Le pi\u00f9 belle pagine di Tommaso Landolfi scelte da Italo Calvino \u00e8 una raccolta di racconti e articoli pubblicata per la prima volta da Rizzoli nel 1982 (nella collana \"La scala\"), poi in edizione economica BUR nel 1989 (al n. 694 della collana, ISBN 88-17-16694-4, con una ristampa nel 1997) e in successiva edizione Adelphi (collana \u00abGli Adelphi\u00bb n. 199, ISBN 88-459-1666-9 e ISBN 9788845916663), nel 2001.\nDopo una frequentazione da lettore di oltre quarant'anni (dal 1937 al 1978), Calvino, che aveva gi\u00e0 parlato di Landolfi in termini di \"illuminazioni fantastiche\" e \"invaghimenti perversi\" si decise, su invito di Sergio Pautasso (che lavorava alla Rizzoli) a scegliere 53 sue prose e riunirle in antologia, con una postfazione intitolata \"L'esattezza e il caso\" che giustifica la scelta in termini di \"setacciamento\" del \"vero Landolfi\".\nCalvino divide il libro in 7 sezioni, raccogliendo pezzi da 12 libri di Landolfi, pi\u00f9 un articolo che aveva letto ma non ricordava dove e allora chiese a Pautasso di procurare: si tratta d'un \"pezzo d'una disperazione terribile\" con il quale chiude la quinta sezione (un elzeviro apparso sul \u00abCorriere della Sera\u00bb). Per il resto, comunque, Calvino dice di aver cercato di tenere conto dei propri gusti, della \"rappresentativit\u00e0\" e della notoriet\u00e0 dei pezzi.\nFonti.\nSecondo la data, tratti da:"}
{"id": "2762631", "revid": "830939", "url": "https://it.wikipedia.org/wiki?curid=2762631", "title": "Christian Heinrich Rinck", "text": "Biografia.\nFu allievo di Johann Christian Kittel (1732-1809), a sua volta allievo di Johann Sebastian Bach.\nNel 1790 divenne organista nella provinciale citt\u00e0 di Gie\u00dfen, ma, insoddisfatto di questo ruolo limitato, nel 1805 divenne organista della principale chiesa di Darmstadt.\nNel 1813 cominci\u00f2 a lavorare come organista e musicista di corte per Luigi I d'Assia.\nSi ritir\u00f2 nel 1843.\nOpere.\nIn tutto ci sono rimaste 129 opere.\nDa segnalare \u00e8 il \"Corso pratico di organo\" (orig. \"Praktische Orgelschule\", Op. 55), apparsa a Bonn tra il 1819 e il 1821."}
{"id": "2762632", "revid": "339392", "url": "https://it.wikipedia.org/wiki?curid=2762632", "title": "Associazione americana dei produttori discografici", "text": ""}
{"id": "2762635", "revid": "438678", "url": "https://it.wikipedia.org/wiki?curid=2762635", "title": "Trashmen", "text": ""}
{"id": "2762636", "revid": "113812715", "url": "https://it.wikipedia.org/wiki?curid=2762636", "title": "Fl\u00f6geln", "text": "Fl\u00f6geln \u00e8 una frazione della citt\u00e0 tedesca di Geestland, nella Bassa Sassonia.\nStoria.\nIl 1\u00ba gennaio 2015 il comune di Fl\u00f6geln venne fuso con gli altri sette comuni associati nella Samtgemeinde Bederkesa (Bad Bederkesa, Drangstedt, Elmlohe, K\u00f6hlen, K\u00fchrstedt, Lintig e Ringstedt) e con la citt\u00e0 di Langen, formando la nuova citt\u00e0 di Geestland."}
{"id": "2762637", "revid": "113812820", "url": "https://it.wikipedia.org/wiki?curid=2762637", "title": "K\u00f6hlen", "text": "K\u00f6hlen \u00e8 una frazione della citt\u00e0 tedesca di Geestland, nella Bassa Sassonia.\nStoria.\nIl 1\u00ba gennaio 2015 il comune di K\u00f6hlen venne fuso con gli altri sette comuni associati nella Samtgemeinde Bederkesa (Bad Bederkesa, Drangstedt, Elmlohe, Fl\u00f6geln, K\u00fchrstedt, Lintig e Ringstedt) e con la citt\u00e0 di Langen, formando la nuova citt\u00e0 di Geestland."}
{"id": "2762639", "revid": "1444886", "url": "https://it.wikipedia.org/wiki?curid=2762639", "title": "Francesco Messineo", "text": "Biografia.\nNel 1967 si \u00e8 laureato in Giurisprudenza a Palermo. \u00c8 stato docente di Diritto civile. \u00c8 in magistratura dal 1971. Divenuto pretore ad Alcamo, nel 1973 \u00e8 passato a Palermo come sostituto procuratore. Dal 1977 al 1980 \u00e8 stato giudice del tribunale di Caltanissetta e nel 1986 \u00e8 diventato sostituto procuratore generale a Palermo. Dal 1989 al 1994 \u00e8 stato capo della allora Procura della Repubblica presso la Pretura Circondariale di Caltanissetta e poi procuratore di Termini Imerese. Nel maggio 2002 \u00e8 tornato a Caltanissetta come Procuratore Capo presso il Tribunale, subentrando a Giovanni Tinebra. Aderente a Unit\u00e0 per la Costituzione, il gruppo centrista e maggioritario del CSM.\nDal 2006 \u00e8 Procuratore della Repubblica presso il tribunale di Palermo e capo della Direzione distrettuale antimafia di Palermo, succedendo a Piero Grasso..\n\u00c8 membro della Fondazione Costa e della Fondazione Chinnici.\nNel 2014 va in pensione e al suo posto al vertice della procura palermitana arriva in dicembre Francesco Lo Voi.\nNel marzo 2016 il Presidente della Regione Siciliana Rosario Crocetta lo nomina commissario del consiglio comunale di Castelvetrano e dal 2 giugno 2017 anche del sindaco fino all'11 giugno 2017. Il 4 luglio 2017 si insedia come commissario straordinario del comune di Trapani, nominato da Crocetta il 28 giugno, restando in carica fino al 13 giugno 2018, quando gli subentra l'eletto Giacomo Tranchida."}
{"id": "2762640", "revid": "1543377", "url": "https://it.wikipedia.org/wiki?curid=2762640", "title": "HD 156668 b", "text": "HD 156668 b \u00e8 un esopianeta che orbita intorno alla stella HD 156668 alla distanza di 78,5 anni luce dalla Terra, nella costellazione di Ercole.\nIl pianeta \u00e8 stato scoperto il 7 gennaio 2010 grazie ad osservazioni compiute con il metodo della velocit\u00e0 radiale da un gruppo di ricercatori guidato da Andrew Howard dell'Universit\u00e0 della California, Berkeley, presso l'osservatorio W. M. Keck, sulla sommit\u00e0 del monte Mauna Kea, Hawaii\nHD 156668 b \u00e8, attualmente, il secondo pianeta extrasolare meno massiccio che sia stato scoperto, preceduto solo da Gliese 581 e, individuato nel 2009. \u00c8 anche l'ottavo pianeta extrasolare ad essere scoperto nel 2010 dopo che la missione Kepler ne identific\u00f2 cinque il 4 gennaio, e i due pianeti scoperti dall'ESO il 5 gennaio."}
{"id": "2762645", "revid": "88740", "url": "https://it.wikipedia.org/wiki?curid=2762645", "title": "K\u00fchrstedt", "text": "K\u00fchrstedt \u00e8 una frazione della citt\u00e0 tedesca di Geestland, nella Bassa Sassonia.\nStoria.\nIl 1\u00ba gennaio 2015 il comune di K\u00fchrstedt venne fuso con gli altri sette comuni associati nella Samtgemeinde Bederkesa (Bad Bederkesa, Drangstedt, Elmlohe, Fl\u00f6geln, K\u00f6hlen, Lintig e Ringstedt) e con la citt\u00e0 di Langen, formando la nuova citt\u00e0 di Geestland."}
{"id": "2762647", "revid": "88740", "url": "https://it.wikipedia.org/wiki?curid=2762647", "title": "Lintig", "text": "Lintig \u00e8 una frazione della citt\u00e0 tedesca di Geestland, nella Bassa Sassonia.\nStoria.\nIl 1\u00ba gennaio 2015 il comune di Lintig venne fuso con gli altri sette comuni associati nella Samtgemeinde Bederkesa (Bad Bederkesa, Drangstedt, Elmlohe, Fl\u00f6geln, K\u00f6hlen, K\u00fchrstedt e Ringstedt) e con la citt\u00e0 di Langen, formando la nuova citt\u00e0 di Geestland."}
{"id": "2762649", "revid": "298171", "url": "https://it.wikipedia.org/wiki?curid=2762649", "title": "Dominikos Theotok\u00f3poulos", "text": ""}
{"id": "2762650", "revid": "88740", "url": "https://it.wikipedia.org/wiki?curid=2762650", "title": "Ringstedt", "text": "Ringstedt \u00e8 una frazione della citt\u00e0 tedesca di Geestland, nella Bassa Sassonia.\nStoria.\nIl 1\u00ba gennaio 2015 il comune di Ringstedt venne fuso con gli altri sette comuni associati nella Samtgemeinde Bederkesa (Bad Bederkesa, Drangstedt, Elmlohe, Fl\u00f6geln, K\u00f6hlen, K\u00fchrstedt e Lintig) e con la citt\u00e0 di Langen, formando la nuova citt\u00e0 di Geestland."}
{"id": "2762652", "revid": "88740", "url": "https://it.wikipedia.org/wiki?curid=2762652", "title": "Appeln", "text": "Appeln \u00e8 una frazione del comune tedesco di Beverstedt, in Bassa Sassonia.\nStoria.\nAppeln costitu\u00ec un comune autonomo fino al 1\u00ba novembre 2011."}
{"id": "2762653", "revid": "438678", "url": "https://it.wikipedia.org/wiki?curid=2762653", "title": "Steven Sirus Vai", "text": ""}
{"id": "2762655", "revid": "74801", "url": "https://it.wikipedia.org/wiki?curid=2762655", "title": "Beverstedt", "text": "Beverstedt \u00e8 un comune mercato di abitanti della Bassa Sassonia, in Germania.\nAppartiene al circondario (\"Landkreis\") di Cuxhaven (targa CUX). Il 1\u00ba novembre 2011 ha assorbito i precedenti comuni di Appeln, Bokel, Frelsdorf, Heerstedt, Hollen, Kirchwistedt, Lunestedt e Stubben, che formavano la Samtgemeinde Beverstedt."}
{"id": "2762656", "revid": "465169", "url": "https://it.wikipedia.org/wiki?curid=2762656", "title": "One and the Same", "text": "One and the Same (in italiano: \"uno e lo stesso\") \u00e8 il singolo, colonna sonora del film \"Programma protezione principesse\", delle attrici e cantanti statunitensi Demi Lovato e Selena Gomez, pubblicato nel 2008."}
{"id": "2762657", "revid": "125305700", "url": "https://it.wikipedia.org/wiki?curid=2762657", "title": "Ky\u016bsh\u016b K11W", "text": "Il Ky\u016bsh\u016b K11W \"Shiragiku (\u767d\u83ca crisantemo bianco\"), indicato anche come \"velivolo da addestramento per operazioni a bordo\" (\u6a5f\u4e0a\u4f5c\u696d\u7df4\u7fd2\u6a5f), era un monomotore da addestramento ad ala media prodotto dall'azienda giapponese Ky\u016bsh\u016b Hik\u014dki KK negli anni quaranta ed utilizzato dalla Dai-Nippon Teikoku Kaigun K\u014dk\u016b Hombu, la componente aerea della Marina imperiale giapponese, durante la seconda guerra mondiale.\nIl compito primario assegnato allo \"Shiragiku\" era la formazione delle tecniche di navigazione degli equipaggi destinati ai bombardieri che operavano da basi a terra, pi\u00f9 precisamente per l'addestramento di puntatori, navigatori ed addetti alle comunicazioni. Oltre a questo vennero realizzate la versione da pattugliamento marittimo antisom e da trasporto. Verso la fine del conflitto venne riadattato per compiere attacchi kamikaze.\nStoria del progetto.\nNei primi anni quaranta la Marina imperiale giapponese aveva l'esigenza di dotarsi di un nuovo velivolo da addestramento avanzato che potesse sostituire l'oramai superato Mitsubishi K3M. La specifica emessa prevedeva che il nuovo modello dovesse essere equipaggiato con la serie di postazioni che l'equipaggio avrebbe ritrovato nei bombardieri operativi al fine di formarli senza dover ricorrere all'uso di modelli pi\u00f9 proficuamente impiegati nel combattimento. Nel 1941 l'ufficio di progettazione della Watanabe Tekk\u014dsho KK inizi\u00f2 a sviluppare un proprio disegno, un monomotore ad ala media dall'aspetto convenzionale caratterizzato dall'adozione di un lungo abitacolo chiuso da un tettuccio, il quale si concretizz\u00f2 nel prototipo portato in volo per la prima volta nel novembre 1942. La bont\u00e0 del progetto si rivel\u00f2 nel brevissimo tempo occorso per la valutazione delle caratteristiche in volo tanto che il modello, al quale venne assegnata la designazione \"velivolo da addestramento per operazioni a bordo\" (\u6a5f\u4e0a\u4f5c\u696d\u7df4\u7fd2\u6a5f) o K11W (ovvero l'undicesimo aereo da addestramento entrato in servizio in quel ruolo, prodotto dalla Watanabe), venne giudicato gi\u00e0 pronto per la produzione in serie.\nIntanto, a seguito della riorganizzazione delle aziende ad indirizzo bellico giapponesi, la Watanabe venne trasformata nella Ky\u016bsh\u016b Hik\u014dki KK prima della fine dello stesso anno per cui questo ed i modelli successivi, pur mantenendo la desinenza W, assunsero la designazione della nuova realt\u00e0 aziendale.\nIl modello, pur essendo stato sviluppato nel corso della seconda guerra mondiale, non ottenne mai un nome in codice alleato in quanto, non essendo assegnato a compiti operativi di prima linea, venne osservato direttamente in combattimento solo nelle fasi finali del conflitto quando, analogamente ad altri modelli, venne impiegato come ultima risorsa negli attacchi kamikaze.\nLo Shiragiku, oltre che nella sua versione principale (K11W1), venne realizzato anche in una versione destinata al pattugliamento dei tratti di mare costieri alla ricerca di possibili attacchi di sommergibili nemici. Questa, designata K11W2, pur ricalcando l'aspetto della versione principale, venne realizzata totalmente in materiali non strategici data la priorit\u00e0 assegnata ai velivoli da combattimento che dovevano fronteggiare la controffensiva alleata. Ne fu proposta anche una variante appositamente studiata per il pattugliamento marittimo, la Q3W1 \"Nankai\" (\"Mare del Sud\"), ma lo sviluppo non riusc\u00ec a produrre nemmeno un prototipo. La produzione termin\u00f2 nell'agosto del 1945\nTecnica.\nIl K11W era un velivolo dall'aspetto convenzionale realizzato, nella sua versione principale, interamente in metallo; monomotore, monoplano ad ala media e carrello fisso.\nLa fusoliera, a sezione rettangolare, era di ampie dimensioni, accessibile dall'equipaggio tramite un portello d'accesso situato sul lato sinistro, e consentiva ai 5 membri di posizionarsi presso le proprie postazioni operative. Superiormente presentava un abitacolo biposto in tandem, l'anteriore destinato al pilota ed il posteriore per l'operatore radio e mitragliere di coda, chiuso da un lungo tettuccio vetrato che permetteva un'apertura a scorrimento, necessaria nella postazione posteriore per utilizzare la mitragliatrice Type 92 montata su supporto brandeggiabile. Inferiormente trovavano posto l'istruttore, il puntatore ed il navigatore i quali avevano a disposizione apposite finestrature rettangolari poste ai lati della fusoliera atte a facilitare la localizzazione dell'obbiettivo. Posteriormente terminava in un impennaggio tradizionale monoderiva con piani orizzontali a sbalzo.\nLa configurazione alare era monoplana, con le semiali, a pianta triangolare raccordate alle estremit\u00e0, montate a sbalzo. Il bordo d'attacco risultava a freccia mentre il bordo d'uscita, perpendicolare alla fusoliera, era interamente costituito dalle superfici di controllo.\nSulla superficie inferiore delle semiali erano presenti gli elementi anteriori del carrello d'atterraggio, un semplice biciclo ammortizzato costituito da una lunga asta telescopica per lato, integrato posteriormente da un ruotino d'appoggio retrattile posizionato sotto la coda.\nLa propulsione era affidata ad un motore Hitachi Amakaze, un radiale a 9 cilindri posti su un'unica stella in grado di erogare una potenza pari a 515 hp (384 kW), posizionato all'estremit\u00e0 anteriore della fusoliera e racchiuso da una cappottatura integrale.\nImpiego operativo.\nAddestramento.\nI primi esemplari cominciarono ad essere consegnati ai reparti di addestramento della marina nell'estate 1943. L'equipaggio, composto da 5 membri, trovava posto nell'ampia fusoliera, il pilota ed il mitragliere sulla parte superiore, quest'ultimo anche con mansioni di operatore radio, mentre il puntatore, il navigatore e l'istruttore erano alloggiati nella parte inferiore. L'equipaggiamento prevedeva una mitragliatrice Type 92 calibro 7,7 mm brandeggiabile per l'esercitazione al tiro, bombe da 30 kg per l'esercitazione al bombardamento ed apparecchiature radio e di rilevazione con cui erano equipaggiati i bombardieri sui quali l'equipaggio sarebbe stato assegnato a fine corso.\nAltri ruoli.\nOltre alla K11W1, venne sviluppata una versione destinata alla ricerca, individuazione e attacco dei sommergibili nemici che assunse la designazione K11W2. Prodotta in numero limitato venne anche utilizzata, grazie alla sua capacit\u00e0 interna, come aereo da trasporto. La principale differenza con la versione di partenza era che il K11W2 era realizzato con struttura in legno, al contrario del K11W1 che era, tranne le superfici di controllo ricoperte di tela, interamente di costruzione metallica. La versione gener\u00f2 poi un progetto, mai arrivato alla produzione, di una variante appositamente studiata per il pattugliamento marittimo a lungo raggio.\nAttacchi kamikaze.\nAnalogamente a molti altri velivoli alla fine della loro carriera operativa, nella fase finale della Guerra del Pacifico quando oramai l'avanzata alleata minacciava direttamente i territori continentali del Giappone, come ultima risorsa nel sopperire la perdita di piloti addestrati ad operazione aeronavali, i K11W furono utilizzati in attacchi kamikaze. Gli esemplari, normalmente quelli pi\u00f9 in cattive condizioni, vennero modificati equipaggiandoli con una bomba da 250 kg ed introducendo un nuovo serbatoio di combustibile da quasi 700 L, in sostituzione di quello da 480 l normalmente utilizzato, posizionato nella postazione posteriore privata del posto del mitragliere per poter raggiungere l'autonomia necessaria. Il pilota avrebbe azionato il dispositivo di rilascio della spoletta, posizionato sul cruscotto del posto di pilotaggio, solo prima dell'impatto per evitare potesse esplodere inavvertitamente durante l'avvicinamento all'obbiettivo. Con queste modifiche infatti la massa complessiva del velivolo risultava ben superiore a quella della versione da addestramento creando molte difficolt\u00e0 al proprio pilota gi\u00e0 in fase di decollo.\nImpiegati per la prima volta nel 1945 verso obbiettivi navali durante la Battaglia di Okinawa, riuscirono a procurare notevoli danni alle strutture delle unit\u00e0 colpite."}
{"id": "2762659", "revid": "290948", "url": "https://it.wikipedia.org/wiki?curid=2762659", "title": "Dielina", "text": ""}
{"id": "2762661", "revid": "88740", "url": "https://it.wikipedia.org/wiki?curid=2762661", "title": "Bokel (Bassa Sassonia)", "text": "Bokel \u00e8 una frazione del comune tedesco di Beverstedt, in Bassa Sassonia.\nStoria.\nBokel costitu\u00ec un comune autonomo fino al 1\u00ba novembre 2011.\nSimboli.\nLo stemma del comune si blasona: \n\u00c8 stato disegnato dall'araldista Gustav V\u00f6lker (1889\u20131974), autore di circa 25 stemmi comunali nel circondario di Cuxhaven.\n\u00c8 un'arma parlante: il villaggio \u00e8 menzionato nel 1105 come \"Bochla\", dove \"Boch\" significa \"faggio\". I quattro rami rappresentano i quattro distretti del comune: Hafsb\u00fcttel, Seebeck, Kransmoor e Langenfelde. La falce e il colore verde del campo sono il simbolo dell'agricoltura."}
{"id": "2762664", "revid": "83531", "url": "https://it.wikipedia.org/wiki?curid=2762664", "title": "Giro di Svizzera 1936", "text": "Il Giro di Svizzera 1936, quarta edizione della corsa, si svolse dal 20 al 27 giugno 1936 e affront\u00f2 un percorso totale di 1 657,3\u00a0km con partenza e arrivo dalla citt\u00e0 di Zurigo. Il corridore belga Henri Garnier si aggiudic\u00f2 la corsa concludendo in 49h34'25\".\nAl via si presentarono 70 atleti. I ciclisti arrivati al traguardo finale furono 43, mentre 27 si ritirarono, con una percentuale di arrivi pari al 61%."}
{"id": "2762668", "revid": "1516566", "url": "https://it.wikipedia.org/wiki?curid=2762668", "title": "El Greco (Vangelis)", "text": "El Greco \u00e8 il sedicesimo album in studio del musicista greco Vangelis, pubblicato nel 1998 dalla Eastwest Records per il mercato europeo e dalla Atlantic Records per quello americano.\nIl disco.\nL'album \u00e8 la trentacinquesima pubblicazione discografica ufficiale. Come intuibile dal titolo, l'album fu ispirato dal pittore e scultore Dominikos Theotok\u00f3poulos (\u0394\u03bf\u03bc\u03ae\u03bd\u03b9\u03ba\u03bf\u03c2 \u0398\u03b5\u03bf\u03c4\u03bf\u03ba\u03cc\u03c0\u03bf\u03c5\u03bb\u03bf\u03c2), meglio noto con lo pseudonimo di \"El Greco\". L'immagine della copertina \u00e8 un quadro dell'artista, intitolato \"Cavaliere con la mano sul petto\". In seguito, proprio il musicista greco realizzer\u00e0 nel 2007 la colonna sonora del film che ripercorre la vita del pittore.\nL'album \u00e8 un'espansione del disco \"Foros Timin Ston Greco\", pubblicato nel 1995 in edizione limitata. Per questo, i brani sono stati ri-arrangiati e in questo album sono state aggiunte tre tracce inedite (corrispondenti ai \"Movement III\", \"V\" e \"VII\"). Vangelis suona tutti gli strumenti ed \u00e8 accompagnato da un coro diretto da Ivan Cassar. Lo stile dell'album \u00e8 interamente classico (come precedentemente accaduto in \"Mask\"), bench\u00e9 gli strumenti siano tutti sintetici (i suoni udibili sono interamente eseguiti con sintetizzatori). Ospiti nell'album sono due cantanti: il soprano Montserrat Caball\u00e9 ed il tenore Konstantinos Paliatsaras. L'album ha raggiunto la 66\u00aa posizione in Francia e la 74\u00aa in Germania."}
{"id": "2762671", "revid": "709565", "url": "https://it.wikipedia.org/wiki?curid=2762671", "title": "Plastique", "text": "Plastique \u00e8 un personaggio dei fumetti pubblicati dalla DC Comics. \u00c8 una supercriminale comparsa per la prima volta in \"Fury of Firestorm\" n. 7 (dicembre 1982), creata da Gerry Conway e Pat Broderick.\nBiografia del personaggio.\nBette Sans Souci venne presentata come una terrorista che tent\u00f2 di costringere la separazione del Qu\u00e9bec dal resto del Canada. Comparendo per la prima volta in \"Fury of Firestorm\" n. 7 (dicembre 1982), fece altre apparizioni durante la permanenza di Conway come scrittore della serie. Cominci\u00f2 poi a comparire nella prima serie di \"Captain Atom\" dal 1986 in poi, dapprima descritta e raffigurata come una nemica, per poi far evolvere la relazione verso il romanticismo.\nFirestorm.\nNella sua prima apparizione, Plastique tent\u00f2 di causare un'esplosione di massa contro il \"New York Herald-Express\" (un giornale immaginario dell'universo DC), utilizzando una serie di bombe attaccate al suo costume, solo per farsi vaporizzare il costume da Firestorm, che la lasci\u00f2 nuda ed umiliata davanti al pubblico, mentre portava le bombe ad esplodere in un'area deserta. Successivamente, via ingegneria genetica, Plastique ottenne il potere di proiettare la forza esplosiva al di fuori del corpo.\nLa sua azione pi\u00f9 grande, come terrorista, fu descritta nella sua prima apparizione in \"Captain Atom\" (vol. 1), dove tent\u00f2 di distruggere il Palazzo del Parlamento Canadese a Ottawa, e la Statua della Libert\u00e0 a New York, cos\u00ec come il tentativo di assassinare il Presidente degli Stati Uniti ed il Primo Ministro Canadese. I suoi piani furono sventati e fu catturata da Capitan Atomo.\nSuicide Squad.\nDivenne membro della Suicide Squad per la durata di una singola missione. Tent\u00f2 di tradire la squadra durante la seconda operazione, in Qurac (sotto il comando di Amanda Waller), ma fu scoperta e fermata dal collega Nemesis, e successivamente fu sottoposta al lavaggio del cervello perch\u00e9 i suoi ricordi riguardo alla Squadra venissero cancellati. I suoi seguaci, infine, l'abbandonarono dopo essere stati disillusi dall'utilizzare la violenza e la forza per portare avanti il loro sogno. Poi, divenne un mercenario e venne riformata, ottenendo poco dopo un perdono dagli Stati Uniti per i suoi crimini basati sui servizi resi al \"Progetto Capitan Atomo\", cos\u00ec come una risposta simile ma pi\u00f9 modesta da parte delle autorit\u00e0 canadesi.\nMatrimonio.\nPlastique divenne la fidanzata di Capitan Atomo, sebbene la relazione fin\u00ec con l'inizio degli eventi di \"Armageddon: 2001\". Dopo la ricomparsa del presente di allora, il fidanzamento fu rinnovato e Plastique fu invitata tra i ranghi della fazione della \"Extreme Justice\" della Justice League e celebr\u00f2 la sua festa di nubilato prima che la serie \"Extreme Justice\" venisse cancellata nel 1996.\nIl matrimonio fu noto per non essere stato descritto nei fumetti, ma per essere stato implicato nella miniserie The L.A.W., dato che ebbe luogo tra la cancellazione di \"Extreme Justice\" ed il primo numero di \"The L.A.W.\". Plastique fece una manciata di apparizioni da allora, pi\u00f9 che altro cameo, nella serie. Fu per\u00f2 confermato che durante gli eventi di \"Captain Atom: Armageddon\", in cui Capitan Atomo afferm\u00f2 che il suo matrimonio fu davvero breve, il matrimonio cominci\u00f2 con inconciliabili differenze, pi\u00f9 che altro punti di vista politici, tra i due.\nStatus attuale.\nIn \"Justice League of America\" n. 1, Signalman inform\u00f2 Black Lightning che Plastique si era alleata con Electrocutioner in un'associazione conosciuta come Bomb Squad. Da l\u00ec, comparve in \"Checkmate\" (prima serie) come membro della Suicide Squad. Apparentemente, lei e Capitan Atomo, ora, sono separati, portando il personaggio sulla vecchia strada da criminale.\nDurante la 34\u00aa Settimana di \"52\", Plastique e l'Elettrocutore comparvero come parte di un'operazione della Suicide Squad contro Black Adam. Successivamente, oper\u00f2 in \"Checkmate\" (seconda serie), ancora nelle vesti di criminale. In \"Countdown\", comparve come membro della Suicide Squad per aiutarli a catturare Trickster e il Pifferaio Magico.\nPoteri e abilit\u00e0.\nOriginariamente, Plastique indossava un costume coperto di esplosivo al plastico, che poteva far detonare manualmente. In seguito acquista l'abilit\u00e0 di poter proiettare le esplosioni dal suo corpo con la volont\u00e0, e di fare esplodere gli oggetti solo toccandoli.\nAltri media.\nJustice League Unlimited.\nNell'episodio \"Task Force X\" della serie animata \"Justice League Unlimited\", Bette Sans Souci \u00e8 un'esperta di esplosivi. Plastique possiede un'avanzata conoscenza della complessit\u00e0 e dell'utilizzo delle armi da demolizione. Fu assegnata alla Task Force X, insieme a Rick Flagg, Deadshot, Capitan Boomerang e al Re degli Orologi, in una pericolosa missione per infiltrarsi nella Torre di Guardia spaziale della Justice League e rubare un automa magico chiamato l'Annichilatore. Salt\u00f2 in aria a causa di uno dei suoi esplosivi fatti detonare da Deadshot perch\u00e9 il gruppo potesse scappare. Era ancora viva, quando la si vide alla fine, probabilmente poich\u00e9 Capitan Atomo assorb\u00ec la maggior parte del calore dell'esplosione. Non \u00e8 chiaro se sopravvisse o se mor\u00ec, ma in ogni caso rimase sfigurata.\nSmallville.\nIl secondo episodio dell'ottava stagione \"Plastique\" della serie televisiva \"Smallville\", coinvolge una versione pi\u00f9 giovane di Bette Sans Souci. In questa \"continuity\", Plastique ottenne i suoi poteri durante la pioggia di meteoriti che avvenne nell'episodio \"Commencement\", finale della quarta stagione, dove la si vide catturata dalla LuthorCorp e imprigionata per tre anni prima di evadere. A causa di ci\u00f2, fu costretta a muoversi di citt\u00e0 in citt\u00e0, incontrando spesso impiegati della LuthorCorp che volevano catturarla. Verso la fine dell'episodio, fu reclutata da Tess Mercer per fare parte di una squadra speciale, come la descrisse Mercer. A differenza dei fumetti, possiede il potere di fare esplodere gli oggetti grazie ad un raggio ottico, piuttosto che toccandoli. Nell'episodio dell'ottava stagione \"Injustice\", Bette ritorn\u00f2 ancora, al fianco del Parassita, Live Wire, e Neutron, che formarono una squadra di \"cattivi da meteoriti\" in cerca di Doomsday.\nThe Flash.\nPlastique compare nella quinta puntata della prima stagione della serie televisiva \"The Flash\". Qui \u00e8 un membro dell'esercito americano, che dopo essere stata colpita da alcuni frammenti di una mina in Afghanistan, viene ricoverata a Central City, dove poi viene investita dall'esplosione dell'acceleratore di particelle degli STAR Labs, diventando una metaumana. Riesce a far esplodere gli oggetti con il solo tocco. Dopo un breve confronto con Flash, l'eroe e la sua squadra decidono di aiutarla. Verr\u00e0 poi uccisa da un colpo di pistola alla fine dell'episodio."}
{"id": "2762672", "revid": "88740", "url": "https://it.wikipedia.org/wiki?curid=2762672", "title": "Frelsdorf", "text": "Frelsdorf \u00e8 una frazione del comune tedesco di Beverstedt, in Bassa Sassonia.\nStoria.\nFrelsdorf costitu\u00ec un comune autonomo fino al 1\u00ba novembre 2011."}
{"id": "2762675", "revid": "88740", "url": "https://it.wikipedia.org/wiki?curid=2762675", "title": "Heerstedt", "text": "Heerstedt \u00e8 una frazione del comune tedesco di Beverstedt, in Bassa Sassonia.\nStoria.\nHeerstedt costitu\u00ec un comune autonomo fino al 1\u00ba novembre 2011."}
{"id": "2762677", "revid": "88740", "url": "https://it.wikipedia.org/wiki?curid=2762677", "title": "Hollen", "text": "Hollen \u00e8 una frazione del comune tedesco di Beverstedt, in Bassa Sassonia.\nStoria.\nHollen costitu\u00ec un comune autonomo fino al 1\u00ba novembre 2011."}
{"id": "2762679", "revid": "1305772", "url": "https://it.wikipedia.org/wiki?curid=2762679", "title": "Magic (Pilot)", "text": "Magic (in italiano: \"magico\") \u00e8 un singolo del gruppo britannico Pilot, pubblicato il 20 settembre 1974 e scritto dai membri Billy Lyall e David Paton per il loro album di debutto \"From the Album of the Same Name\".\nVersione di Selena Gomez.\nMagic \u00e8 un singolo dell'attrice e cantante statunitense Selena Gomez, pubblicato il 21 luglio 2009. Ha raggiunto la 61\u00aa posizione della classifica statunitense Billboard Hot 100 e l'80\u00aa della classifica canadese Billboard Canadian Hot 100. Negli Stati Uniti, ha venduto pi\u00f9 di 530.000 copie. Il videoclip, diretto da Roman Perez, \u00e8 stato mando in onda su Disney Channel il 24 luglio 2009."}
{"id": "2762682", "revid": "767487", "url": "https://it.wikipedia.org/wiki?curid=2762682", "title": "This Will Be the Death of Us", "text": "This Will Be the Death of Us \u00e8 il secondo album in studio della band statunitense Set Your Goals, pubblicato il 21 luglio 2009 da Epitaph Records.\nL'album \u00e8 stato prodotto da Mike Green, ed \u00e8 stato il disco di debutto della band sull'etichetta Epitaph Records, dopo aver lasciato la precedente, la Eulogy Recordings.\nL'album contiene molte voci esterne di cantanti famosi, tra i quali:"}
{"id": "2762683", "revid": "88740", "url": "https://it.wikipedia.org/wiki?curid=2762683", "title": "Kirchwistedt", "text": "Kirchwistedt \u00e8 una frazione del comune tedesco di Beverstedt, in Bassa Sassonia.\nStoria.\nKirchwistedt costitu\u00ec un comune autonomo fino al 1\u00ba novembre 2011."}
{"id": "2762685", "revid": "31360", "url": "https://it.wikipedia.org/wiki?curid=2762685", "title": "Nuclear bunker buster", "text": ""}
{"id": "2762691", "revid": "1573940", "url": "https://it.wikipedia.org/wiki?curid=2762691", "title": "Allungamento di compenso", "text": "L'allungamento di compenso \u00e8 un fenomeno tipico del greco antico. Si verifica tutte le volte che la semplificazione di un gruppo consonantico cacofonico determina l'allungamento di una vocale che lo precede. La vocale spesso si trasforma in un dittongo grafico, che nella pronuncia era probabilmente soggetto a monottongazione gi\u00e0 nel VI-V secolo a.C.:\n\u1fb0 diventa \u1fb1 (se puro) oppure \u03b7 (se impuro) \n\u03b5 diventa \u03b5\u03b9 \n\u1fd0 diventa \u1fd1 \n\u1fe0 diventa \u1fe1 \n\u03bf diventa \u03bf\u03c5\nInoltre:\nNel dialetto attico e nel dialetto ionico, gli allungamenti di compenso d\u00e0nno spessissimo luogo ad oscillazioni grafiche e di pronuncia. Nel dialetto poetico di Omero, che ha come base lo ionico, compaiono, per analogia, allungamenti di compenso non giustificati da caduta di consonante, ma solo da convenzione metrica (es. \u1f51\u03c0\u03b5\u03af\u03c1, invece di \u1f51\u03c0\u03ad\u03c1)."}
{"id": "2762694", "revid": "287204", "url": "https://it.wikipedia.org/wiki?curid=2762694", "title": "Johan Casimir Ehrnrooth", "text": "Ehrnrooth nacque in un'influente famiglia nobile a Nastola, nel territorio dell'odierna Finlandia, allora parte dell'impero russo. Nel 1856 si laure\u00f2 all'Accademia militare imperiale di San Pietroburgo e si arruol\u00f2 nell'esercito imperiale russo.\nEhrnrooth acquis\u00ec importanza quando gioc\u00f2 un ruolo fondamentale nella soppressione della resistenza dell'imam \u0160amil e degli avari nel 1859. Con il grado di maggiore nell'esercito russo, Ehrnrooth continu\u00f2 a salire di grado con le campagne contro i ribelli polacchi e combattendo per sottrarre la Bulgaria dal dominio ottomano. In seguito all'indipendenza della Bulgaria Ehrnrooth venne scelto dalla Russia per curare gli interessi di Alessandro I di Bulgaria, divenendo ministro della difesa nel nuovo governo indipendente. Ehrnrooth divenne l'uomo forte del governo e quindi divent\u00f2 primo ministro il 9 maggio 1881, mentre Alessandro portava a compimento i suoi piani per assumere il controllo totale del paese. Ehrnrooth divent\u00f2 il maggior sostenitore di Alessandro durante questo periodo, anche se in seguito fu costretto a lasciare la Bulgaria quando il tentativ\u00f2 fall\u00ec.\nDopo il ritorno in Russia Ehrnrooth divenne ministro-segretario di stato per gli affari finlandesi, anche se il suo operato, che tendeva alla russificazione, non piacque ai finlandesi Si ritir\u00f2 alla fine del XIX secolo e mor\u00ec d'infarto nel 1913 ad Helsinki all'et\u00e0 di 79 anni."}
{"id": "2762695", "revid": "1543377", "url": "https://it.wikipedia.org/wiki?curid=2762695", "title": "Heptathela yanbaruensis", "text": "Heptathela yanbaruensis \u00e8 un ragno appartenente alla famiglia Liphistiidae.\nIl nome del genere deriva dal greco , \"hept\u00e0\", cio\u00e8 \"sette\", ad indicare il numero delle ghiandole delle filiere che possiedono questi ragni, e dal greco , \"thel\u00e8\", che significa \"capezzolo\", proprio ad indicare la forma che hanno le filiere stesse.\nIl nome proprio deriva dalla foresta di Yanbaru, nella parte settentrionale dell'isola giapponese di Okinawa, dove \u00e8 stata rinvenuta, e dal suffisso latino \"-ensis\", che significa: \"presente, che \u00e8 proprio l\u00ec\".\nCaratteristiche.\nRagno primitivo appartenente al sottordine Mesothelae: non possiede ghiandole velenifere, ma i suoi cheliceri possono infliggere morsi piuttosto dolorosi\nQuesta specie ha due spermateche di forma bilobata, con processi secondari laterali, e per queste sue caratteristiche, nell'ambito di questo genere, \u00e8 stata classificata nel Gruppo B dall'aracnologo Hirotsugu Ono insieme a H. kimurai, H. amamiensis, H. kanenoi, H. kikuyai, H. nishikawai, H. yaginumai, H. higoensis e H. yakushimaensis.\nDistribuzione.\nRinvenuta nella foresta di Yanbaru, appartenente al distretto di Kinugami, nella parte settentrionale dell'isola giapponese di Okinawa."}
{"id": "2762696", "revid": "76963", "url": "https://it.wikipedia.org/wiki?curid=2762696", "title": "Colin Ferguson", "text": "Biografia.\nHa iniziato la sua carriera artistica nell'improvvisazione teatrale con il gruppo \"\"On the Spot\" di Montreal, contribuendo poi a fondare la sede di Detroit di \"The Second City\"\". Dal 1996 ha partecipato come attore a varie serie tv e film.\nFaceva parte del cast del telefilm \"Eureka\", serie del canale Syfy trasmessa dal 2006, nel ruolo del protagonista, sceriffo Jack Carter. Alla serie ha anche contribuito come regista in due episodi. Ha esordito come regista cinematografico nel 2010, con \"Triassic Attack\".\nNel 2014 entra nel cast della sesta stagione di \"The Vampire Diaries\" nel ruolo del cacciatore di vampiri Tripp Cooke.\nDoppiatori italiani.\nNelle versioni in italiano dei suoi film, Colin Ferguson \u00e8 stato doppiato da:"}
{"id": "2762699", "revid": "399", "url": "https://it.wikipedia.org/wiki?curid=2762699", "title": "Giovanni Frezza", "text": "Biografia.\nGiovanni Frezza debutt\u00f2 al cinema in un ruolo minore nel 1980, all'et\u00e0 di otto anni, nel film di Marco Bellocchio \"Salto nel vuoto\". Segu\u00ec una serie di interpretazioni del ruolo del bambino in diversi film, quasi sempre di genere horror. Nel 1982 interpret\u00f2 il film \"I nuovi barbari\" di Enzo Castellari. Nel 1981 interpret\u00f2 il ruolo di protagonista nel film \"Quella villa accanto al cimitero\" di Lucio Fulci.\nContinu\u00f2 ad apparire in diversi film fino al 1985. Il suo ultimo ruolo fu quello di Kirk nel 1985 nel film \"D\u00e8moni\" di Dario Argento e Lamberto Bava.\nSi ritir\u00f2 dalle scene all'et\u00e0 di tredici anni. Dopo la maturit\u00e0 scientifica, studi\u00f2 Fisica alla Sapienza - Universit\u00e0 di Roma, laureandosi nel 1998. Si trasfer\u00ec quindi a Chicago, dove svolge l'attivit\u00e0 di manager per un'azienda multinazionale."}
{"id": "2762701", "revid": "1305772", "url": "https://it.wikipedia.org/wiki?curid=2762701", "title": "Dicloroetilene", "text": "Con il termine dicloroetilene si possono indicare i seguenti composti chimici:"}
{"id": "2762703", "revid": "290948", "url": "https://it.wikipedia.org/wiki?curid=2762703", "title": "Cis-1,2-dicloroetilene", "text": ""}
{"id": "2762705", "revid": "290948", "url": "https://it.wikipedia.org/wiki?curid=2762705", "title": "Trans-1,2-dicloroetilene", "text": ""}
{"id": "2762706", "revid": "767487", "url": "https://it.wikipedia.org/wiki?curid=2762706", "title": "Scettro con la colomba", "text": "Lo Scettro con la colomba, conosciuto anche col nome di Scettro dell'equit\u00e0 e della grazia, \u00e8 uno scettro facente parte dei gioielli della corona inglese. Esso venne originariamente realizzato per l'incoronazione di Carlo II nel 1661. Il suo disegno include un globo d'oro con una fascia di pietre preziose, sormontato da una sfera con una colomba in oro smaltata di bianco che rappresenta lo Spirito Santo.\nLo scettro con la colomba simboleggia l'autorit\u00e0 spirituale del monarca ed il suo ruolo religioso. Durante l'incoronazione questo scettro viene tenuto con la mano sinistra mentre l'Arcivescovo di Canterbury pone sul capo al nuovo re la corona reale.\nLo scettro, assieme agli altri gioielli della corona, \u00e8 esposto presso la Jewel House della Torre di Londra."}
{"id": "2762707", "revid": "290948", "url": "https://it.wikipedia.org/wiki?curid=2762707", "title": "Dicloroetene", "text": ""}
{"id": "2762708", "revid": "290948", "url": "https://it.wikipedia.org/wiki?curid=2762708", "title": "1,2-dicloroetene", "text": ""}
{"id": "2762709", "revid": "438678", "url": "https://it.wikipedia.org/wiki?curid=2762709", "title": "Guitar Three", "text": ""}
{"id": "2762724", "revid": "1305772", "url": "https://it.wikipedia.org/wiki?curid=2762724", "title": "Discografia di Selena Gomez", "text": "La discografia di Selena Gomez, cantante pop statunitense, \u00e8 costituita da tre album in studio, una raccolta, due EP e ventuno singoli, pubblicati tra il 2008 e il 2021.\nAd essi vanno inoltre conteggiati oltre venti video musicali."}
{"id": "2762726", "revid": "124046142", "url": "https://it.wikipedia.org/wiki?curid=2762726", "title": "Claudio Leigheb", "text": "Biografia.\nClaudio Leigheb era di antiche origini viennesi e figlio d'arte (suo padre era l'attore comico Giovanni Leigheb): le ristrettezze economiche dell'infanzia lo temprarono nel carattere e lo resero attento e comprensivo nei confronti degli artisti in difficolt\u00e0. Interrompe gli studi universitari a Padova per dedicarsi alla recitazione. Allievo di Luigi Bellotti Bon, diventa ben presto attore comico famosissimo, interprete goldoniano apprezzatissimo, elogiatissimo per la naturalezza e la finezza interpretativa, derivategli da uno studio costante e da una severa preparazione professionale. I critici del suo tempo, lo definiscono come attore l'ultimo dei \"brillanti\" e, contemporaneamente, il primo grande comico modernamente inteso. Fece parte, con la moglie Teresina Migliotti, della compagnia \"Citt\u00e0 di Torino\", passando poi al capocomicato in societ\u00e0 con Ermete Novelli, Flavio And\u00f2, Virginia Reiter - con la quale fece ditta avendo anche Oreste Calabresi in compagnia nel 1893 - e, poco prima della morte, con Pier Camillo Tovagliari. Ebbe nelle sue compagnie attori che successivamente sarebbero divenuti famosissimi come il suo concittadino Ruggero Ruggeri, Ida Carloni Talli, Luigi Carini - che entr\u00f2 nella And\u00f2-Leigheb nel 1893 - Armando Falconi.\nAmico e frequentatore di noti scrittori, intellettuali e artisti della sua epoca come Edmondo De Amicis, Giuseppe Giacosa, Cesare Pascarella, Leonardo Bistolfi, Angelo Dall'Oca Bianca, Sebastiano De Albertis, nel 1884 viene insignito del titolo di cavaliere dell'Ordine della Corona d'Italia per meriti artistici.\nDal \"viso un poco triangolare, calante su un mento aguzzo, intensissimo di espressione, ma preciso e sobrio nell'uso di essa\" (Renato Simoni, \"Cronache di un grande teatro. Il teatro Manzoni di Milano\", Milano 1952, p. 168), il Leigheb ebbe una particolare estensione vocale, che us\u00f2 per connotare anche foneticamente i suoi tipi umani. Osservatore scrupoloso del dettato dell'autore (am\u00f2 definirsi collaboratore e non soverchiatore del testo), fu osservatore altrettanto attento della realt\u00e0. Aborr\u00ec l'uso tradizionale dei \"soggetti\" e delle buffonerie di facile effetto e si affid\u00f2, per la costruzione dei suoi caratteri, alla sicura padronanza della pantomima e della mimica facciale, all'uso di contrasti e controscene, al gusto sapiente della dizione, usata spesso in chiave umoristica, e apport\u00f2 un contributo significativo all'evoluzione moderna del ruolo del \"brillante\". Di temperamento malinconico, scelse una comicit\u00e0 riflessiva. La naturalezza e la misura che gli derivavano dallo studio metodico segnarono la sua cifra stilistica, tanto da renderlo fra gli interpreti maschili pi\u00f9 apprezzati dalla critica e pi\u00f9 in sintonia con il gusto del suo tempo, anticipatore in tal senso del personaggio-ragionatore che fu del teatro di Luigi Pirandello. Attivo in anni di rapido sviluppo della drammaturgia borghese e di trasformazione della struttura delle compagnie, nel corso della sua carriera esper\u00ec l'intera gamma delle possibilit\u00e0 che il ruolo comico gli offriva. Per trent'anni vest\u00ec i panni di Arlecchino: La serva amorosa e Il bugiardo di Carlo Goldoni furono i suoi cavalli di battaglia. Recit\u00f2 ne La bisbetica domata di William Shakespeare e nell'Avaro di Moli\u00e8re. Il suo repertorio era legato tuttavia prevalentemente alla produzione contemporanea: fu interprete di commedie brillanti, farse, monologhi - eccelse in particolare in quelli di A. Salsilli -, nonch\u00e9 di molte \"pochade\" di importazione francese, la cui invasione sulle scene italiane non gli imped\u00ec, sul finire del secolo, di provarsi anche in parti di tono drammatico o patetico. (da Favino A., \"Leigheb Claudio\", in Dizionario Biografico degli Italiani, 2005).\nFra le sue interpretazioni pi\u00f9 famose sono da ricordare \"Guerra in tempo di pace\" di Moser e Scontan, \"La zia di Carlo\" di Brandon Thomas, \"Il marito di Babette\" di Philippe Gille e Henri Meilhac, \"Le sorprese del divorzio\" di Alexandre Bisson e Antony Mars e numerose altre commedie e pochade del repertorio fin de si\u00e8cle.\nAneddoto Storico - Al principio della sua carriera, attraversata, come tanti altri, da un periodo di difficolt\u00e0 economiche, per recitare doveva chiedere in prestito gli abiti di scena ad un collega di buon cuore. Nella \"Legge del Cuore\", egli rappresentava un personaggio che si era recato a chiedere ad un burbero signore la mano della figlia per un povero orfano. Ma il vestito che Leigheb indossava era fatto cos\u00ec poco a suo dosso, che quando il burbero padre gli chiese: \"Signore, in quale veste venite voi?\", una voce dal loggione rispose, pronta: - \"In quella di un altro!\"\nEbbe un figlio, Augusto Leigheb, che non intraprese la carriera teatrale\nNel 2001, per le edizioni Bulzoni, \u00e8 stato pubblicato un libro su Leigheb (\"Il brillante si fa ragionatore. Claudio Leigheb e il teatro dei ruoli\") scritto da Elena De Pasquale."}
{"id": "2762727", "revid": "465169", "url": "https://it.wikipedia.org/wiki?curid=2762727", "title": "Forever (Chris Brown)", "text": "Forever \u00e8 un brano musicale del cantante statunitense Chris Brown, estratto come primo singolo dall'album \"Exclusive: Forever Edition\", edizione speciale del precedente album \"Exclusive\".\nIl brano, avendo ottenuto un largo successo internazionale, e ottime ricezioni da parte della critica, \u00e8 considerato uno dei brani pi\u00f9 celebri del cantante.\nDescrizione.\nComposizione.\nIl brano \u00e8 stato scritto da Brown e il suo team di songwriting. \"Forever\" \u00e8 una versione estesa di una canzonetta composta da Brown per la pubblicit\u00e0 delle \"Doublemint\". Brown inizialmente compose una versione corta per la pubblicit\u00e0 e successivamente la ampli\u00f2 e modific\u00f2 in una canzone nel corso di una sessione di registrazione nel febbraio del 2008, dove lavor\u00f2 con Polow da Don a cui venne in mente un beat che poi produsse e da cui Brown ci scrisse il brano sopra. Dato che lo stile del produttore era molto europeo con elementi techno-house, Brown e il suo team decisero di creare un brano che unisse lo stile del cantante stile con quello del produttore. Nel brano il cantante fa uso dell'Auto-Tune, che precedentemente aveva usato solo nel singolo \"Kiss Kiss\". Inizialmente il brano era progettato per essere inserito nel prossimo album di Brown, ma successivamente decise di pubblicare una ristampa dell'album \"Exclusive\", chiamata \"Exclusive: The Forever Edition\", inserendoci il brano, dato che non si sentiva ancora pronto per rilasciare un nuovo album.\nInizialmente il singolo progettato per essere pubblicato dopo \"With You\" era \"Down\", dove Brown duettava con Kanye West, ma Brown decise di pubblicare \"Forever\", nonostante la disapprovazione della sua casa discografica riguardo a questa decisione.\nStile musicale.\nIl brano presenta sonorit\u00e0 differenti dai precedenti lavori di Chris Brown che puntavano a un genere R&amp;B, infatti \"Forever\" presenta sonorit\u00e0 eurodance e eurodisco, con diverse influenze techno e trance.\nDel brano ne \u00e8 stato inoltre pubblicato un remix ufficiale, a cui partecipano i rapper Lil' Wayne e Lupe Fiasco.\nAccoglienza.\nLa canzone ha ricevuto critiche molto positive della maggioranza dei critici musicali, in diversi hanno definito la canzone come la migliore dell'artista, d'altra parte c'\u00e8 chi pur elogiando il brano, critica Brown per avere uno stile musicale troppo simile a quello di altri artisti R&amp;B come Usher e Ne-Yo nella canzone.\nVideo musicale.\nIl video musicale prodotto per \"Forever\" \u00e8 stato girato a Los Angeles il 4 aprile 2008, ed \u00e8 stato diretto da Joseph Kahn. Il video \u00e8 stato trasmesso per la prima volta il 30 aprile 2008 da \"TRL\" ed ha raggiunto la prima posizione della classifica settimanale di MTV.\nSuccesso commerciale.\nIl brano ha riscosso un grandissimo successo in patria, debuttando il 10 maggio del 2008 alla nona posizione, e raggiungendo dopo 14 settimane la seconda posizione della Billboard Hot 100, mantenendo la posizione per 2 settimane, stando dietro a \"I Kissed a Girl\" di Katy Perry e \"Disturbia\" di Rihanna, vendendo in totale nel paese oltre 4 milioni di copie. La canzone riscosse un buon successo anche nel resto dei paesi anglofoni, raggiungendo la vetta in Irlanda e in Nuova Zelanda, e la top ten in Regno Unito, Australia e Canada."}
{"id": "2762728", "revid": "297059", "url": "https://it.wikipedia.org/wiki?curid=2762728", "title": "Arco vaginale", "text": ""}
{"id": "2762730", "revid": "1005847", "url": "https://it.wikipedia.org/wiki?curid=2762730", "title": "Comuni della Polonia (A-C)", "text": "Questo \u00e8 un elenco dei 2.479 comuni della Polonia ordinati alfabeticamente dalla A alla C.\nSigle dei tipi di comune:\nm: miejska (comuni urbani), mw: miejsko-wiejska (comuni urbano-rurali), w: wiejska (comuni rurali)."}
{"id": "2762737", "revid": "125322923", "url": "https://it.wikipedia.org/wiki?curid=2762737", "title": "Personaggi di Boris", "text": "Questa voce contiene un elenco dei personaggi presenti nella serie televisiva Boris.\nProtagonisti.\nBoris.\n\"Il pesce rosso\".\nIl personaggio che d\u00e0 il titolo al telefilm \u00e8 un pesce rosso, di propriet\u00e0 del regista Ren\u00e9 Ferretti, che lo porta sul luogo delle riprese de \"Gli occhi del cuore 2\" come portafortuna. Non ha ruolo attivo nel telefilm, tuttavia la sua boccia \u00e8 sempre posta sul monitor del regista. Il suo nome deriva da quello di Boris Becker e tutti i suoi predecessori (ognuno usato da Ren\u00e9 come portafortuna per un diverso film/serial) avevano il nome di battesimo di altri famosi tennisti: prima di Boris (Becker), infatti, il regista ha avuto Stan (Stan Smith), Bj\u00f6rn (Bj\u00f6rn Borg), Panatta (Adriano Panatta), Ivan (Ivan Lendl), Venus (Venus Williams) e Serena (Serena Williams) durante le riprese di \"Assassinio 1\" e \"Assassinio 2\", Chang (Michael Chang) durante le riprese di \"La bambina e il capitano\" e McEnroe (John McEnroe) durante le riprese di \"Caprera\". Per le riprese di \"Medical Dimension\", nella terza stagione di \"Boris\", Ren\u00e9 sceglie il nuovo pesce rosso Federer (Roger Federer).\nAlessandro.\n\"Lo stagista\", interpretato da Alessandro Tiberi.\n\u00c8 uno stagista che arriva sul set de \"Gli occhi del cuore 2\", trovandosi catapultato in un ambiente di ipocrisie, incompetenza e mancanza di professionalit\u00e0. Nonostante la serie non preveda un protagonista assoluto, Alessandro, in particolare nella seconda stagione, \u00e8 quello attorno al quale ruotano gran parte delle trame. Appena giunto sul set, il suo grado \u00e8 quello dello \"schiavo\", al servizio di chiunque sia presente negli studi. Stanis e Biascica si rivolgono a lui chiamandolo \"Seppia\", mentre gli altri personaggi del set spesso sbagliano il nome o fingono di non ricordarlo. All'inizio della serie \u00e8 fidanzato con Elena, ma il loro rapporto termina quando scopre dei sentimenti nei confronti di Arianna, verso cui resta sempre attratto anche durante un flirt con Karin nella seconda stagione. Arianna, tuttavia, sembra sempre mettere il lavoro davanti a tutto e, quindi, a volerlo trattare in maniera distaccata e professionale. Dopo essere stato sfrattato viene ospitato a casa di Ren\u00e9 a tempo indeterminato, proseguendo l'attivit\u00e0 di \"schiavo\" anche nelle faccende domestiche.\nRen\u00e9.\n\"Il regista\", interpretato da Francesco Pannofino.\nRenato Ferretti detto Ren\u00e9 \u00e8 nato a Fiano Romano il 19 settembre 1958, ma vive e lavora a Roma. Prima de \"Gli occhi del cuore 2\" ha diretto altre tre fiction, ovvero \"Caprera\", \"La bambina e il capitano\" e \"Libeccio\", oltre che alla prima stagione de \"Gli occhi del cuore\": ben due di queste fiction sono state sospese, rispettivamente per le proteste delle associazioni dei genitori e per i bassi ascolti. Inoltre ha diretto uno spot pubblicitario sui pannolini con uno scimpanz\u00e9 come protagonista. Piccolo capolavoro di Ren\u00e9 \u00e8 il cortometraggio ambientalista \"La formica rossa\", realizzato di straforo dietro le quinte del set de \"Gli occhi del cuore 2\". Un'altra regia di alto livello \u00e8 quella per il mediometraggio \"Passami il sale\", che gli ha valso un premio alla regia per la qualit\u00e0. Ren\u00e9 in realt\u00e0 ha un grande rispetto per il suo lavoro e spesso chiede pubblicamente scusa per la scarsa qualit\u00e0 delle scene che realizza, anche quando la colpa \u00e8 degli sceneggiatori o degli interpreti; tuttavia, il pi\u00f9 delle volte, lui stesso fa passare delle scene realizzate in modo approssimativo (a \"cazzo di cane\" per usare le sue parole) per rispettare i tempi imposti dalla rete e per non indispettire tecnici o attori. Gioca a calcio balilla per stemperare la tensione sul set. Inizialmente non riesce mai a indovinare il nome di Alessandro.\nArianna.\n\"L'assistente alla regia\", interpretata da Caterina Guzzanti.\nArianna Dell'Arti \u00e8 l'assistente di Ren\u00e8 ed \u00e8 l'unica componente della troupe che dedica tutto il suo tempo al lavoro in modo professionale, senza colpi di testa, ma sacrificando di fatto la sua vita privata. Il suo modo di lavorare \u00e8 autoritario e dittatoriale, tentando di rimediare all'inefficienza e al menefreghismo dei suoi colleghi. \u00c8 lei a occuparsi principalmente di Alessandro dopo averlo assunto personalmente, che comanda a bacchetta ma di cui si scopre innamorata.\nIl loro rapporto sentimentale verr\u00e0 a complicarsi in seguito, per ragioni politiche: Arianna riveler\u00e0 ad Alessandro, che ha idee di sinistra, di essere al contrario, e da sempre, una convinta sostenitrice di Silvio Berlusconi.\nStanis.\n\"Il divo\", interpretato da Pietro Sermonti.\nStanis interpreta Giorgio, il protagonista maschile de \"Gli occhi del cuore 2\" e in seguito del suo spin-off \"Medical Dimension\". Il suo vero nome \u00e8 Enzo Facchetti, ma ha adottato lo pseudonimo Stanis La Rochelle per rinnegare qualunque riferimento all'Italia: l'uomo \u00e8 infatti convinto che la recitazione \"troppo italiana\" sia il motivo principale della scarsa qualit\u00e0 delle fiction televisive e del cinema in Italia. Il suo nome d'arte \u00e8 un riferimento al metodo Stanislavskij: l'attore, infatti, prima di girare deve calarsi nel ruolo e, spesso, questo accade pochi secondi prima del ciak. Spesso, per coprire situazioni di difficolt\u00e0, ricorda agli altri di aver frequentato la scuola per mimi di Marcel Marceau e ci\u00f2 d\u00e0 origine ad assurdi e improbabili siparietti. \u00c8 un attore assolutamente mediocre, ma ha un'alta considerazione di s\u00e9 e tratta il resto della troupe come se la sua presenza in una fiction televisiva \"italiana\" fosse un suo regalo verso di loro, mentre lui \u00e8 destinato al cinema e al teatro.\nDuccio.\n\"Il direttore della fotografia\", interpretato da Ninni Bruschetta.\nQuarantenne siciliano di Messina, Duccio Patan\u00e8 fa regolare uso di cocaina e spesso chiede agli altri componenti della troupe se abbiano voglia di tirare con lui per rilassarsi. Viene convinto da Ren\u00e9 ad assumere il ruolo di direttore della fotografia per \"Gli occhi del cuore\" durante un periodo di degenza in ospedale in seguito a un'overdose. Quando \u00e8 sul set, passa gran parte del tempo a poltrire su un divano (ma lui dice che sta pensando alla prossima scena), oppure a dedicarsi ad attivit\u00e0 parallele (ad esempio occuparsi del suo peschereccio, per il quale ha investito 30.000 euro su consiglio di un amico). Sostiene che la fotografia di una fiction, per esigenze di rete, deve essere brutta, perch\u00e9 se fosse pi\u00f9 bella di quella della pubblicit\u00e0, la gente cambierebbe canale durante gli spot. Pertanto Duccio opta sempre per una luce sovraesposta o, come viene definita sul set, \"smarmellata\", e non ha problemi ad ammettere che non gli dispiace affatto di essere pagato bene per lavorare poco e male. Nonostante ci\u00f2, molti commenti di Ren\u00e9 fanno capire che Duccio, un tempo, aveva dimostrato del vero talento come direttore della fotografia.\nBiascica.\n\"Il capo elettricista\", interpretato da Paolo Calabresi.\nAugusto Biascica si occupa di gestire le luci, sotto gli ordini di Duccio: tuttavia questo si limita sovente a \"smarmellare\" la luce, aprendo al massimo l'otturatore dei fari. Si presenta come un personaggio sboccato e minaccioso nel suo colorito vernacolo romanesco, soprattutto verso i due \"schiavi\": gli stagisti Alessandro e Lorenzo; in particolare il secondo viene da lui soprannominato \"merda\" e trattato come uno straccio. Nonostante il fatto che parli mangiandosi le parole, \"Biascica\" \u00e8 il suo vero cognome: \u00e8 l'unico dei personaggi che non viene chiamato tramite il nome di battesimo dai suoi colleghi. Il suo vocabolario \u00e8 molto sboccato ed esplicito: nella seconda stagione, quando Sergio, su richiesta di Mariano, vieter\u00e0 le bestemmie sul set, Biascica -facendosi portavoce di tutti i tecnici- reclama il suo diritto a bestemmiare, al punto che paga preventivamente le multe previste, in modo da avere un \"bonus\" di imprecazioni, che si gioca immediatamente. Talvolta utilizza forme verbali assolutamente inesistenti, come \"estroiettare\" (contrario di \"introiettare\"). Alla fine della prima stagione inizia ad avere problemi di vertigini, che gli impediscono di salire sulla scala e che teme possano fargli perdere il lavoro. Per questo motivo, nella seconda stagione, va in cura da una psicologa sperando che possa risolvere il suo problema, che si pensa possa derivare dalla sua infanzia travagliata e difficile; alla fine della seconda stagione scopre che la causa dei suoi mali erano solo gli straordinari del mese di aprile, non pagati da 18 mesi, della fiction \"Libeccio\". Sfegatato romanista, ha un figlio di nome Arturo (che appare nell'episodio \"Stopper\", interpretato dal vero figlio di Calabresi, Arturo), e una figlia, pi\u00f9 un altro maschio in arrivo che chiamer\u00e0 \"Francesco Totti Biascica\".\nItala.\n\"La segretaria di edizione\", interpretata da Roberta Fiorentini.\n\u00c8 la segretaria di edizione che si trova sempre seduta di fianco a Ren\u00e9 durante le riprese. Oziosa e assolutamente poco professionale, lavora grazie a raccomandazioni di personaggi molto importanti all'interno della rete. Nonostante l'aspetto mite, \u00e8 molto permalosa, maleducata e irascibile. Spesso beve alcolici (tanto da esser soprannominata \"Brunella di Montalcino\") o mangia sul set. Il suo personaggio non ha mai dei ruoli di spicco durante le puntate, tuttavia nella prima stagione sembra avere ucciso accidentalmente Boris, dandogli da mangiare un pezzo di lardo di Colonnata. In seguito, alla vista del pesce morto, Ren\u00e9 cade nella disperazione. A sua insaputa Alessandro (incaricato da Arianna) dovrebbe acquistare un pesce rosso che gli somigli per far credere a Ren\u00e9 che si fosse trattato di un malore temporaneo, ma improvvisamente il pesce, come raccontato da Alessandro ad Arianna in una scena in cui si sentono le due voci fuori campo, riprende a nuotare.\nSergio.\n\"Il direttore di produzione\", interpretato da Alberto Di Stasio.\nSergio Vannucci \u00e8 il direttore di produzione de \"Gli occhi del cuore 2\". Uomo dalle mille risorse e dal passato molto losco (\u201cOh, io ar gabbio nun ce torno\u201d dir\u00e0 a Ren\u00e9), usa qualunque mezzo pur di risolvere i sempre pi\u00f9 incombenti problemi della fiction, anche quelli pi\u00f9 improbabili (come mettere una tigre vecchia e malata sul set per far credere alla gente che si stia girando veramente in Africa, o rimpiazzare un'attrice non pi\u00f9 disponibile con una sbandata raccolta per strada). Disposto a tutto pur di avere altri soldi, \u00e8 lui che guarisce Biascica dalle sue vertigini sventolandogli in faccia un assegno da settemila euro, che (a suo dire) si rivelano essere gli straordinari del mese di aprile di \"Libeccio\", un'altra fiction diretta da Ren\u00e9.\nLorenzo.\n\"Lo stagista muto\" (o anche \"Lo stagista schiavo\") o pi\u00f9 semplicemente \"lo schiavo\", interpretato da Carlo De Ruggieri.\nOriginario di Matera, Lorenzo \u00e8 lo stagista di fotografia, nonostante sia sfruttato e vilipeso, mantiene integra la passione per il suo lavoro. Questo, l'entusiasmo e la voglia di lavorare bene, gli costeranno la simpatia gi\u00e0 scarsa di tutta la troupe (che in un'occasione organizza una vera e propria \"spedizione punitiva\" contro di lui) mettendo praticamente a rischio il suo posto di lavoro per cui percepisce un quinto dello stipendio normale e a cui \u00e8 approdato dopo un lungo periodo di angherie. Nessuno lo difende, ma a partire dalla terza stagione la sua vita subir\u00e0 un cambiamento radicale: ha infatti uno zio che, con le ultime elezioni, \u00e8 stato eletto senatore e che quindi lo rende adesso intoccabile. Questo provoca in lui un aumento della sua stima, usando gli agganci che lo zio potrebbe procurargli e pensando che potrebbe proteggerlo (nonostante sia di orientamento politico opposto al suo) e un senso di disagio nei confronti degli altri personaggi che ormai avevano preso l'abitudine di trattarlo in malo modo. \u00c8 uno dei personaggi che conoscono una crescita maggiore durante la serie, infatti giunger\u00e0 a ricoprire il ruolo di operatore, spodestando alcuni membri della troupe che non lo perdoneranno.\nLopez.\n\"Il delegato di rete\", interpretato da Antonio Catania.\nDiego Lopez \u00e8 il delegato di rete incaricato di fare da tramite tra la rete, rappresentata dal Dottor Cane, e la troupe. Essendo colui che comunica alla troupe le decisioni della direzione, sul set \u00e8 sempre visto con timore. Tuttavia, occupa una posizione relativamente bassa all'interno dell'organigramma della rete, dovendo esibire sempre un atteggiamento di compiacimento e adulazione nei confronti dei dirigenti di livello pi\u00f9 alto e verso gli attori raccomandati dai personaggi con maggior potere.\nCorinna.\n\"La star\", interpretata da Carolina Crescentini.\nCorinna Negri \u00e8 la protagonista femminile de \"Gli occhi del cuore 2\", in cui interpreta la parte della dottoressa Giulia. Come per Stanis, le sue capacit\u00e0 attoriali molto scarse si uniscono a una grande autoconsiderazione. Ma, mentre il suo partner di scena ha comunque un livello di recitazione sufficiente, e tutto sommato viene dunque sopportato dalla troupe, Corinna \u00e8 invisa a tutti per via delle sue pretese (generi alimentari o ulteriori comodit\u00e0 nel suo camerino), e in particolar modo \u00e8 odiata da Ren\u00e9 per la sua totale incapacit\u00e0 recitativa (noto l'epiteto \"cagna maledetta\" digrignato a denti stretti dal regista mentre l'attrice recita le sue scene) che allunga notevolmente la dose di lavoro giornaliera, come quando l'intera troupe \u00e8 costretta a rimanere sul set (nonostante Ren\u00e8 avesse dato a tutti il pomeriggio libero), in quanto Corinna non \u00e8 capace di pronunciare correttamente la parola \"gioielliere\" e dunque non riesce a concludere una scena; oltre alle classiche richieste da diva, l'attrice spesso pretende anche di poter modificare le sceneggiature, come nell'episodio \"Il mio primo giorno\", in cui pretende di modificare la battuta in cui ammette che il suo personaggio ha 34 anni, ritenendola dannosa per la sua immagine. Ciononostante nessuno osa riprenderla o rimproverarla in quanto l'attrice \u00e8 l'amante del dottor Cane, il capo della rete televisiva, ed \u00e8 dunque solo grazie a lei che si sta girando una seconda stagione de \"Gli occhi del cuore\" nonostante i pessimi risultati ottenuti dalla prima (la cui messa in onda \u00e8 stata sospesa dopo solo tre puntate a causa dei bassi indici d'ascolto).\nAll'inizio della seconda stagione, Corinna decide di lasciare il set per cominciare una nuova fiction su Madre Teresa di Calcutta: per questo motivo, all'interno della seconda e terza stagione di \"Boris\", il personaggio appare solamente in poche scene.\nCristina.\n\"La nuova star\", interpretata da Eugenia Costantini.\nCristina Avola Burkstaller interpreta Sofia, la cugina di Giulia, sostituendola come protagonista femminile de \"Gli occhi del cuore 2\" all'inizio della seconda stagione di \"Boris\". Pur condividendone gli atteggiamenti scontrosi e indisponenti, mentre Corinna viveva con passione e ambizione il suo lavoro, Cristina, nonostante non se la cavi affatto male come interprete, sembra non essere affatto interessata alla vita da attrice e si comporta come se la scelta di recitare non fosse sua. Si reca saltuariamente sul set, costringendo la troupe a modificare continuamente i propri programmi in funzione delle sue assenze o ritardi. Tuttavia la produzione impone di trattarla con il massimo rispetto, essendo la figlia del ricco e potente imprenditore dell'acciaio Avola Burkstaller. La troupe ironizza sul potere del padre chiamandola segretamente, e spregiativamente, \"la figlia di Mazinga\". Cristina, a differenza degli altri attori, si interroga pi\u00f9 volte sul senso delle battute che le vengono affidate, rendendosi presto conto della scarsa qualit\u00e0 della fiction di cui \u00e8 protagonista. Da questo momento la ragazza cerca in tutti i modi di abbandonare la serie, ritenendola \u00abun incubo\u00bb, infine riuscendoci a seguito di una violenta lite con Ren\u00e8 finita a testate, a seguito della quale l'attrice, accordandosi con il regista tramite il suo avvocato, riesce nel suo intento di lasciare il set. Ricompare negli ultimi episodi della terza stagione dimostrando, apparentemente, un atteggiamento pi\u00f9 maturo e con l'obiettivo di emanciparsi economicamente dalla sua famiglia.\nKarin.\n\"Le cosce\", interpretata da Karin Proia.\nData la giovane et\u00e0 e il look troppo acqua e sapone di Cristina, Karin viene chiamata sul set de \"Gli occhi del cuore 2\" per interpretare il ruolo di un commissario di polizia, Sandra Gusberti, il cui unico scopo \u00e8 quello di creare alcuni momenti sexy e aumentare l'audience della fiction. Si distingue subito per i suoi modi schietti. Il suo obiettivo \u00e8 avere rapporti con tutti, giovani e meno giovani, al fine di avere protezioni o semplice divertimento. Inoltre Karin ha la particolarit\u00e0 d'insistere a inserire componenti erotiche anche in scene drammatiche o comunque aventi un contesto assolutamente privo di qualsivoglia elemento sensuale. Oltre a \"Gli occhi del cuore 2\", nel suo curriculum figura anche il ruolo di protagonista nel video del cantante Zebra, nel quale recita a cavallo di un toro meccanico e con un seno scoperto. Sar\u00e0 presto attratta da Alessandro, con il quale finir\u00e0 presto col fare sesso, anche se tra i due ci sar\u00e0 solo un breve flirt. In seguito, dopo averlo inizialmente respinto, volger\u00e0 il proprio interesse su Stanis.\nFabiana.\n\"La nuova attrice\" interpretata da Angelica Leo.\nFabiana fa il suo esordio nella terza stagione, come protagonista femminile della nuova serie \"Medical Dimension\", spin-off di qualit\u00e0 de \"Gli occhi del cuore\" incentrato sulla malasanit\u00e0. Inizialmente Ren\u00e9 era contrario al suo ingresso nella fiction, scegliendo come protagonista femminile della nuova serie un'altra attrice; quando per\u00f2 questa si rivela totalmente inadeguata per la parte, il regista \u00e8 costretto a fare buon viso a cattivo gioco e chiamare Fabiana sul set. La ragazza infatti cela un segreto: \u00e8 la figlia di Ren\u00e9, e questo non voleva farla recitare non perch\u00e9 non la ritenesse adatta alla parte ma perch\u00e9 non voleva che le malelingue lo accusassero di nepotismo. Spesso l'atteggiamento idealista della giovane si scontra con la dura realt\u00e0 dell'ambiente.\nAlfredo.\n\"L'aiuto regista\", interpretato da Luca Amorosino.\nAiuto regista di Ren\u00e9, ha per\u00f2 il difetto di mostrarsi troppo sperimentatore e poco concreto e attento ai tempi imposti, rispetto ad Arianna. Per arrotondare le proprie entrate, si occupa di procurare cocaina a Duccio.\nGloria.\n\"La truccatrice\", interpretata da Ilaria Stivali.\nDurante la prima stagione ha un piccolo flirt con Biascica. All'inizio della seconda stagione viene licenziata in quanto unica della troupe de \"Gli occhi del cuore\" a non avere una protezione politica. Grazie per\u00f2 a Ren\u00e9, avr\u00e0 un appoggio di un politico che le assicurer\u00e0 un posto negli uffici della Regione Basilicata.\nI tre sceneggiatori.\nInterpretati da Valerio Aprea, Massimo De Lorenzo ed Andrea Sartoretti.\nSono tre fannulloni, perdigiorno e svogliati ma ciononostante molto ben retribuiti, i quali si fanno sempre venire in mente delle scene improbabili che non hanno nulla a che vedere con l'andamento della gi\u00e0 di per s\u00e9 debole e banale trama de \"Gli occhi del cuore 2\". Ogni scena \u00e8 contrassegnata da pochi, sparuti stati emotivi che i tre sceneggiatori esprimono con i tasti Funzione del loro computer. Tra queste figura lo stato d'animo \"basito\", F4, e \"perplesso\", F3, che spesso fanno da padrone nelle scene della claudicante fiction. Spesso si ritrovano a cannibalizzare idee di vecchi telefilm esteri, senza neanche apportare i dovuti adattamenti (ad esempio trasformando la festa del ringraziamento statunitense in un'anonima e improbabile \"festa del grazie\").\nRen\u00e9 ogni volta \u00e8 fortemente infastidito nei confronti dei tre quando legge le loro sceneggiature.\nPersonaggi secondari.\nMariano Giusti.\n\"Il Conte\", interpretato da Corrado Guzzanti.\nMariano Giusti interpreta il conte, ovvero l'antagonista de \"Gli occhi del cuore 2\". Si tratta di un attore psicologicamente instabile che gi\u00e0 in passato ha creato non pochi problemi al cast e alla troupe della fiction con i suoi improvvisi scatti d'ira, a volte conclusi con veri e propri incendi appiccati al set e la ripetuta distruzione del suo camerino. Mariano afferma di aver avuto, durante un viaggio in auto lungo l'autostrada Roma-L'Aquila, la visione di Ges\u00f9 Cristo sul sedile del passeggero: a detta dell'attore, il Messia, scontento del ruolo negativo di Mariano nella fiction, gli avrebbe indicato di prepararsi per un nuovo progetto della rete dedicato alla figura di \"Padre Frediani\" (che per\u00f2 \u00e8 stato gi\u00e0 assegnato, a detta di Lopez, a Fabrizio Frizzi, in quanto considerato un attore \"di prima fascia\" mentre Mariano \u00e8 un attore \"di seconda fascia\"). Da questo momento Mariano diventa preda di continue crisi mistiche. Ad Alessandro viene spesso affidato il compito di assecondare le richieste di Mariano, per impedire altri scatti d'ira: lo stagista si trova quindi costretto a pregare o a sfasciare i suoi stessi CD, sotto la minaccia di una mazza da baseball. Mariano vive in casa con l'anziana madre, la quale ha un grosso problema con la saliva che le impedisce la motilit\u00e0.\nPadre Gabrielli.\n\"L'agente di Mariano\", interpretato da Corrado Guzzanti.\n\u00c8 un macchiettistico prete napoletano che funge da agente, consigliere e guida spirituale di Mariano. In realt\u00e0 \u00e8 un uomo con ben pochi scrupoli (ha addirittura un figlio segreto), non ha mai celebrato una messa, \u00e8 colluso con la camorra e risulta non essere nemmeno credente (percepibile dal ricorrente sbuffare quando Mariano gli parla di fede o lo invita a pregare). Viene apparentemente ucciso da Giusti con tre colpi di pistola, alla fine della seconda stagione, per la sua apparente incapacit\u00e0 nel fargli assegnare il ruolo da lui tanto ambito di \"Padre Frediani\"; ma in realt\u00e0, poco dopo, viene inquadrato mentre russa.\nMartellone.\n\"Il comico\", interpretato da Massimiliano Bruno.\nNando Martellone \u00e8 un comico privo di talento, diventato per\u00f2 improvvisamente famoso per via di una scurrile frase-tormentone, \"Bucio de culo\", da lui esclamata a ripetizione nei suoi sketch. Viene chiamato sul set de \"Gli occhi del cuore 2\", nel ruolo del notaio: il suo compito \u00e8 quello di condurre la cosiddetta \"linea comica\" della fiction, voluta da Lopez per aumentare l'audience della serie. Tuttavia Martellone non si dimostra in grado di realizzare momenti brillanti, se non ricorrendo a volgarit\u00e0 o espressioni buffe, risultando cos\u00ec troppo in contrasto con il dominante clima drammatico e serioso della fiction. Nella puntata 2x05, intitolata \"L'affaire Martellone\", \u00e8 protagonista di uno scandalo: in seguito a un festino a base di alcol e droga tenutosi in casa sua, una transessuale cade in overdose e Martellone viene indagato. Ci\u00f2 lo estrometter\u00e0 quasi definitivamente dalle scene, tant'\u00e8 che la produzione della fiction decider\u00e0 di far sparire il personaggio facendolo colpire da un infarto. Tuttavia, Martellone riesce a salvarsi per un dettaglio che solo lui aveva notato e che era sfuggito agli sceneggiatori: in questo modo, il suo destino cambia e invece di essere colpito da infarto entra solamente in coma.\nRitorna in una puntata della terza stagione per un escamotage degli sceneggiatori e approfitta di questo ritorno per stabilire che, dopo aver partecipato al reality show \"La casa senza bagno\" \u00e8 cambiato e non bisogna pi\u00f9 vederlo come un attore volgare. Uscir\u00e0 di scena in modo dignitoso, facendo morire il suo personaggio in una scena che fa piangere letteralmente tutta la troupe, ma Martellone non si fermer\u00e0: infatti si cimenter\u00e0 nel campo discografico, con un pezzo dance dal titolo \"Bucio De Culo remix\".\nDottor Cane.\n\"Il direttore di rete\", interpretato da Arnaldo Ninchi.\nNelle prime due stagioni non se ne vede mai il volto e per ci\u00f2 che riguarda \"Gli occhi del cuore\" si rivolge unicamente a Lopez e, in un'unica occasione, anche a Ren\u00e9 Ferretti, quando gli affida il \"progetto Machiavelli\". Nel dodicesimo episodio della terza stagione si vede per la prima volta il suo volto, durante un colloquio con Ren\u00e9 nel quale gli spiega il perch\u00e9 del far fallire il progetto di \"Medical Dimension\".\nGlauco.\n\"Il vecchio amico di Ren\u00e9\", interpretato da Giorgio Tirabassi.\nDirettore della fotografia italiano che ha lavorato in Sudafrica, Glauco Benetti appare nella prima stagione per sostituire Ren\u00e9 spacciandosi per Albino Corradi: dopo aver rivoluzionato la gerarchia tra Alessandro e Arianna, invertendo i loro ruoli, gestisce il resto della troupe urlando e insultando gli attori ma mostrando un atteggiamento gioviale ed amichevole nei confronti di Alessandro. Nella seconda stagione, Benetti far\u00e0 in modo di mettere della pubblicit\u00e0 occulta in \"Gli occhi del cuore 2\", espediente che ha gi\u00e0 utilizzato molte volte in passato. Vive in una villa a Johannesburg e lavora principalmente in pubblicit\u00e0, ma non disdegna di inaugurare delfinari a Vancouver. In Italia si \u00e8 occupato principalmente di \"robba d'autore\", espressione con la quale definisce film come \"Ammalati e Morti\" e \"A costo di farla franca\". Appare anche durante gli ultimi episodi della terza stagione quando Ren\u00e9 gli chiede \"in prestito\" Corinna per girare un improbabile \"Gli occhi del cuore 3\".\nRiesce a gestire gli attori, anche quelli pi\u00f9 \"difficili\" o non dotati, grazie alla sua particolare spigliatezza e alle sue modalit\u00e0 dirette e non curanti delle formalit\u00e0. Il cinismo e sarcasmo che nutre verso la fiction italiana e che non prova a nascondere \u00e8 una delle caratteristiche che lo distingue dagli altri.\nElena.\n\"La fidanzata\", interpretata da Margot Sikabonyi.\nElena \u00e8 la fidanzata di Alessandro. Milanese, fa la spola tra Roma e Milano per vedere il fidanzato, di cui non apprezza l'eccessivo servilismo nei confronti della troupe. Viene insidiata da Stanis che, percependo l'aria di crisi tra i due, non esita a rivelare ad Alessandro di volerci provare non appena la rottura sar\u00e0 definitiva.\nOrlando Serpentieri.\n\"Nonno Alberto\", interpretato da Roberto Herlitzka.\nOrlando Serpentieri all'interno de \"Gli occhi del cuore 2\" interpreta nonno Alberto, il patriarca della famiglia protagonista della serie. Nonostante sia un attore teatrale di elevato valore artistico, \u00e8 costretto a recitare in una scadente fiction televisiva per pure esigenze economiche, e per ottenere il ruolo all'interno della serie \u00e8 stato addirittura raccomandato da un ministro. Considerato da tutti come un attore dalla bravura impeccabile, in realt\u00e0 improvvisa quasi sempre visto che non ha avuto tempo di leggere le sceneggiature della fiction e manda in avanscoperta Alessandro a chiedere informazioni per lui sul suo ruolo; comunque, pur se improvvisando, riesce a recitare in maniera eccelsa la sua parte, tanto che lo stesso Ren\u00e8 gli chiede in seguito di adottare una recitazione pi\u00f9 approssimativa, altrimenti sarebbe troppo evidente l'abissale differenza tra lui e il resto del cast.\nAda De Silvestri.\n\"Marina, la madre di Giorgio\", interpretata da Gianna Paola Scaffidi.\n\u00c8 un'attrice pretenziosa, che lavora soltanto perch\u00e9 raccomandata dal marito (un potente senatore); come Corinna si comporta come una diva capricciosa, ad esempio pretendendo di recitare seduta anche quando \u00e8 prevista una ripresa con la steadycam. La sua abilit\u00e0 nel recitare \u00e8 pari a zero (tanto che lo stesso Ren\u00e8 come attrice la considera \"pi\u00f9 cagna di Corinna\"). Verr\u00e0 maltrattata in modo particolarmente brutale da Glauco Benetti - spacciatosi per il regista Albino Corradi - che per\u00f2, alla fine, la spinger\u00e0 a recitare in modo decente.\nBeatrice Di Mauro.\n\"Il Magistrato Pardieri\", interpretata da Giulia Mombelli.\nBeatrice \u00e8, al contrario di Corinna, Ada, Cristina e Karin, il prototipo dell'attrice normale: non ha strane idee per la testa, non ha manie bizzarre e durante i tempi morti legge romanzi. Ha un carattere mite, pacato, e non esita a chiedere scusa se sbaglia. Alessandro, quando interpreta il ruolo del sordomuto sodomizzato di Bergamo (poi divenuto di Reggio Calabria per non indispettire la Lega Nord), riceve una sonora serie di schiaffi da parte dell'attrice, invitata a ripetere la scena pi\u00f9 e pi\u00f9 volte per il sadismo generale della troupe.\nValerio.\n\"L'attore camaleontico\", interpretato da Marco Giallini.\nValerio viene convocato per fare la parte dello psicologo disabile in \"Medical Dimension\" e si immedesima tanto nella parte al punto da arrivare sul set in sedia a rotelle. Attore abbastanza cinico e altezzoso, invita la sera stessa Alessandro in un locale di sua conoscenza mancando per\u00f2 all'appuntamento. Quando Alessandro lo chiama, Valerio sostiene che non \u00e8 stato lui a fargli quell'invito, bens\u00ec il suo personaggio in quanto \u00e8 un uomo molto gentile e socievole mentre lui \u00e8 schivo e scontroso.\nParallelamente alle riprese di \"Medical Dimension\", Valerio interpreta anche il ciclista Costante Girardengo in un'altra serie TV e, per entrare totalmente in quest'ultima parte, decide di non lavarsi. Questa sua mancanza di igiene temporanea crea non pochi problemi a tutta la \"troupe\", in particolare agli attori che devono condividere con lui il set.\nRemo Arcangeli.\n\"Il nonno giovanile\", interpretato da Massimo De Francovich.\nAttore teatrale, nonch\u00e9 neodirettore del Teatro Stabile di Roma, Remo Arcangeli viene convocato nella nuova fiction \"Medical Dimension\" per interpretare il \"nonno giovanile\", ovvero un uomo anziano che, nonostante l'et\u00e0, si veste ancora secondo le tendenze giovanili (capelli gelatinati, collare borchiato, felpe dai colori sgargianti, jeans strappati e scarpe da ginnastica Converse), gira in moto, va a ballare in discoteca e ha per amanti delle ragazze molto pi\u00f9 giovani di lui. Questo per esigenze della rete, che spiega a Ren\u00e9 che il \"vecchio giovanile\" fa parte dei nuovi personaggi che la rete vuole in qualsiasi fiction. Arcangeli non capisce il perch\u00e9 di questa scelta e non vede il suo personaggio adatto a un attore del suo calibro. In pi\u00f9, ha dei comportamenti decisamente bizzarri, come quello di urinare sulle scenografie del set chiedendo prima il permesso per farlo. In un colloquio con Fabiana, le svela cosa ha in mente per il futuro del teatro: chiudere le porte a qualsiasi autore esordiente e creare una compagnia di amici fidati e che conosce da sempre in modo da continuare a dominare indisturbati la scena teatrale italiana."}
{"id": "2762744", "revid": "1005847", "url": "https://it.wikipedia.org/wiki?curid=2762744", "title": "Comuni della Polonia (D-G)", "text": "Questo \u00e8 un elenco dei 2.479 comuni della Polonia ordinati alfabeticamente dalla D alla G.\nSigle dei tipi di comune:\nm: miejska (comuni urbani), mw: miejsko-wiejska (comuni urbano-rurali), w: wiejska (comuni rurali)."}
{"id": "2762746", "revid": "1543377", "url": "https://it.wikipedia.org/wiki?curid=2762746", "title": "Heptathela nishikawai", "text": "Heptathela nishikawai \u00e8 un ragno appartenente al genere Heptathela della famiglia Liphistiidae.\nIl nome del genere deriva dal greco , \"hept\u00e0\", cio\u00e8 \"7\", ad indicare il numero delle ghiandole delle filiere che possiedono questi ragni, e dal greco , \"thel\u00e8\", che significa \"capezzolo\", proprio ad indicare la forma che hanno le filiere stesse.\nIl nome proprio proviene dal professor Yoshiaki Nishikawa, aracnologo dell'Universit\u00e0 di Ohtemon-Gakuin, della citt\u00e0 di Osaka, in onore del quale \u00e8 stata denominata.\nCaratteristiche.\nRagno primitivo appartenente al sottordine Mesothelae: non possiede ghiandole velenifere, ma i suoi cheliceri possono infliggere morsi piuttosto dolorosi\nQuesta specie ha due spermateche di forma bilobata, con processi secondari laterali, e per queste sue caratteristiche, nell'ambito di questo genere, \u00e8 stata classificata nel Gruppo B dall'aracnologo Hirotsugu Ono insieme a H. kimurai, H. amamiensis, H. kanenoi, H. kikuyai, H. yakushimaensis, H. yaginumai, H. higoensis e H. yanbaruensis.\nDistribuzione.\nRinvenuta nella prefettura giapponese di Kumamoto, sull'isola di Ky\u016bsh\u016b."}
{"id": "2762748", "revid": "899609", "url": "https://it.wikipedia.org/wiki?curid=2762748", "title": "Comuni della Polonia (H-K)", "text": "Questo \u00e8 un elenco dei 2.478 comuni della Polonia ordinati alfabeticamente dalla H alla K.\nSigle dei tipi di comune:\nm: miejska (comuni urbani), mw: miejsko-wiejska (comuni urbano-rurali), w: wiejska (comuni rurali)."}
{"id": "2762749", "revid": "767487", "url": "https://it.wikipedia.org/wiki?curid=2762749", "title": "Alessandra Mason", "text": "Biografia.\nHa iniziato a danzare all'et\u00e0 di 6 anni.\nHa acquisito notoriet\u00e0 partecipando nel 2009 - in coppia con Alessio Di Clemente - alla quinta edizione del reality-show \"Ballando con le stelle\", dove si \u00e8 classificata al terzo posto..\nNel suo \"palmar\u00e8s\" figurano il terzo posto al campionato italiano 10 balli per le danze standard e latine; la posizione di vicecampionessa italiana per la categoria 16/18 anni nei balli latini e la quarta posizione al campionato italiano. \u00c8 giunta poi prima al campionato IDSF in Svizzera, Lussemburgo, Norvegia, Svezia, Spagna e Belgio e si \u00e8 classificata tra i primi tre in Slovacchia ed ancora Svizzera e Lussemburgo. \u00c8 stata anche prima classificata agli Alassio Open 14/15 e terza al Cervia Competizione Internazionale 14/15A; nonch\u00e9 quarta classificata al Campionato Italiano Amatori A1 Latini.\nNella sesta edizione di \"Ballando con le stelle\" (2010) ha partecipato ballando in coppia con il giovane attore di fiction televisiva Stefano Masciolini.\nAbitualmente balla in coppia con il ballerino russo Dima Pakhomov, anch'egli in concorso a \"Ballando con le stelle\"."}
{"id": "2762750", "revid": "287204", "url": "https://it.wikipedia.org/wiki?curid=2762750", "title": "Dreamer (Chris Brown)", "text": "Dreamer \u00e8 un brano musicale del cantante statunitense Chris Brown, estratta come singolo dalla compilation \"AT&amp;T TEAM USA Soundtrack\". Questa canzone, cos\u00ec come tutte le altre presenti nell'album, \u00e8 stata realizzata in occasione dei Giochi Olimpici del 2008. Il brano sfrutta un campionamento di \"The Reason\" del cantante Lemar."}
{"id": "2762755", "revid": "83531", "url": "https://it.wikipedia.org/wiki?curid=2762755", "title": "Giro di Svizzera 1937", "text": "Il Giro di Svizzera 1937, quinta edizione della corsa, si svolse dal 31 luglio al 7 agosto 1937 e affront\u00f2 un percorso totale di 1\u00a0468\u00a0km con partenza e arrivo dalla citt\u00e0 di Zurigo. Il corridore svizzero Karl Litschi si aggiudic\u00f2 la corsa concludendo in 43h29'01\".\nAl via si presentarono 61 atleti. I ciclisti arrivati al traguardo finale furono 33, mentre 28 si ritirarono, con una percentuale di arrivi pari al 54%."}
{"id": "2762760", "revid": "1186766", "url": "https://it.wikipedia.org/wiki?curid=2762760", "title": "Comuni della Polonia (L-N)", "text": "Questo \u00e8 un elenco dei 2.479 comuni della Polonia ordinati alfabeticamente dalla L alla N.\nSigle dei tipi di comune:\nm: miejska (comuni urbani), mw: miejsko-wiejska (comuni urbano-rurali), w: wiejska (comuni rurali)."}
{"id": "2762764", "revid": "1782831", "url": "https://it.wikipedia.org/wiki?curid=2762764", "title": "Emanuele Giordana", "text": "Biografia.\nSi \u00e8 laureato in Geografia umana a Milano con Giacomo Corna Pellegrini e diplomato all'IsMEO dove \u00e8 stato docente di cultura indonesiana. A Milano \u00e8 stato direttore della rivista \"Quaderni Asiatici\", esperienza giornalistica proseguita poi a Roma all'Avanti! e a Lettera22 di cui \u00e8 stato cofondatore e direttore sino al 2011. \u00c8 stato uno dei conduttori storici della trasmissione Radiotre Mondo a Rai Radio 3 e di altri cicli (tra cui diversi in coppia con Mario Dondero) e tra i promotori dell'iniziativa \"Afgana\". \u00c8 stato tra i fondatori dell'Osservatorio italiano sull'Asia \"Asia Maior\" e responsabile della sezione \"Dossier Afghanistan\". Insegna tecnica di scrittura e relazione tra media ed emergenze alla Scuola di giornalismo della Fondazione Lelio e Lisli Basso di Roma, all'Ispi di Milano e in diverse universit\u00e0 italiane nei master di cooperazione allo sviluppo. Nel 2009 ha ricevuto il premio \"Antonio Russo\" per i suoi reportage radiofonici dall'Afghanistan. Nel 2010 \u00e8 stato direttore dell'agenzia quotidiana Ntnn (Not in The News Net). Dal 20 gennaio 2011 al 30 giugno 2011 \u00e8 stato direttore dell'emittente ambientalista Ecoradio. Collaboratore di Rainews24 dall'inizio delle trasmissioni dell'emittente, ha scritto principalmente per \u00abIl manifesto\u00bb, \u00abIl Riformista\u00bb, \u00abIl Secolo XIX\u00bb, \u00abIl Mattino\u00bb, \u00abLa Nuova Sardegna\u00bb, \u00abDiario della settimana\u00bb, \u00abL'Espresso\u00bb e altri quotidiani e magazine italiani ed esteri tra cui Lo Straniero e AspeniaOnline. \u00c8 direttore responsabile sino al 2016 dell'Agenzia radiofonica \"Amisnet\". Nel dicembre 2011 ha ricevuto con Lisa Clark, a nome di \"Afgana\", il Premio per la Pace Tiziano Terzani. Nominato direttore nel febbraio 2012, ha firmato nove dei dieci numeri del mensile ambientalista \u00abTerra\u00bb, di cui era stato condirettore (nel formato quotidiano) dal settembre 2011. Nel 2013 \u00e8 stato sostituito e il mensile ha smesso le pubblicazioni. Nel 2012 \u00e8 stato con Soraya Malek responsabile della sezione speciale dedicata all'Afghanistan del Festival dell'isola d'Elba \"Universocorto\". Il suo blog (Great Game) tratta prevalentemente di politica internazionale e di Afghanistan. \u00c8 dal 2016 presidente di \"Afgana\", un'associazione per la ricerca e il sostegno alla societ\u00e0 civile afgana registrata a Trento. Collabora con il quotidiano \"il manifesto\", \"Aspenia\", \"Internazionale\", \"Ispionline\", \"Reset\", Radio3, Radio Svizzera italiana, Radio Popolare. Durante la carriera giornalistica ha collaborato con diverse agenzie dell'Onu (Oms, Unops, Undp), con la Ficross e con la Cooperazione italiana. Dal 2018 \u00e8 direttore editoriale del portale atlanteguerre.it . Nel 2021 ha pubblicato, con G. Battiston, una lunga postfazione sull'evoluzione del movimento talebani nella ristampa del libro di G. Bensi \"I Talebani\" (Luni Editore). "}
{"id": "2762768", "revid": "636662", "url": "https://it.wikipedia.org/wiki?curid=2762768", "title": "Comuni della Polonia (O-R)", "text": "Questo \u00e8 un elenco dei 2.479 comuni della Polonia ordinati alfabeticamente dalla O alla R.\nSigle dei tipi di comune:\nm: miejska (comuni urbani), mw: miejsko-wiejska (comuni urbano-rurali), w: wiejska (comuni rurali)."}
{"id": "2762769", "revid": "599013", "url": "https://it.wikipedia.org/wiki?curid=2762769", "title": "Giuseppe Fioranti", "text": "Carriera.\nGioc\u00f2 nella Lazio dal 1909 al 1922. Risulta socio della societ\u00e0 sin dall'anno della sua fondazione, iscritto come corridore velocista.\nHa disputato 68 partite ufficiali in maglia biancoceleste, segnando 32 reti, avendo spesse volte al braccio la fascia di capitano. Anche suo fratello minore milit\u00f2 nella formazione biancoceleste, per una sola annata (1913-1914).\nLa sua carriera \u00e8 stata fortemente condizionata dal fatto di lavorare a Genova e di non poter perci\u00f2 partecipare con regolarit\u00e0 alle gare, inoltre \u00e8 stato al fronte durante tutta la Prima guerra mondiale.\nFioranti ha vinto tutto quello che ha vinto la Lazio in quei remoti tempi: tre volte finalista nazionale, ha conquistato pi\u00f9 volte la \"Coppa Tosti\" e \"Coppa Baccelli\" e tanti altri trofei a Roma, nel Lazio e nell'Italia centro-meridionale."}
{"id": "2762770", "revid": "767487", "url": "https://it.wikipedia.org/wiki?curid=2762770", "title": "Giuseppe Palmieri (economista)", "text": "Biografia.\nNato a Martignano, nell'allora Terra d'Otranto, il 5 maggio 1721, fu un'importante personalit\u00e0 dell'Illuminismo italiano. Figlio primogenito di Carlo Antonio Palmieri (1699-1762), terzo marchese di Martignano, e della nobildonna Laura Venneri, originaria di Gallipoli, frequent\u00f2 a Lecce le scuole dei Gesuiti formandosi poi a Napoli dove intraprese la carriera militare sin dal 1734. A Napoli, all'inizio degli anni 1740, segu\u00ec l'insegnamento del famoso economista Antonio Genovesi durante i suoi congedi dall'esercito, imparando anche il francese e il tedesco. In quanto soldato, partecip\u00f2 all'assedio di Messina (1734) e alla battaglia di Velletri (1744). Nel 1752 raggiunse il grado di tenente colonnello. Da questa esperienza militare nacquero i due tomi delle \"Riflessioni critiche sull\u2019arte della guerra\" (1761), apprezzati anche da Federico II di Prussia.\nLasciata le carriera militare nel 1762, ritorn\u00f2 in Terra d'Otranto dove eredit\u00f2 i possedimento del defunto padre e si spos\u00f2. Divenne un convinto promotore del progresso agricolo del Salento ed un appassionato divulgatore delle scienze economiche, amico dell'agronomo Giovanni Presta. Nel 1783 Palmieri fu nominato amministratore delle dogane in Terra d\u2019Otranto. Nel 1787 divenne membro del Supremo Consiglio delle Finanze del Regno di Napoli, consiglio di cui assunse la direzione nel 1791, due anni prima della morte. Grande sostenitore dell'abbattimento del regime feudale, fu promotore di leggi per le scorte di cereali e delle altre derrate alimentari (leggi annonarie) e di riforme di codici e di istituti, nonch\u00e9 promotore dello sviluppo della rete stradale del Regno napoletano. In questi anni di attivit\u00e0 governativa collabor\u00f2 con un altro rappresentante di spicco dell'Illuminismo partenopeo, Gaetano Filangieri.\nMor\u00ec a Napoli il 1 febbraio 1793.\nOpere.\nTra i vari documenti e volumi, principalmente di carattere economico e agricolo, prodotti da Giuseppe Palmieri si ricordano:"}
{"id": "2762774", "revid": "1186766", "url": "https://it.wikipedia.org/wiki?curid=2762774", "title": "Comuni della Polonia (S-Z)", "text": "Questo \u00e8 un elenco dei 2.479 comuni della Polonia ordinati alfabeticamente dalla S alla Z.\nSigle dei tipi di comune:\nm: miejska (comuni urbani), mw: miejsko-wiejska (comuni urbano-rurali), w: wiejska (comuni rurali)."}
{"id": "2762778", "revid": "80924435", "url": "https://it.wikipedia.org/wiki?curid=2762778", "title": "James Redfield", "text": "\u00c8 noto per aver scritto il libro \"La profezia di Celestino\", libro che si focalizza su varie idee psicologiche e spirituali spesso considerate come tematiche New Age.\nPassa la sua infanzia in una modesta tenuta agricola non lontano da Birmigham, in Alabama. Studia sociologia alla Auburn University, ed \u00e8 particolarmente attratto dalle filosofie orientali.\nSi guadagna un master e inizia a lavorare con gli adolescenti che avevano subito abusi infantili. La sua carriera dura circa 15 anni quando si accorge di aver sbagliato approccio e decide di compiere un tranquillo viaggio turistico in Per\u00f9. \nAl suo ritorno, probabilmente colpito dalla bellezza dei luoghi da lui visitati, scrive un romanzo d'azione filosofica e decide di investire tutti i suoi risparmi per stamparlo e distribuirlo nelle piccole librerie alternative. Esce nel 1993 in sole 3.000 copie e grazie al tam-tam dei lettori \"La profezia di Celestino\" diventa in poche settimane un bestseller vendendo oltre 100.000 copie. L'editore Warner ne acquista i diritti per 800.000 dollari. Fine febbraio 1994 la prima tiratura di 250.000 copie. In sole sei settimane escono nove ristampe... ed \u00e8 in testa a tutte le classifiche americane. Ben presto il libro viene venduto all'estero e pubblicato in Germania, Inghilterra, Paesi Bassi, Svezia, Finlandia, Norvegia, Danimarca, Francia, Spagna, Portogallo, Giappone, Brasile, Messico, Argentina, Australia, Nuova Zelanda, Grecia, Corea, Israele, Polonia e in Italia.\nVive e lavora nel sud degli Stati Uniti.\nDopo il successo di \"La profezia di Celestino\" e \"La decima illuminazione\" ha pubblicato anche \"Guida alla profezia di Celestino\", \"Guida alla decima illuminazione\" e, successivamente, \"La visione di Celestino\" e \"Il segreto di Shambhala\" (ripubblicato, in seguito, con il titolo \"L'undicesima illuminazione\"). Viaggia molto, anche in Italia e a Rimini viene premiato dal Senato italiano. Riceve altri premi dall'International New Thought Alliance e dal Wisdom Media Group per i suoi continui sforzi per rendere migliore la condizione umana.\nNel novembre 2004 \u00e8 uscita un'edizione speciale che riunisce in un unico volume La profezia di Celestino e la Guida alla profezia di Celestino e a natale 2006 l'edizione illustrata della Profezia di Celestino.\nNel 2011 esce il libro (di quella che \u00e8 di fatto la quadrilogia della Profezia di Celestino) dal titolo \"La dodicesima illuminazione\"."}
{"id": "2762779", "revid": "663182", "url": "https://it.wikipedia.org/wiki?curid=2762779", "title": "When We Were Beautiful (singolo)", "text": "When We Were Beautiful \u00e8 un singolo della rock band statunitense Bon Jovi, estratto dall'album del 2009 \"The Circle\". \u00c8 stata scritta da Jon Bon Jovi, Richie Sambora e Billy Falcon. La canzone \u00e8 stata pubblicata in esclusiva su iTunes il 26 ottobre 2009 negli Stati Uniti, parallelamente alla presentazione dell'omonimo documentario sulla band. \u00c8 stata pubblicata ufficialmente in tutto il mondo il 24 maggio 2010."}
{"id": "2762782", "revid": "1543377", "url": "https://it.wikipedia.org/wiki?curid=2762782", "title": "Liu Baichuan", "text": "Maestro di Luohanquan famoso nei circoli marziali del 1900\nNote biografiche.\nLiu Baichuan nasce nel villaggio Shiligou (\u5341\u91cc\u52fe), contea di Liuanxian (\u516d\u5b89\u53bf), della provincia di Anhui, nel 1870. Secondo il \"Wushu Cidian\" egli studi\u00f2 da ragazzino lo Shaolinquan con un monaco Taoista ed in seguito Luohanquan sotto la guida di Yang Chengyun (\u6768\u6f84\u4e91), un eminente monaco Shaolin. Nel 1887 ottenne il pi\u00f9 alto risultato agli esami imperiali militari. Egli fu anche la guardia del corpo del Nono Panchen Lama.\nIn Hong Kong sconfisse un Inglese molto forte fisicamente utilizzando la tecnica delle Gambe Continue (Zimu Yuanyang Lianhuantui , \u5b50\u6bcd\u9e33\u9e2f\u8fde\u73af\u817f, che esattamente significa Gambe Concatenate dell'Anatra Mandarina Madre Figlio).\nPer i suoi conseguimenti Sun Yatsen (\u5b6b\u4e2d\u5c71) lo premi\u00f2 con una targa con scritto \u201cSpirito Marziale\u201d (Shangwu Jingshen, \u5c1a\u6b66\u7cbe\u795e).\nNel 1923 fond\u00f2 il comitato del Guomindang della citt\u00e0 di Hankou (\u6f22\u53e3) e partecip\u00f2 al secondo congresso di quel partito. Lavor\u00f2 come istruttore militare all'Accademia Wampoa e fu guardia del corpo di Chiang Kai-shek.\nNel 1928 Liu stringe una fratellanza marziale con Du Xinwu, perci\u00f2 Wan Laisheng diventa anche allievo di Liu.\nNel 1937 sotto l'incalzare dell'invasione Giapponese Liu Baichuan torn\u00f2 al proprio villaggio d'origine e nel 1949 si trasfer\u00ec a vivere ad Hangzhou dove nel 1956 divenne il Vice Presidente della Associazione di Wushu dello Zhejiang.\nNel 1961 Zhou Enlai lo invit\u00f2 ad accompagnarlo in Burma, ma egli declin\u00f2 l'invito per l'et\u00e0 avanzata.\nNel 1964 muore all'et\u00e0 di novantaquattro anni.\nIl suo Luohanquan.\nLiu Baichuan apprese da Yang Chengyun il Piccolo Arhat (Xiao Luohan, \u5c0f\u7f57\u6c49) ed i Colpi Spirituali dell'Arhat (Luohan Shenda, \u7f57\u6c49\u795e\u6253). I Luohan Shenda comprendono: Otto Gambe Interne (Nei Ba Tui, \u5185\u516b\u817f), Otto Gambe Esterne (Wai Ba Tui, \u5916\u516b\u817f), Otto Colpi Interni (Nei Ba Chui, \u5185\u516b\u9524), Otto Colpi Esterni (Wai Ba Chui, \u5916\u516b\u9524), Otto Percosse Luminose (Ming Ba Da, \u660e\u516b\u6253) e Otto Percosse Tenebrose (An Ba da, \u6697\u516b\u6253). Siccome Liu aveva tecniche di Gambe eccellenti era chiamato \u201cIl Piede pi\u00f9 importante del sud della Cina\u201d (Jiangnan Diyi Jiao, \u6c5f\u5357\u7b2c\u4e00\u811a)."}
{"id": "2762784", "revid": "188323", "url": "https://it.wikipedia.org/wiki?curid=2762784", "title": "Scivolo estrattore", "text": ""}
{"id": "2762785", "revid": "1856513", "url": "https://it.wikipedia.org/wiki?curid=2762785", "title": "Air Alpes", "text": "L'Air Alpes era compagnia aerea regionale francese, attiva tra il 1961 e il 1981 nella zona delle Alpi francesi.\nStoria.\nLa compagnia \u00e8 stata creata da Michel Ziegler nel 1961 col nome di \"Soci\u00e9t\u00e9 Air Alpes\".\nDal 1972 inizia una collaborazione con Air France per la quale effettua dei voli con aerei che in livrea recano entrambi i loghi.\nNel 1980 trasporta oltre 150.000 passeggeri e fa un accordo di cooperazione con la TAT.\nNel 1981 la TAT acquista l'Air Alpes e l'integrazione tra le due compagnie comporta la sostituzione della livrea Air Alpes dagli aeromobili con quella della TAT, sancendo cos\u00ec la fine della compagnia aerea.\nLa compagnia compare nel celebre fumetto francese legato al mondo dell'aviazione Tanguy e Laverdure e nella trasposizione televisiva \"Les Chevaliers du ciel\".\nFlotta.\nL'Air Alpes ha operato con i seguenti aeromobili:"}
{"id": "2762792", "revid": "1431409", "url": "https://it.wikipedia.org/wiki?curid=2762792", "title": "Brooke Smith (attrice)", "text": "Carriera.\nFiglia di Lois Smith, pubblicitario che ha lavorato con Robert Redford, Sean Penn, Michelle Pfeiffer ed altri attori, Brooke Smith ha frequentato la American Academy of Dramatic Arts. Nel corso della sua carriera partecipa a numerose pellicole cinematografiche fra cui \"Il silenzio degli innocenti\", \"Vanya sulla 42esima strada\" (per il quale ha ottenuto anche una nomination agli Independent Spirit Award per la miglior attrice non protagonista), \"Melinda e Melinda\" o \"In Her Shoes - Se fossi lei\" ed in diversi serial televisivi come \"Six Feet Under\" o \"Crossing Jordan\", sino a che non ottiene il ruolo fisso della dottoressa Erica Hahn nella quarta stagione di \"Grey's Anatomy\".\nIl personaggio tuttavia viene eliminato dallo show dopo sette puntate della quinta stagione. Il 3 novembre 2008, Brooke Smith in una intervista concessa a \"Entertainment Weekly\" ha dichiarato che secondo lei l'uscita di scena del suo personaggio dal cast di \"Grey's anatomy\" \u00e8 stata una scelta del network, in difficolt\u00e0 con l'omosessualit\u00e0 del personaggio. I registi hanno invece dichiarato che non sono riusciti a trovare la 'magia e la chimica' che cercavano nella relazione tra Erica Hahn e la dottoressa Callie Torres, interpretata da Sara Ram\u00edrez.\nNel 2012 appare nel nono episodio della seconda stagione della serie antologica \"American Horror Story\", intitolata \"\", interpretando il ruolo della terapista di Johnny Morgan."}
{"id": "2762793", "revid": "124355710", "url": "https://it.wikipedia.org/wiki?curid=2762793", "title": "Giovanni Battista Giani", "text": "Biografia.\nL'abate Giovanni Battista (o anche Giovan Battista, secondo l'uso dell'epoca) Giani nacque a Golasecca nel 1788. Giani individu\u00f2 per primo i resti delle necropoli proto-celtiche di Golasecca e Castelletto presso il fiume Ticino, pubblicandone l'analisi nel volume \"La battaglia del Ticino tra Annibale e Scipione\" durante il 1824. Giani scopr\u00ec una cinquantina di tombe presso le colline che lui defin\u00ec le \"Corneliane\". In questo testo interpret\u00f2 erroneamante i reperti come testimonianza appunto degli eventi bellici avvenuti fra Celti dello scontro tra i Romani ed i Galli avvenuto durante la seconda guerra punica. I materiali archeologici furono poi collocati all'Et\u00e0 del Ferro grazie ai successivi studi tipologici di Pompeo Castelfranco nel 1871. Buona parte dei ritrovamenti di Giani sono conservati nella collezione che porta il suo nome presso il Castello di Saint-Germain-en-Laye in Francia. Altri sono invece visibili presso il Museo Civico di Castelletto sopra Ticino.\nGiovanni Battista Giani fu anche professore emerito al ginnasio Sant'Alessandro di Milano. Viene inoltre ricordato per un diverbio avuto con il figlio del maresciallo Josef Radetzky nel 1838.\n\u00c8 tumulato a Gallarate, all'interno del museo della Societ\u00e0 Gallaratese degli Studi Patri, nella sala che ospita una selezione di reperti golasecchiani."}
{"id": "2762794", "revid": "339392", "url": "https://it.wikipedia.org/wiki?curid=2762794", "title": "When we were beautiful", "text": ""}
{"id": "2762798", "revid": "767487", "url": "https://it.wikipedia.org/wiki?curid=2762798", "title": "L'acchiappadenti", "text": "L'acchiappadenti (\"Tooth Fairy\") \u00e8 un film del 2010 diretto da Michael Lembeck.\nUscito il 13 gennaio 2010 in Australia e in diversi paesi del Sud America, il film \u00e8 stato distribuito nelle sale degli Stati Uniti dal 22 dello stesso mese. In Italia l'uscita \u00e8 avvenuta l'11 giugno dello stesso anno.\nTrama.\nDerek Thompson, un giocatore di hockey famoso per il suo gioco duro trascorre le sue giornate spezzando i sogni dei bambini suoi fans, esortandoli a non credere nelle fantasie. Quando di questo arriva voce nel mondo della Magia, gli viene imposto dalla Regina delle Fate di vivere per due settimane come versione maschile di una fatina in tut\u00f9 e bacchetta magica. Costretto a confrontarsi con i propri sogni infranti e non dopo aver rischiato di mettere in pericolo il rapporto con la sua compagna Carly e i suoi due figli, inizia a comprendere che limitarsi a vivere un'esistenza senza credere nella propria capacit\u00e0 di osare e dimostrare le proprie capacit\u00e0 \u00e8 un errore e alla fine, dovendo compiere il rito dello scambio tra il dentino perso da Tess, la figlia piccola della compagna, le confida di essere la vera fatina dei denti e di crederci per sempre. Questo convincer\u00e0 Lily, il capo delle fate, a svincolare Derek dagli obblighi nei confronti del suo mondo fantastico e a concludere la storia con una promessa di matrimonio tra lui e Carly.\nSequel.\n\"L'acchiappadenti\" ha avuto un sequel, con Larry the Cable Guy nel ruolo del protagonista.\nDiretto da Alex Zamm, \"L'acchiappadenti 2\" \u00e8 uscito direttamente in DVD il 6 marzo 2012.\nPrime TV italiane.\nIl film \u00e8 stato trasmesso anche nelle televisioni italiane sul canale Italia 1 il 3 ottobre 2015."}
{"id": "2762799", "revid": "765341", "url": "https://it.wikipedia.org/wiki?curid=2762799", "title": "Right Now (Leon Jackson)", "text": "Right Now \u00e8 l'album di debutto del cantante pop britannico Leon Jackson.\nL'album \u00e8 stato pubblicato il 20 ottobre 2008 dall'etichetta discografica Sony BMG ed \u00e8 stato prodotto da Steve Mac.\nSono stati estratti il singolo \"When You Believe\", cover dell'omonima canzone di Mariah Carey e Whitney Houston, pubblicato nel 2007 con successo, \"Don't Call This Love\", \"Creative\" e \"Stargazing\"."}
{"id": "2762801", "revid": "767487", "url": "https://it.wikipedia.org/wiki?curid=2762801", "title": "Billy Falcon", "text": "Falcon \u00e8 cresciuto a Rosedale, nel Queens, pubblicando una serie di album rock fra gli anni settanta e ottanta. I primi anni novanta vedono Falcon firmare un accordo con la Mercury Records dopo che il suo fan Jon Bon Jovi lo contatt\u00f2 per lavorare insieme. \"Pretty Blue World\", edita nel 1991, produsse il pi\u00f9 grande successo di Falcon, \"Power Windows\".\nFalcon vive a Nashville ed \u00e8 pi\u00f9 conosciuto come paroliere, avendo scritto e collaborato alla redazione dei testi di molte canzoni di Trace Adkins, Sherrie Austin, Cher, Manfred Mann's Earth Band e Stevie Nicks, nonch\u00e9 avendo collaborato diverse volte con Jon Bon Jovi e Richie Sambora nei precedenti album dei Bon Jovi.\nGrazie ad internet, molti suoi fan chiesero a Falcon della nuova musica. Come risultato, \"Songs About Girls\" fu pubblicata nel 2001. Falcon ora scrive e registra in Ohio. Il suo album successivo, \"Made Man\", fu pubblicato nell'estate del 2005.\nDiscografia.\nCome paroliere"}
{"id": "2762802", "revid": "1372589", "url": "https://it.wikipedia.org/wiki?curid=2762802", "title": "Salvatore Borsellino", "text": "Biografia.\nFratello minore del magistrato Paolo Borsellino, si laurea in ingegneria, professione che svolge tuttora. Dopo la Strage di via d'Amelio, avvenuta il 19 luglio 1992, in cui il fratello Paolo fu ucciso dalla mafia assieme ai membri della scorta (Agostino Catalano, Vincenzo Li Muli, Claudio Traina, Walter Eddie Cosina, Emanuela Loi), si \u00e8 dedicato attivamente alla sensibilizzazione riguardo al contrasto alla criminalit\u00e0 organizzata, il malgoverno e le collusioni tra politica, poteri occulti e mafia, chiamata trattativa Stato-mafia.\nNel 2009 promuove a Palermo con la redazione del suo sito, in occasione del 17\u00ba anniversario della strage di Via D'Amelio e in collaborazione con il Comitato Cittadino Antimafia \"19 Luglio 2009\", la prima Marcia delle Agende Rosse da cui nascer\u00e0 il \"movimento delle Agende Rosse\".\nIl movimento delle Agende Rosse.\nIl nome del movimento fa riferimento all'agenda di Paolo Borsellino, sparita dopo la strage di via D'Amelio. In quell'agenda Borsellino scriveva appunti personali, supposizioni e dichiarazioni di collaboratori di giustizia come Gaspare Mutolo. L'agenda spar\u00ec dalla borsa di cuoio del magistrato che era sul sedile posteriore dell'auto su cui viaggiava il giudice Borsellino. Esistono prove fotografiche e video di un carabiniere, Giovanni Arcangioli, con in mano la borsa. Nei confronti del carabiniere fu istruito un processo per favoreggiamento nei confronti di Cosa Nostra e per la sottrazione dell'agenda, ma non si \u00e8 arrivati alla fase dibattimentale. Il capitano ha fornito versioni diverse in diversi interrogatori: in un primo momento disse di aver dato quella borsa all'ex Magistrato Giuseppe Ayala, poi di aver dato la borsa a un ufficiale di servizio e infine di averla riportata all'interno della vettura ancora in fiamme, dove fu poi ritrovata la borsa. I collaboratori e i familiari di Paolo Borsellino confermano che il Magistrato non si separava mai dall'agenda, soprattutto dopo la morte di Giovanni Falcone. La moglie del Magistrato ha confermato che il 19 luglio 1992 nella borsa era stata messa anche l'agenda rossa.\nPosizioni politiche.\nNel dicembre 2012 decide di sostenere il progetto politico di Antonio Ingroia e la sua coalizione Rivoluzione Civile. Il 17 gennaio 2013 annuncia invece la rottura con il Pm palermitano affermando che Ingroia \"fa politica vecchio stampo\".\nSalvatore Borsellino ha poi per\u00f2 ribadito il suo appoggio a Ingroia, con un occhio di riguardo al Movimento 5 Stelle, dichiarando che solo Rivoluzione Civile e Movimento 5 Stelle sono per lui gli unici \u201cvoti utili\u201d.\nNel 2014 sostiene pubblicamente il Movimento 5 Stelle alle Elezioni europee intervenendo anche al comizio di Beppe Grillo a Palermo il 6 maggio.\nIl 24 gennaio 2015 interviene sul palco dell'evento organizzato dal Movimento 5 Stelle, la Notte dell'Onest\u00e0.\nOnorificenze.\nCittadinanza onoraria.\nIl 13 luglio 2012, il Comune di Napoli, per volere del sindaco Luigi de Magistris, gli conferisce la cittadinanza onoraria della citt\u00e0 partenopea."}
{"id": "2762803", "revid": "92723", "url": "https://it.wikipedia.org/wiki?curid=2762803", "title": "Kicman'", "text": "Kicman' (; ) \u00e8 una citt\u00e0 dell'Ucraina occidentale situata nell'Oblast' di \u010cernivci.\nFino al 2020 \u00e8 stata centro amministrativo del distretto di Kicman', dopo la riforma amministrativa fa parte del distretto di \u010cernivci. La citt\u00e0 dista all'incirca a nord-ovest da \u010cernivci.\nLa prima citazione storica di Kicman' corrisponde al 1413, che appare anche sullo stemma della citt\u00e0.\nI boschi \"Codrii Cozminului\", sono situati tra le valli Siret e Prut.\nKicman' \u00e8 il luogo di nascita di due musicisti, noti a livello nazionale, ovvero Volodymyr Ivasjuk e Ani Lorak."}
{"id": "2762807", "revid": "88740", "url": "https://it.wikipedia.org/wiki?curid=2762807", "title": "Lunestedt", "text": "Lunestedt \u00e8 una frazione del comune tedesco di Beverstedt, in Bassa Sassonia.\nStoria.\nLunestedt costitu\u00ec un comune autonomo fino al 1\u00ba novembre 2011."}
{"id": "2762811", "revid": "1305772", "url": "https://it.wikipedia.org/wiki?curid=2762811", "title": "Zolla (Aidussina)", "text": "Zolla (in sloveno Col, gi\u00e0 \"Podvelb\", in tedesco \"Zoll\") \u00e8 un paese della Slovenia, frazione del comune di Aid\u00f9ssina.\nLa localit\u00e0 \u00e8 situata a 9,0\u00a0km a est del capoluogo comunale e a 32,7\u00a0km dall'Italia.\nL'insediamento (\"naselje\") comprende gli agglomerati di \"Av\u017elak\", Or\u00e8ssia inferiore (\"Spodnje Ore\u0161je\"), Or\u00e8ssia superiore (\"Zgornje Ore\u0161je\"), \"Stari Grad\" e \"Tro\u0161t\".\nNei pressi dell'abitato passava anticamente la strada romana Aquileia-Emona poi riutilizzata in epoca medioevale; nei pressi dell'abitato in epoca asburgica vi era un punto di controllo doganale (il toponimo attuale deriva dal tedesco \"Zoll\", dogana).\nStoria.\nDopo la caduta dell'Impero romano, e la parentesi del Regno ostrogoto, i Longobardi si insediarono nel suo territorio (come nel resto della Carniola), seguiti poi attorno al VI secolo da popolazioni slave. Alla caduta del Regno longobardo subentrarono quindi i Franchi; nell'887 Arnolfo, Re dei Franchi orientali, istitu\u00ec la marca di Carniola; nel 957 la Carniola pass\u00f2 sotto l'autorit\u00e0 del Duca di Baviera e poi nel 976 nel Ducato di Carinzia appena costituito dall'imperatore Ottone II.\nIn seguito il Ducato di Carinzia pass\u00f2, come ricompensa per i servigi resi all'imperatore Rodolfo I contro Ottocaro II di Boemia, a Mainardo II di Tirolo-Gorizia, ma nel 1335 alla morte del figlio di questi, Enrico di Carinzia e Tirolo, la regione venne affidata da Ludovico il Bavaro alla Casa d\u2019Asburgo.\nCon il trattato di Sch\u00f6nbrunn (1809) entr\u00f2 a far parte delle Province Illiriche.\nCol Congresso di Vienna nel 1815 rientr\u00f2 in mano austriaca nel Regno d'Illiria come comune autonomo e comprendeva anche gli insediamenti (\"naselja\") di P\u00f2glie piccolo (\"Malo Polje\") e Zagolici (\"\u017dagoli\u010d\"); pass\u00f2 poi nel 1849 alla Carniola.\nDopo la Prima guerra mondiale entr\u00f2 a far parte del Regno d'Italia nella Provincia del Friuli come comune autonomo che comprendeva gli insediamenti (\"naselja\") di Cucco (\"Kovk\"), Bosco (\"Gozd\"), Montecroce di Tarnova (\"Kri\u017ena Gora\"), Poglie piccolo (\"Malo Polje\") e Senab\u00f2r Val Bella (\"Sanabor\") dell'attuale comune di Aidussina.\nNel 1927, con la ricostituzione della Provincia di Gorizia il comune s'ingrand\u00ec assorbendo il comune di Podicrai del Piro; pass\u00f2 poi alla Jugoslavia e quindi alla Slovenia."}
{"id": "2762813", "revid": "697352", "url": "https://it.wikipedia.org/wiki?curid=2762813", "title": "Ardito", "text": ""}
{"id": "2762814", "revid": "217830", "url": "https://it.wikipedia.org/wiki?curid=2762814", "title": "Daniel Webb", "text": ""}
{"id": "2762815", "revid": "1573940", "url": "https://it.wikipedia.org/wiki?curid=2762815", "title": "Ammonitina", "text": "Ammonitina \u00e8 un sottordine di cefalopodi estinti appartenenti agli Ammonoidea.\nQuesto gruppo \u00e8 documentato dal Giurassico al Cretaceo Superiore, e si \u00e8 estinto tra il Cretaceo terminale (Maastrichtiano) e l'inizio del Cenozoico (Paleocene Inferiore).\nDescrizione.\nGli Ammonitina sono caratterizzati da conchiglia planispirale con morfologia molto variabile, e da sutura complessa, con lobi e selle suddivisi in numerosi elementi accessori, anche se nel Cretaceo Superiore alcune forme sviluppano suture semplificate, morfologicamente simili a suture ceratitiche.\nTassonomia.\nIl sottordine Ammonitina comprende le seguenti superfamiglie e famiglie:"}
{"id": "2762819", "revid": "767487", "url": "https://it.wikipedia.org/wiki?curid=2762819", "title": "Franz (film)", "text": "Franz \u00e8 un film del 1972 diretto da Jacques Brel.\nLa pellicola ha per protagonisti Barbara e lo stesso regista e sceneggiatore Jacques Brel."}
{"id": "2762820", "revid": "287204", "url": "https://it.wikipedia.org/wiki?curid=2762820", "title": "Don't Call This Love", "text": "Don't Call This Love \u00e8 un singolo del cantante pop britannico Leon Jackson, pubblicato il 12 ottobre 2008 dall'etichetta discografica Syco.\nIl singolo \u00e8 stato estratto dall'album di debutto del cantante, \"Right Now\"."}
{"id": "2762824", "revid": "154893", "url": "https://it.wikipedia.org/wiki?curid=2762824", "title": "Porto di La Spezia", "text": ""}
{"id": "2762825", "revid": "709565", "url": "https://it.wikipedia.org/wiki?curid=2762825", "title": "Len Wein", "text": "\u00c8 conosciuto per essere il creatore di celebri personaggi dei comics, tra cui Swamp Thing (1971, con i disegni di Berni Wrightson) e Wolverine (1974, disegni di Herb Trimpe).\nDC Comics.\nIl suo primo lavoro professionista nel mondo dei comics \u00e8 alla DC Comics nel 1968, nel n\u00ba 18 della prima serie (1966-1978) dei \"Teen Titans\": la storia, \"Eye of the Beholder!\", scritta assieme a Marv Wolfman, introduce il personaggio di \"Starfire\" che verr\u00e0 poi denominata \"Red Star\" (Wolfman creer\u00e0 in seguito l'omonima e ben pi\u00f9 celebre Starfire, assieme a George P\u00e9rez, nei primi anni ottanta).\nAlla DC scrive diverse storie per \"Adventure Comics\", \"Flash\", \"Superman\", avvicinandosi progressivamente al genere paranormale e occulto. Nell'importante filone interno che la casa editrice pubblic\u00f2 fra gli anni sessanta e settanta (reso celebre soprattutto per l'opera di disegnatori come Neal Adams), Wein ebbe un ruolo di spicco, scrivendo alcune storie all'interno della seconda serie (1969-1976) di \"The Phantom Stranger\", ma soprattutto creando il personaggio di Swamp Thing nel luglio del 1971, nel n\u00ba 92 di \"House of Secrets\" (prima serie).\nSwamp Thing ebbe una sua serie autonoma, durata 24 numeri (1972-1976), in cui Wein (autore dei primi 13 numeri) assieme alle matite di Berni Wrightson, defin\u00ec le caratteristiche originali del personaggio: Wein continu\u00f2 come supervisore nella seconda serie (1982-1996) di Swamp Thing, pubblicando i primi 24 numeri (comprensive delle prime rivoluzionarie storie di Alan Moore) e lasciando quindi il ruolo a Karen Berger.\nMarvel Comics.\nWein inizi\u00f2 la collaborazione con la Marvel nei primi anni settanta, scrivendo un paio di numeri di Daredevil, assieme a Roy Thomas e, lungo il decennio, collabor\u00f2 a serie quali \"Marvel Team-Up\", \"The Amazing Spider-Man\", \"The Incredible Hulk\", \"The Mighty Thor\", \"Fantastic Four\", \"The Defenders\".\nAssieme a Dave Cockrum nel 1975, con n\u00ba 1 di \"Giant Size X-Men\", ridefin\u00ec il gruppo degli X-Men, creando personaggi quali Nightcrawler, Tempesta, Colosso e Thunderbird. Wein, assieme a Chris Claremont scrisse anche le storie d'introduzione dei nuovi personaggi nella serie regolare \"The Uncanny X-Men\": \"The Doomsmith Scenario!\" (n\u00ba 94, agosto 1975), e \"Warhunt!\", (n\u00ba 95, ottobre 1975), entrambi con i disegni di Cockrum. La definizione completa del gruppo venne poi portata avanti dal solo Claremont.\nMa tra i vari personaggi creati nel periodo della Marvel, Wein \u00e8 ricordato soprattutto per Wolverine, disegnato per la prima volta da Herb Trimpe, ma la cui genesi grafica \u00e8 di John Romita Sr., direttore artistico della Marvel che mise su carta le idee di Wein. Il personaggio fa la sua apparizione in un cameo nel n\u00ba 180 (ottobre 1974) della seconda serie \"The Incredible Hulk\", come antagonista di Hulk: nel numero successivo il personaggio debutter\u00e0 in modo completo.\nAnche Wolverine fa parte dei personaggi del nuovo team che appare in \"Giant Size X-Men\" n\u00ba 1 (si tratta della sua seconda storia completa, dopo Hulk n\u00ba 181).\nIl ritorno alla DC e gli anni seguenti.\nTornato alla DC alla fine degli anni settanta, Wein continu\u00f2 come sceneggiatore su diverse testate, tra cui \"Batman\" (21 numeri, tra il 1979 e il 1980) e \"Green Lantern\" (15 numeri, 1980-1985).\nCome supervisore, oltre alla gi\u00e0 citata seconda serie di Swamp Thing, si ricordi la celebre miniserie \"Watchmen\" (12 numeri, 1986-1987) di Alan Moore e Dave Gibbons.\nDagli anni novanta \u00e8 attivo anche nelle sceneggiature di trasposizioni televisive e cinematografiche, anche animate, di numerosi personaggi e serie a fumetti.\nNel 2008 \u00e8 stato inserito nella \"The Will Eisner Award Hall of Fame\" per il suo contributo pluridecennale all'industria dei comics."}
{"id": "2762835", "revid": "767487", "url": "https://it.wikipedia.org/wiki?curid=2762835", "title": "General Bernardino Caballero", "text": "General Bernardino Caballero, il cui nome \u00e8 spesso abbreviato in Caballero, \u00e8 un centro abitato del Paraguay; \u00e8 situato nel dipartimento di Paraguar\u00ed, ad una distanza di 96 km dalla capitale del paese, Asunci\u00f3n, e forma uno dei 17 distretti del dipartimento.\nPopolazione.\nAl censimento del 2002 la localit\u00e0 contava una popolazione urbana di 1.120 abitanti (6.449 nel distretto). \nCaratteristiche.\nIntitolata a Bernardino Caballero, eroe della Guerra della triplice alleanza e in seguito presidente del Paraguay, la localit\u00e0 si \u00e8 sviluppata attorno alla stazione della ferrovia, ora dismessa, di cui resta la costruzione abbandonata. "}
{"id": "2762836", "revid": "767487", "url": "https://it.wikipedia.org/wiki?curid=2762836", "title": "Shadow (film 2009 Zampaglione)", "text": "Shadow \u00e8 un film del 2009 diretto da Federico Zampaglione.\nQuesto \u00e8 il secondo film da regista di Zampaglione, dopo la commedia grottesca del 2007 \"Nero bifamiliare\", che realizza una pellicola internazionale girata interamente in inglese. Il film \u00e8 stato definito, dalla stampa specializzata, come un esempio di \"rinascita dell'horror italiano\", diventando presto un oggetto di culto fra gli appassionati del genere.\nIl film \u00e8 un omaggio al genere horror italiano degli anni settanta e ottanta, con citazioni nei confronti di cineasti come Mario Bava, Dario Argento e Lucio Fulci e ispirato a pellicole del genere, come \"Un tranquillo weekend di paura\" e \"Non aprite quella porta\".\nLa sceneggiatura, scritta dallo stesso Zampaglione in collaborazione con il padre Domenico e Giacomo Gensini, nasce da un episodio capitato al regista, mentre si trovava in bicicletta nei boschi con la sua compagna.\nTrama.\nIl film narra la vicenda di David, un giovane soldato reduce dalla Guerra in Iraq che, preso dalla voglia di ricominciare vita e abbandonare i brutti ricordi vissuti intraprende un viaggio in bicicletta nel Centro Europa. Nel suo viaggio incontra una ragazza, Angeline, e un paio di cacciatori senza scrupoli. I due giovani, mentre stanno correndo in bici si imbattono nei due cacciatori e parte un inseguimento che porta i quattro in una zona che pare sia infestata dai fantasmi di un gruppo di ribelli che anni prima erano stati bruciati vivi nelle miniere. David e i due cacciatori vengono trovati e rapiti da un sinistro uomo che conduce su di loro esperimenti. Ma non tutto \u00e8 come sembra...\nCast.\nGli interpreti del film sono l'attore statunitense Jake Muxworthy, visto in \"Borderland - Linea di confine\", e la francese Karina Testa, protagonista di \"Frontiers - Ai confini dell'inferno\" di Xavier Gens. Del cast fanno parte anche i caratteristi Ottaviano Blitch Chris Coppola e Nuot Arquint.\nMusica.\nLa colonna sonora di questo film \u00e8 stata realizzata da Francesco Zampaglione e Andrea Moscianese sotto il nome di \"Alvarius\". Federico ha preferito concentrarsi sulla regia affidando la musica al fratello Francesco, scelta rivelatasi felice vista l'ottima critica ottenuta e i numerosi premi vinti a livello internazionale, tra i quali una candidatura ai nastri d'argento proprio per la colonna sonora.\nDistribuzione.\nIl film \u00e8 stato presentato in anteprima al FrightFest di Londra, successivamente \u00e8 stato presentato al Sitges - Festival internazionale del cinema della Catalogna, al Noir Film Festival di Courmayeur e al Science+Fiction di Trieste, dove si \u00e8 aggiudicato il premio \"Nuove Visioni\", assegnatogli alla rivista \"Nocturno\".\nIl film \u00e8 stato distribuito nelle sale italiane il 14 maggio 2010 da Ellemme Group di Massimo Ferrero, in seguito verr\u00e0 distribuito in Germania, Austria, Lussemburgo e Svizzera e molti altri paesi.\nDal 16 novembre 2010 \u00e8 disponibile in DVD e Blu-Ray Disc.\nVersione italiana.\nIl doppiaggio dell'edizione italiana \u00e8 stato diretto da Roberto Pedicini, voce del personaggio interpretato da Emilio de Marchi"}
{"id": "2762838", "revid": "1104133", "url": "https://it.wikipedia.org/wiki?curid=2762838", "title": "Twist the Truth", "text": "Twist the Truth \u00e8 il quarto album di Lene Marlin, pubblicato il 30 marzo in Norvegia e in Italia il 15 maggio 2009."}
{"id": "2762841", "revid": "301156", "url": "https://it.wikipedia.org/wiki?curid=2762841", "title": "Volodymyr Ivasjuk", "text": "\u00c8 autore e compositore del brano \u010cervona Ruta, reso popolare da Sofija Rotaru, nel 1971, ma successivamente cantato anche da altri cantanti.\nBiografia.\nIvasjuk \u00e8 nato nella citt\u00e0 di Kicman', nell'oblast' di \u010cernivci, il 4 marzo 1949. Suo padre, Mychajlo Ivasjuk era un noto scrittore della Bucovina. Sua madre Sofija Ivasjuk, originaria dell'oblast' di Zapori\u017e\u017eja, faceva l'insegnante in una scuola locale. Inizialmente, all'et\u00e0 di cinque anni, Volodymyr ha cominciato ad imparare a suonare il violino in una scuola di musica, imparando a suonare in seguito anche il pianoforte. Nel 1964 ha creato un ensemble - \"Bukovyna\" - nella sua scuola e ha scritto le loro prime canzoni, la prima delle quali era la \"Ninna nanna\" tratta da una poesia del padre.\nDopo che Volodymyr ricevette il diploma di scuola secondaria, la sua famiglia si trasfer\u00ec nella citt\u00e0 di \u010cernivci, dove suo a padre venne offerto un posto di insegnante presso l'Universit\u00e0 di \u010cernivci. Volodymyr \u00e8 andato a studiare all'Istituto medico di Leopoli, mentre continuava la sua carriera musicale unendosi al \"Karpaty Ensemble\" in un centro della comunit\u00e0 locale dove suonava il violino con le sue canzoni.\nEbbe un grande successo, componendo le sue due canzoni \"\u010cervona Ruta\" e \"Vodohraj\" che in seguito furono trasmesse in tutta l'Unione Sovietica.\nLa fama di Ivasjuk divenne virale. Nel 1971 la sua canzone \"\u010cervona Ruta\", eseguita dal vivo a Mosca, insieme ai colleghi Vasyl' Zinkevy\u010d e Nazarij Jarem\u010duk, ed \u00e8 stata giudicata la miglior canzone dell'anno dell'Unione Sovietica. La sua composizione \"Vodohray\" ha vinto il premio per la migliore canzone dell'anno successivo.\nIl 18 maggio 1979 Ivasjuk \u00e8 stato trovato impiccato in un bosco situato alla periferia di Leopoli. Inizialmente la causa ufficiale della morte \u00e8 stata indicato come il suicidio, ma le circostanze esatte della sua morte rimangono sconosciute fino ad oggi. \u00c8 sepolto al cimitero Ly\u010dakivs'kyj.\nIl suo status di celebrit\u00e0 nell'Unione Sovietica ed i suoi contributi culturali in Ucraina hanno attirato l'attenzione delle autorit\u00e0 sovietiche. Le sue canzoni, per lo pi\u00f9 d'amore verso l'Ucraina, sono stati percepiti come causa del risveglio del sentimento nazionalista. Dopo la sua morte le sue composizioni sono state addirittura rimosse dalla radio e non furono pi\u00f9 in vendita per un lungo periodo.\nNel 2009 il presidente ucraino Viktor Ju\u0161\u010denko ha riaperto ancora una volta il caso relativo alla sua morte."}
{"id": "2762842", "revid": "404449", "url": "https://it.wikipedia.org/wiki?curid=2762842", "title": "Anton Filippo Adami", "text": "Esord\u00ec con una raccolta di poesie di altri autori; scrisse una dissertazione sulla musica e tradusse nel 1756 in versi italiani il \"Britannicus\" di Jean Racine (Firenze, 1752) e il \"Saggio sull'uomo\" di Alexander Pope (Arezzo, 1756). Sono da ricordare anche il \"Prospetto di una nuova compilazione della storia fiorentina\" (1758) e le \"Dissertazioni critiche\" (1766). Adami cur\u00f2 l'editio princeps della \"Cronica delle cose d'Italia dall'anno 1080 fino all'anno 1305\" di Paolino Pieri (Roma, Monaldini, 1755)."}
{"id": "2762843", "revid": "287204", "url": "https://it.wikipedia.org/wiki?curid=2762843", "title": "Las Vegas Bandits", "text": "I Las Vegas Bandits sono stati una societ\u00e0 di pallacanestro statunitense con sede a Las Vegas, nel Nevada.\nFondati nel 1999, con il nome di \"Las Vegas Silver Bandits\", hanno partecipato al primo campionato della IBL, e al secondo cambiando il nome in \"Las Vegas Bandits\". Fallirono durante la stagione, il 13 marzo 2001, con un record di 20-11."}
{"id": "2762845", "revid": "287204", "url": "https://it.wikipedia.org/wiki?curid=2762845", "title": "Tyler Riggs", "text": "Carriera.\nLa carriera di Riggs nel mondo della moda inizia nel 2007, grazie ad un contratto con l'agenzia di moda Red Model Management di New York, che era casualmente venuta in possesso di alcune fotografie di Riggs. Pochissimo tempo dopo il modello viene notato dal sito \"models.com\" che lo nomina anche \"modello della settimana\". Grazie a questa pubblicit\u00e0 Riggs \u00e8 comparso su riviste come \"V Man\" (fotografato da Steven Meisel insieme con Anna Jagodzi\u0144ska e Daul Kim), \"Another Man\", \"Details\", \"i-D\" e \"Num\u00e9ro\", oltre che nel blog del \"New York Times\".\nTyler Riggs ha inoltre lavorato per Neil Barrett, Alessandro Dell'Acqua, Gucci, Costume National, Alexander McQueen, Kenzo, Marni, Moschino, Louis Vuitton, Givenchy, Herm\u00e8s, e Diesel. Nel 2008 \u00e8 inoltre stato testimonial per D&amp;G, fotografato da Mario Testino, e di Topman, insieme a Kate Moss.\nNel giugno 2009 la rivista \"Forbes\" l'ha posizionato alla settima posizione nella classifica dei modelli di maggior successo dell'anno."}
{"id": "2762854", "revid": "37401", "url": "https://it.wikipedia.org/wiki?curid=2762854", "title": "RSSU", "text": ""}
{"id": "2762855", "revid": "29389506", "url": "https://it.wikipedia.org/wiki?curid=2762855", "title": "Figurativismo", "text": ""}
{"id": "2762858", "revid": "767487", "url": "https://it.wikipedia.org/wiki?curid=2762858", "title": "Ebenezer Cobb Morley", "text": "Morley nacque ad Kingston upon Hull nel 1831, ma si trasfer\u00ec nel quartiere di Barnes, a Londra, nel 1858: l\u00ec diede vita al Barnes Club, uno dei club fondatori della FA, nel 1862. Nel 1863, come capitano del club del quartiere, scrisse al quotidiano \"Bell's Life\" proponendo la creazione di un organo di governo che controllasse e guidasse il calcio: questa proposta port\u00f2 al primo incontro alla \"Freemasons' Tavern\" di Londra, dove nacque la FA.\nMorley fu il primo segretario della FA (dal 1863 al 1866) e il suo secondo presidente (dal 1867 al 1874): fu lui a tracciare le prime Regole del gioco del calcio nella sua casa a Barnes. Come giocatore, partecip\u00f2 alla prima partita di sempre, tra il Barnes club e il Richmond F.C. (oggi club di rugby) nel 1863, terminata senza reti; inoltre, gioc\u00f2 e sigl\u00f2 una rete nella prima partita rappresentativa del tempo, tenutasi tra i club di Londra e lo Sheffield il 31 marzo 1866.\nSolicitor di professione, Morley fu anche un appassionato rematore: fond\u00f2 infatti il \"Barnes and Mortlake Regatta\" del quale fu anche segretario dal 1862 al 1880. Fu un esponente del Concilio della Contea del Surrey (\"Surrey County Council\") come rappresentante di Barnes (1903-1919), nonch\u00e9 giudice di pace nella stessa giurisdizione."}
{"id": "2762861", "revid": "73843", "url": "https://it.wikipedia.org/wiki?curid=2762861", "title": "Norvegia ai Giochi olimpici", "text": "La Norvegia ha partecipato ai Giochi olimpici per la prima volta nel 1900, e da allora non \u00e8 stata presente solo nel 1904 e nel 1980, quando ader\u00ec al boicottaggio proclamato dagli Stati Uniti. Ha ospitato due volte i Giochi olimpici invernali, nel 1952 a Oslo e nel 1994 a Lillehammer.\nI suoi atleti hanno vinto complessivamente 160 medaglie ai Giochi estivi e 405 ai Giochi invernali, dove la Norvegia \u00e8 al primo posto nel medagliere per nazioni.\nIl Comitato Olimpico Norvegese \u00e8 stato fondato e riconosciuto dal CIO nel 1900.\nMedagliere per sport.\nSport invernali.\nnel pattinaggio artistico alle olimpiadi di Anversa 1920. Queste sono state assegnate nel corso di un'edizione delle olimpiadi estive ma sono conteggiate tra gli sport invernali."}
{"id": "2762863", "revid": "29389605", "url": "https://it.wikipedia.org/wiki?curid=2762863", "title": "Impressionista", "text": ""}
{"id": "2762864", "revid": "123584437", "url": "https://it.wikipedia.org/wiki?curid=2762864", "title": "A Moment Like This", "text": "A Moment Like This \u00e8 il singolo di debutto della cantante pop statunitense Kelly Clarkson, pubblicato il 17 settembre 2002 dall'etichetta discografica RCA insieme a \"Before Your Love\".\nLa canzone, scritta da J\u00f6rgen Elofsson e John Reid e prodotta da Steve Mac e Steve Ferrera, \u00e8 stata estratta dall'album di debutto della cantante, \"Thankful\".\nVersione di Leona Lewis.\nLa canzone \u00e8 stata reinterpretata nel 2006 dalla vincitrice della terza edizione britannica del talent show \"X Factor\", Leona Lewis.\nIn questa versione, il singolo ha ottenuto maggior successo raggiungendo la vetta della classifica britannica per quattro settimane consecutive. Il singolo conteneva anche altre due cover: la prima era una reinterpretazione della celebre aria \"Summertime\", la seconda una cover di Elton John \"Sorry Seems to Be the Hardest Word\".\nUn anno dopo la pubblicazione del singolo, la canzone \u00e8 stata inserita nell'album di debutto della cantante, \"Spirit\".\n\"A Moment Like This\" ha venduto oltre un milione di copie nel Regno Unito e Irlanda."}
{"id": "2762865", "revid": "59912", "url": "https://it.wikipedia.org/wiki?curid=2762865", "title": "Portiera", "text": "La portiera, detta anche sportello o portellone, in ambito stradale e non solo, \u00e8 la porta che serve per entrare nell'abitacolo di un determinato mezzo. Col termine \"portellone\" s'identifica anche quello posteriore, ovvero quello che integra il lunotto e permette l'accesso diretto al bagagliaio dall'esterno.\nDescrizione.\nIl portellone \u00e8 del tutto paragonabile alla porta di un'abitazione, caratterizzata da una struttura rigida, la quale \u00e8 munita di un cristallo per permettere una visione esterna, di una maniglia per la sua apertura e di un sistema di bloccaggio.\nTipologia.\nIl portellone pu\u00f2 essere aperto in diversi modi:\nApertura.\nLe portiere possono essere aperte in diversi modi:\nAccorgimenti.\nIl portellone pu\u00f2 essere dotato di:"}
{"id": "2762869", "revid": "248632", "url": "https://it.wikipedia.org/wiki?curid=2762869", "title": "Bayeux tapestry", "text": ""}
{"id": "2762872", "revid": "1511973", "url": "https://it.wikipedia.org/wiki?curid=2762872", "title": "Stanislav Iosifovi\u010d Rostockij", "text": "I film \"Qui le albe sono quiete\" (1972) e \"Bim bianco dall'orecchio nero\" (1977) vennero entrambi candidati per l'Oscar al miglior film straniero. \"Bim bianco dall'orecchio nero\" vinse il Globo di Cristallo al Festival Internazionale del cinema di Karlovy Vary del 1978."}
{"id": "2762873", "revid": "110157", "url": "https://it.wikipedia.org/wiki?curid=2762873", "title": "Raccolta di quindici costumi li pi\u00f9 interessanti della Svizzera", "text": "Raccolta di quindici costumi li pi\u00f9 interessanti della Svizzera \u00e8 una raccolta di costumi di donne e uomini svizzeri disegnati e incisi da Bartolomeo Pinelli.\nLa raccolta composta da quindici tavole \u00e8 preceduta da un frontespizio, anche questo inciso, con l'indicazione dell'autore e dell'editore, Luigi Fabri.\nI titoli delle tavole sono:\nLe tavole titolate \"costume di...\" presentano personaggi maschili.\nAlcune localit\u00e0 sono presenti in pi\u00f9 tavole; i nomi delle localit\u00e0 a volte differiscono dalla grafia attuale.\nNel frontespizio, come gi\u00e0 visto c'\u00e8 l'indicazione dell'editore \"in Roma presso Luigi Fabri, via Borgognona 66\". Luigi Fabri, incisore lui stesso, fu il principale editore di Pinelli, prima come incisore a via Borgognona e poi proprietario di un negozio di stampe in via Capo le Case 3.\nMor\u00ec lo stesso anno di Pinelli.dell'incisore Fabri"}
{"id": "2762876", "revid": "92723", "url": "https://it.wikipedia.org/wiki?curid=2762876", "title": "Stanislav Rostoskij", "text": ""}
{"id": "2762881", "revid": "188323", "url": "https://it.wikipedia.org/wiki?curid=2762881", "title": "Portellone", "text": ""}
{"id": "2762884", "revid": "121425151", "url": "https://it.wikipedia.org/wiki?curid=2762884", "title": "Universit\u00e0 di Innsbruck", "text": "L'Universit\u00e0 di Innsbruck (in tedesco Universit\u00e4t Innsbruck, nota anche come Leopold-Franzens-Universit\u00e4t Innsbruck) \u00e8 un'universit\u00e0 pubblica localizzata a Innsbruck, in Austria. \u00c8 la seconda universit\u00e0 per numero di studenti dell'Austria, dopo quella di Vienna ed \u00e8 inoltre l'universit\u00e0 pi\u00f9 grande della regione del Tirolo.\nStoria.\nL'universit\u00e0 di Innsbruck fu creata nel 1669 (originariamente con quattro sole facolt\u00e0) da Leopoldo I, da quello che era un collegio dei Gesuiti.\nNel 1782 fu declassata a semplice liceo (come molte altre universit\u00e0 dell'Impero austriaco), ma fu ripromossa universit\u00e0 da Francesco II nel 1826, con le facolt\u00e0 di Filosofia e di Legge, a cui si aggiunsero negli anni le altre.\nGli Asburgo, dopo aver gradualmente chiuso l'universit\u00e0 di Olomouc in conseguenza della partecipazione di molti professori e studenti ai moti del 1848, trasferirono molte apparecchiature cerimoniali ad Innsbruck.\nAll'apertura di una facolt\u00e0 di giurisprudenza in lingua italiana, il 3 novembre 1904, tutta la citt\u00e0 insorse contro gli italiani l\u00ec presenti e distrusse l'edificio che ospitava la facolt\u00e0 suddetta. \nNel 1969 furono create le facolt\u00e0 di Ingegneria e Architettura (successivamente divise) mentre nel 1976 quella di Scienze sociali ed economiche divenne autonoma dalla facolt\u00e0 di Legge e Scienze politiche. mentre da quella di Filosofia si \"staccarono\" quella di Arte e lettere e quella di Scienze naturali. \nNel 2002 le facolt\u00e0 erano 7 (Arte e lettere, Teologia cattolica, Ingegneria e Architettura, Legge, Medicina, Scienze naturali e Scienze economiche e sociali).\nDal 2004 la facolt\u00e0 di medicina si \u00e8 staccata da questa universit\u00e0, formandone una propria, l'Universit\u00e0 di medicina di Innsbruck (\"Medizinische Universit\u00e4t Innsbruck\") e c'\u00e8 stata una riorganizzazione delle altre facolt\u00e0 portandone il numero a 16.\nLe facolt\u00e0.\nDopo la riorganizzazione del 2004 le facolt\u00e0 dell'universit\u00e0 sono 16:"}
{"id": "2762890", "revid": "92723", "url": "https://it.wikipedia.org/wiki?curid=2762890", "title": "Nicolas de Besse", "text": "Biografia.\nPer parte di madre era nipote di papa Clemente VI ed era anche cugino di papa Gregorio XI.\nDopo aver studiato giurisprudenza ed essere divenuto professore di diritto all'universit\u00e0 di Orl\u00e9ans, fu nominato arcidiacono di Ponthieu, nella diocesi di Angers.\nFu eletto vescovo di Limoges il 27 agosto 1343, ma non fu mai consacrato vescovo.\nIl 19 maggio 1344 il Papa suo zio lo cre\u00f2 cardinale della diaconia di Santa Maria in Via Lata. Si trasfer\u00ec quindi alla curia papale ad Avignone, rinunciando alla cattedra di Limoges.\nPartecip\u00f2 al conclave del 1352 che elesse papa Innocenzo VI e a quello del 1362, che elesse papa Urbano V. Nel 1367 accompagn\u00f2 a Roma quest'ultimo papa. Nel 1368 divenne cardinale protodiacono.\nA Roma nel 1369 sottoscrisse la professione di fede dell'imperatore Giovanni V Paleologo, che pose temporaneamente fine allo scisma.\nMor\u00ec nello stesso anno e le sue spoglie furono trasferite a Limoges ed inumate nella cattedrale."}
{"id": "2762891", "revid": "767487", "url": "https://it.wikipedia.org/wiki?curid=2762891", "title": "Takis Barberis", "text": "Biografia.\nNelle sue opere combina ritmi ed armonie jazz con elementi musicali greci (per esempio in \"Hidjazzkiar\").\nHa suonato con altri jazzisti greci di talento, fra cui George Kontrafouris (piano) e Takis Paterelis (sassofono).\nFra le sue composizioni: \"Are you happy?\", \"Drive me home\", \"After Poros\", \"Strange coincidence\".\nDopo aver suonato da adolescente in alcuni gruppi rock, ha formato due complessi jazz, gli \"Iskra\" (con cui ha inciso un album per la Polygram) e i \"Model 63\".\nNell'album del 1998 \"Naiva\" hanno collaborato i musicisti indiani Shankar Lal alla tabla, Reshma Srivastava Pizanis al sitar, Girish Chandra Srivastava alla tabla ed Asha Srivastava alla tanpura.\nHa partecipato alla realizzazione del suo album \"Episodes\" Trilok Gurtu, uno dei pi\u00f9 noti percussionisti del mondo, con il quale, insieme ad altri artisti della scena del Jazz greco ed indiano, ha partecipato a numerosi spettacoli.\nDopo esser passato alla Libra Music (l'etichetta fondata da Alkis Vafias), ha pubblicato l'album \"Porto Kayio\".\nDal vivo si \u00e8 esibito, con il Takis Barberis Group, sia in Grecia che all'estero.\nDiscografia.\nAlbum da solista.\nIl chitarrista greco ha prodotto 5 album da solista dall'inizio della sua carriera musicale"}
{"id": "2762892", "revid": "1444401", "url": "https://it.wikipedia.org/wiki?curid=2762892", "title": "Omnitrix", "text": ""}
{"id": "2762905", "revid": "76963", "url": "https://it.wikipedia.org/wiki?curid=2762905", "title": "Graeme Garden", "text": "\u00c8 apparso inoltre in molte serie televisive comiche britanniche degli anni sessanta e '70 come \"Twice a Fortnight\", \"Broaden Your Mind\" e \"Yes Minister\" e nel programma radiofonico \"I'm Sorry, I'll Read Again\".\n\u00c8 laureato in medicina. Attualmente vive a Oxfordshire con la moglie Emma e il figlio Tom. Garden ha anche altri due figli, Sally e John, dal suo precedente matrimonio con Mary Elizabeth Wheatly Grice."}
{"id": "2762906", "revid": "1543377", "url": "https://it.wikipedia.org/wiki?curid=2762906", "title": "Grotte dei mille Buddha di Bezeklik", "text": "Le grotte dei mille Buddha di Bezeklik (caratteri cinesi semplificati:\u67cf\u5b5c\u514b\u91cc\u5343\u4f5b\u6d1e; pinyin: B\u00f3z\u012bk\u00e8l\u01d0 Qi\u0101n F\u00f3 D\u00f2ng) sono un complesso di grotte buddhiste datate dal V al IX secolo, situate tra le citt\u00e0 di Turfan e Shanshan (Loulan) a nord-est del deserto di Taklamakan. \nDescrizione.\nIl sito si trova vicino alle antiche rovine di Gaochang nella valle Mutou, una gola delle Montagne Fiammeggianti, in Cina. Le grotte sono poste in alto sulle ripide pareti occidentali valle del Mutou.\nNel sito vi sono 77 grotte scavate nella pietra. Molte hanno forme rettangolari con soffitti ad archi tondeggianti, e sono spesso divise in quattro parti, ognuna con un murale del Buddha. L'effetto \u00e8 quello di un soffitto ricoperto da centinaia di murales del Buddha. Alcuni soffitti sono dipinti con un Buddha circondato da altre figure, tra cui indiani, persiani ed europei. La qualit\u00e0 delle pitture varia arrivando ad un livello incredibile di arte religiosa. "}
{"id": "2762910", "revid": "436907", "url": "https://it.wikipedia.org/wiki?curid=2762910", "title": "Long Tall Shorty", "text": "I Lang Tall Shorty, conosciuti anche con l'acronimo di LTS, sono un gruppo mod revival inglese formatosi nel 1978 a Londra.\nBiografia.\nNati nel 1978 come punk rock band sotto il nome di \"The Indicators\" dall'unione tra il batterista Mark Reynolds, il chitarrista e cantante Tony Perfect ed il bassista Jimmy Grant, si fecero subito conoscere al grande pubblico come band di supporto degli Sham 69.\nNel 1979 venne registrato il primo singolo autoprodotto \"1970's Boy\", e alla band si aggiunge anche un secondo chitarrista Stewart England con il quale realizzarono ed incisero altri brani, tra cui \"By Your Love\" che and\u00f2 cos\u00ec a completare il primo LP della band, che aveva appena cambiato nome in Long Tall Shorty, prendendo spunto da una canzone dei The Kinks.\nNel 1980 parteciparono ad alcune date come gruppo di supporto dei The Chords, prima di cambiare formazione dopo l'addio di Mark Reynolds e Jimmy Grant, che vennero sostituiti da Keith Mono alla voce e Grimbull alla batteria, spostando Tony Perfect dalla chitarra elettrica al basso.\nCon la nuova formazione i Long Tall Shorty registrarono altri demo prima dell'addio dei neo-arrivati Keith Mono e Grimbull, che vennero Derwent alla batteria e John Kiely al basso, facendo tornare Tony Perfect al suo ruolo originale di cantante e chitarrista.\nNel 1981 esce il nuovo singolo su LP \"Win or Lose/Ain't Done Wrong\", e la band parte per una serie di concerti prima di sciogliersi nel 1982 quando il frontman Tony Perfect entra a far parte degli Angelic Upstarts.\nNel 2002 la band si riunisce registrando l'album \"Bird in the Hand\" per l'Acid Jazz Records, e nello stesso anno \"Completely Perfect\", una rivisitazione di quasi tutti i demo registrati nella prima parte di carriera dei Long Tall Shorty.\nNel 2005 esce \"No Good Women\", il terzo album discografico, caratterizzato da sonorit\u00e0 decisamente rhythm and blues, mentre nel 2007 si ha l'ennesimo cambio di formazione, al termine del quale la band \u00e8 cos\u00ec composta: Tony Perfect (chitarrista/cantante), John Woodward (bassista/seconda voce) e Jim Piddington (batterista).\nNel 2009 escono con il quarto album \"The Sounds Of Giffer City\" sotto l'etichetta discografica Time For Action Records, che vede un ritorno alle sonorit\u00e0 mod dei primi anni ottanta, insieme al quale comincia l'omonimo tour europeo che vede suonare i LTS impegnati per la prima volta in Germania, Spagna e Italia."}
{"id": "2762914", "revid": "1573940", "url": "https://it.wikipedia.org/wiki?curid=2762914", "title": "Chiesa di San Giuseppe (San Salvo)", "text": "La chiesa parrocchiale di San Giuseppe \u00e8 il principale luogo di culto della citt\u00e0 di San Salvo, in provincia di Chieti, sita in Piazza San Vitale, nel cuore del centro storico.\nStoria.\nLa chiesa \u00e8 stata costruita prima del XIII secolo con successive trasformazioni eseguite nel XVIII-XIX e nel XX secolo. In passato, in epoca medievale \u00e8 stata la chiesa del monastero benedettino di San Salvo, in seguito, verso la fine del XIII secolo era la chiesa dell'abbazia cistercense di San Vito e San Salvo, nei documenti la chiesetta primitiva era nominata come Santa Maria del Trigno in San Salvo. L'intitolazione attuale, invece, risale al XVI secolo, testimoniata dalla commissione dell'abate commendatario di un quadro della Sacra Famiglia. \nNel XIX secolo il monastero risultava smembrato in vari edifici, tra cui il vecchio municipio, ricavato dal palazzo dei monaci, che stava sul lato della piazza, con l'ipogeo romano. Agli inizi dell'Ottocento il tempio era ancora in stile gotico cistercense: come apprendiamo dalla visita pastorale dell'allora vicario Vincenzo Daniele, avvenuta nel 1803, esso era divisa in due navate, con soffitto a capriate lignee e con l'ingresso rivolto su strada della Chiesa. Il campanile allora era staccato dal resto dell'edificio e nei pressi dovevano sorgere numerose sepolture. A causa delle precarie condizioni della chiesa, definita da uno dei stessi parroci come \"indecorosa al divino culto\", crebbe sempre pi\u00f9 la necessit\u00e0 di ricostruirla. Nel 1850 quindi, partirono i lavori tanto attesi, guidati dall'architetto vastese Michele Benedetti: all'interno, venne creata un'unica grande navata in stile neoclassico che venne accorpata al campanile, sul quale venne posto anche il nuovo ingresso. Circa un secolo dopo l'edificio, ormai divenuto troppo piccolo e cadente, sub\u00ec nuovi lavori voluti dall'allora parroco don Cirillo Piovesan: al 1961 risale l'abbattimento della vecchia torre campanaria, a cui seguirono l'ampliamento della navata e la costruzione della nuova facciata in stile neo romanico.\nL'ultimo restauro dopo il terremoto del 2002 ha recuperato parte delle fiancate laterali, dove sono stati rinvenuti dei pezzi di muratura originale dell'abside e il soffitto a capriate originario. Altri recuperi saranno possibili dopo lo svuotamento della cripta interrata. Tra il 2019 e il 2020 ulteriori lavori hanno portato al ripristino delle originarie colorazioni delle parenti interne, oltre che ad aver realizzato un nuovo impianto di illuminazione e un'uscita di sicurezza.\nDescrizione.\nLa facciata \u00e8 costituita da un corpo diviso in tre da due costoloni con colonne bianche che attorniano il portale, incassato dentro una vasta tettoia di pietra senza decorazioni con alcune strombature gotiche.Un loggiato di tipo romanico si estende attorno al portale con finestre cieche. Il loggiato del portale contiene cinque finestre, mentre la parte superiore ne ha sempre cinque minori e altre cinque sopra il secondo loggiato, con la finestra centrale pi\u00f9 grande. Il campanile \u00e8 una torre con una piccola loggia con la statua della Madonna. La cella campanaria riporta le decorazioni romaniche. La vecchia torre invece, dall'aspetto tozzo e robusto, era posta al centro della facciata, e presentava tre diverse fasi costruttive: quella romanica, quella gotica e infine quella barocca, collocata sulla sommit\u00e0. Nel lato settentrionale, quello adiacente su via della Chiesa, \u00e8 possibile individuare due monofore oggi murate, mentre poco pi\u00f9 avanti si trova ancora la cosiddetta \"porta del morto\", murata anch'essa, tutte riconducibili alla precedente struttura medievale. Sull'abside, in cui \u00e8 stata ripristinata l'originaria muratura a mattoni, \u00e8 ancora visibile un segno lasciato dai bombardamenti del 1943. Poco pi\u00f9 in basso \u00e8 stato scoperto l'ingresso della cripta, ancora in buona parte da esplorare.\nL'interno, la cui impostazione risente molto dei consistenti restauri otto-novecenteschi, \u00e8 neoclassico ad unica navata. Notevole \u00e8 nell'abside il \"quadro di San Giuseppe\", un bellissimo dipinto cinquecentesco di probabile derivazione toscana raffigurante la Sacra Famiglia. Sono da segnalare anche la tela detta della \"Madonna Addolorata\" di scuola caravaggesca, quella cinque-seicentesca della Madonna del Rosario e infine quella del Sacro Cuore, opera di Francesco Maria De Benedectis donata alla chiesa nel 1895. Dopo i restauri ai piedi dell'altare \u00e8 stata posta la teca contenente le reliquie di San Vitale Martire, patrono della citt\u00e0, dono fatto alla comunit\u00e0 sansalvese nel 1745 dal Cardinal Pierluigi Carafa, allora abate commendatario dei Santi Vito e Salvo. Nella cappella immediatamente a destra sono collocate due statue del santo e due armadietti contenenti altrettante reliquie. Nei soffitti della Chiesa sono inoltre diverse le statue conservate: Sant'Antonio Abate, cinquecentesca, proveniente dall'omonima chiesa oggi scomparsa; Sant'Antonio da Padova, sostituita da una nuova situata nella navata; San Carlo Borromeo, di fattura settecentesca, purtroppo mutilata delle sue braccia. Vi troviamo anche l'urna che in precedenza ospit\u00f2 le spoglie di San Vitale.\nResti dell'Abbazia dei Santi Vito e Salvo.\nSi trovano alle fondamenta della chiesa parrocchiale e sono raggiungibili dalla cripta o visibili dalla piazza mediante una teca di vetro.\nL'area abbaziale di San Salvo del Trigno includeva tutta l'area del Quadrilatero, ossia il centro storico Sansalvese, da cui si accede da Porta della Terra. L'area perimetrale della chiesa dell'abbazia, di cui \u00e8 stato rinvenuto un pozzo presso la cripta, corrisponde esattamente all'attuale parrocchia di San Giuseppe, rifatta nel XVIII secolo. Prima dei corposi restauri degli anni '60, l'esterno si presentava molto diverso, ed era possibile leggere alcune tracce della storica abbazia, come ad esempio il campanile cistercense a torre, che sorgeva in posizione arretrata, con un secondo ingresso a portale a tutto sesto, poi demolito.\nDal XVII secolo l'abbazia assunse il controllo anche del monastero di San Vito del Trigno, che si trovava fuori il Quadrilatero, presso il fiume, oggi andato completamente distrutto."}
{"id": "2762918", "revid": "119471624", "url": "https://it.wikipedia.org/wiki?curid=2762918", "title": "Lago Bosten", "text": "Il lago Bosten (cinese: \u535a|\u65af|\u9a30|\u6e56, B\u00f3|s\u012b|t\u00e9ng| H\u00fa) \u00e8 uno specchio d'acqua dolce situato 57\u00a0km a nord-est di Korla, Xinjiang, Cina, nella prefettura di Bayin'gholin Mongol. Copre un'area di circa 1000\u00a0km\u00b2 (assieme ai vicini laghi minori), \u00e8 il pi\u00f9 grande dello Xinjiang ed uno dei pi\u00f9 grandi laghi d'acqua dolce della Cina.\nIl suo nome viene a volte riportatocome \"Bosten\", \"Bosten Hu\", \"Bagrax-hu\", \"Bagrasch-k\u00f6l\", \"Baghrasch k\u00f6l\", \"Bagratsch-kul\", \"Bositeng Lake\" o \"Bositeng Hu\". Molte specie ittiche vivono nel lago, ed alcune sono originarie di qui. A volte gli occidentali lo chiamano 'Hawaii orientali dello Xinjiang' a causa della lussureggiante scena circondata dal deserto del Gobi.\nIl fiume Kaidu \u00e8 il suo pi\u00f9 importante affluente, apportando circa l'83% dell'acqua in ingresso."}
{"id": "2762926", "revid": "986213", "url": "https://it.wikipedia.org/wiki?curid=2762926", "title": "Jean de Cros", "text": "Biografia.\nEra parente di papa Gregorio XI, fratello del benedettino pseudocardinale Pierre de Cros e nipote dell'omonimo cardinale.\nDopo aver studiato giurisprudenza, fu eletto vescovo di Limoges il 14 maggio 1347. Mantenne la cattedra vescovile fino alla nomina cardinalizia.\nIl 30 maggio 1371 papa Gregorio XI lo cre\u00f2 cardinale del titolo dei Santi Nereo e Achilleo. Divenne penitenziere maggiore nel 1373.\nIl 28 settembre 1376 opt\u00f2 per l'ordine dei cardinali vescovi e divenne vescovo di Palestrina. Partecip\u00f2 al conclave del settembre del 1378 che elesse l'antipapa Clemente VII. Si oppose alla validit\u00e0 dell'elezione del legittimo papa Urbano VI e le sue argomentazioni persuasero il re di Francia Carlo V a sostenere l'antipapa.\nMor\u00ec ad Avignone, dove fu sepolto in cattedrale."}
{"id": "2762928", "revid": "838137", "url": "https://it.wikipedia.org/wiki?curid=2762928", "title": "Buddhamitra", "text": "Buddhamitra fu una monaca nata attorno al 90, e che abit\u00f2 nell'Impero Kushan.\nBiografia.\nEntr\u00f2 a Sangha diventando una monaca buddhista (anche se le fonti storiche non dicono se lo fece come bambina o dopo la morte del marito). Nonostante la sua vita precedente non sia trattata nei resoconti storici, appare in molti scritti. Non solo si dice che conoscesse la triplice essenza del buddhismo (il Canone buddhista) ma ricevette doni da un potente re, il Satrapo di Mathura, subordinato agli imperatori Kushan. Buddhamitra visse al tempo del IV concilio buddhista e probabilmente ne fu coinvolta a causa della sua conoscenza. \u00c8 una figura importante, perch\u00e9 nonostante sia vissuta in una societ\u00e0 patriarcale lasci\u00f2 un segno nella storia, mentre molti re maschi sono stati dimenticati."}
{"id": "2762936", "revid": "1798099", "url": "https://it.wikipedia.org/wiki?curid=2762936", "title": "James Adam", "text": "Quartogenito di William Adam, era fratello di John, Robert, con il quale lavor\u00f2 costantemente dal 1760, e William Jr.\nGli viene attribuito il disegno di Portland Place; \u00e8 stato inoltre autore del \"Journal of a tour in Italy\"."}
{"id": "2762937", "revid": "110157", "url": "https://it.wikipedia.org/wiki?curid=2762937", "title": "Cricklewood Green", "text": "Cricklewood Green \u00e8 il quarto album del gruppo inglese Ten Years After ed \u00e8 stato pubblicato nel 1970."}
{"id": "2762947", "revid": "287204", "url": "https://it.wikipedia.org/wiki?curid=2762947", "title": "Iris Strubegger", "text": "Carriera.\nIris Strubegger inizia la propria carriera di modella nel 2001 all'et\u00e0 di diciassette anni, quando mentre si trovava a New York viene notata da un agente, che le fa ottenere un contratto con la Elite Model Management l'anno seguente. Il suo debutto avviene nel 2003, sulle passerelle di Calvin Klein. Nel gennaio dello stesso viene scelta per essere la testimonial di Armani Collezioni by Giorgio Armani. Compare inoltre sulle riviste \"i-D\" e \"The Face\". Nonostante tutto, poco tempo dopo la Strubegger decide di abbandonare l'industria della moda.\nIl suo ritorno sulle scen avvine quattro anni dopo, nel 2007. La modella firma un nuovo contratto con la to Supreme Management a New York e con la Women Management a Parigi e Milano. La sua carriera riparte, aprendo le sfilate di Valentino e di Dries van Noten. Soltanto nella stagione primavera/estate 2009 Iris Strubegger apparir\u00e0 in ben settanta sfilate, a cui se ne aggiungono altre ottanta per la stagione autunno/inverno.. Fra le altre griffe per cui la modella ha lavorato si possono ricordare Narciso Rodriguez, Dolce &amp; Gabbana, Alexander McQueen e Sonia Rykiel.\nLa strubegger \u00e8 stata inoltre protagonista delle campagne pubblicitarie di Balenciaga, Pepe Jeans, Pollini e D&amp;G. Nel maggio 2009, Iris Strubegger \u00e8 diventato il nuovo volto di Givenchy, insieme a Mariacarla Boscono ed Adriana Lima."}
{"id": "2762950", "revid": "125201069", "url": "https://it.wikipedia.org/wiki?curid=2762950", "title": "Jessica Capshaw", "text": "Biografia.\nJessica \u00e8 figlia dell'attrice Kate Capshaw e di Robert Capshaw, nonch\u00e9 figliastra del regista Steven Spielberg. Si \u00e8 laureata in letteratura inglese alla Brown University. Durante le vacanze estive, ha frequentato un corso estivo presso la Royal Academy of Dramatic Arts di Londra, durante il quale ha recitato nel ruolo di Puck nella commedia shakespeariana \"Sogno di una notte di mezza estate\". \nIl 22 maggio 2004 ha sposato l'imprenditore Christopher Gavigan, che ha fondato con l'attrice Jessica Alba The Honest Company. La coppia ha avuto quattro figli: Luke Hudson (8 settembre 2007), Eve Augusta (20 ottobre 2010), Poppy James (20 giugno 2012) e Josephine Kate (2 maggio 2016). Vive con la sua famiglia a Santa Monica, in California.\nCarriera.\nEsordisce al cinema nel 1997, prendendo parte insieme alla madre Kate al film \"Le locuste\". \u00c8 poi comparsa in \"E.R. - Medici in prima linea\" ed ha interpretato il ruolo di Dorothy Wheeler nel film \"Valentine - Appuntamento con la morte\" (2001). Successivamente ebbe un piccolo ruolo in \"Minority Report\", un film di Steven Spielberg con protagonista Tom Cruise. Partecip\u00f2 anche a \"The Practice - Professione avvocati\" (2002-2004) in 44 episodi e a \"La lettera d'amore\", nuovamente accanto alla madre Kate.\nNel 2005 ha recitato nella miniserie prodotta da TNT dal titolo \"Into the West\" insieme a Keri Russell e Josh Brolin. Al cinema ha recitato, nel 2006, in \"The Groomsmen\" con Edward Burns e Brittany Murphy, mentre nel 2007 \u00e8 stata la protagonista del film canadese \"Blind Trust\". Nello stesso periodo, appare anche nelle serie \"Bones\" nel ruolo di Rebecca, l'ex ragazza di Booth e madre di Parker, e \"The L Word\".\nIl suo ingresso nella serie televisiva \"Grey's Anatomy\" avviene nella quinta stagione (2008-2009) in qualit\u00e0 di guest star, nei panni della dottoressa Arizona Robbins, per poi rientrare nelle stagioni successive come componente del cast fisso. In particolare spicca la sua relazione con la dottoressa Callie Torres, interpretata da Sara Ram\u00edrez, che \u00e8 stata considerata una delle pi\u00f9 belle nel mondo televisivo. Nel 2018, al termine della quattordicesima stagione, decide di abbandonare definitivamente il programma, dopo aver recitato in oltre duecento episodi. Ma ci sono possibilit\u00e0 che possa riprendere a lavorare con il cast di Grey's Anatomy per l'ultima stagione della serie e ritornare nei panni della dottoressa Arizona Robbins, e magari assieme a Callie Torres (Sara Ram\u00edrez)."}
{"id": "2762951", "revid": "1305772", "url": "https://it.wikipedia.org/wiki?curid=2762951", "title": "Charikar", "text": "Charikar (persiano: \u0686\u0627\u0631\u06cc\u06a9\u0627\u0631, pronunciato \"Ch\u00e2rik\u00e2r\") \u00e8 la principale citt\u00e0 della valle del Kohdaman nonch\u00e9 capitale della provincia di Parvan in Afghanistan settentrionale. La citt\u00e0 si trova 69\u00a0km a nord di Kabul. Charikar \u00e8 all'entrata della vallata del Panjshir, dove le pianure Shamali incontrano le pendici dell'Hindu Kush. Buona parte della popolazione cittadina \u00e8 composta da Tagiki. Charikar \u00e8 nota per le sue ceramiche e per le uve di alta qualit\u00e0.\nStoria.\nSi dice che Charikar sia stata fondata in tempi antichi da Jamshid (re Yama) e poi rifondata in seguito dal re dell'impero Kushan, Kanishka.\nAll'inizio del XIX secolo divenne un fiorente centro di commercio che ospitava migliaia di abitanti.\nCharikar fu un importante centro strategico nel corso della prima guerra anglo-afghana dove, nel 1841, fu massacrata una guarnigione britannica. La provincia fu conquistata dai Pashtun durante l'espansione dell'impero Durrani. Durante l'invasione sovietica dell'Afghanistan la zona attorno a Charikar fu scossa da numerosi conflitti."}
{"id": "2762954", "revid": "1543377", "url": "https://it.wikipedia.org/wiki?curid=2762954", "title": "I Love Shopping", "text": "I Love Shopping \u00e8 il primo romanzo scritto da Madeleine Wickham con lo pseudonimo di Sophie Kinsella, e una delle pi\u00f9 celebri opere della letteratura \"chick lit\". \u00c8 il primo di una serie di romanzi con la stessa protagonista.\nTrama.\nBecky (Rebecca Bloomwood) \u00e8 una ragazza inglese che fa la giornalista economica, ma non \u00e8 assolutamente in grado di tenere sotto controllo le sue finanze. Becky dalla scrivania del prestigioso giornale londinese \u201cFar fortuna risparmiando\u201d, consiglia risparmio e investimenti sicuri ai lettori, ma ha il conto in rosso di migliaia di sterline.\nTutto ci\u00f2 accade per l'irrefrenabile passione, quasi patologica per lo shopping. Ogni uscita rappresenta un'occasione per dare uno sguardo alle vetrine e per acquistare l'ennesimo cosmetico, l'ennesimo bagnoschiuma, l'ennesimo golfino di cui non pu\u00f2 fare assolutamente a meno. Le vetrine calamitano la sua attenzione in maniera totalizzante, la scritta \u201cSaldi\u201d costituisce un richiamo irresistibile. L'inevitabile conseguenza \u00e8 quella di ricevere disastrosi estratti conto e di essere letteralmente perseguitata dai manager delle banche che si occupano di recupero crediti.\nPersonaggi.\nBecky Bloomwood: Protagonista della storia, Becky Bloomwood \u00e8 una giornalista finanziaria che lavora per la rivista \u201cFar Fortuna Risparmiando\u201d (Successful Savings). Se da un lato \u00e8 in grado di dare consigli ad altri sui propri\nsoldi, lei \u00e8 incapace a gestire i propri e ha diversi debiti. Vive a Fulham, elegante quartiere londinese, ma \u00e8 nata ad Oxshott, a sud, nel Surrey. \u00c8 ossessionata dallo shopping. Prova anche a cominciare a risparmiare, ma si rende conto di non esserne in grado arrivando a spendere 200 sterline in un giorno. Compra anche dei biglietti della lotteria che risulteranno, in modo estremamente diverso dalle sue aspettative, non vincenti.\nJane e Graham Bloomwood: Sono i genitori di Becky e vivono ad Oxshott, nel Surrey. Becky \u00e8 la loro unica figlia e arrivano a credere che il suo direttore di banca, Derek Smeath, la insegua e sia uno stalker. In verit\u00e0 questi cerca solo di mettersi in contatto con Becky per discutere della sua situazione finanziaria, ma lei cerca di evitarlo in ogni modo. I genitori di Becky sono estremamente comprensivi nei suoi confronti, e riescono quasi sempre a trovare le parole giuste per rimetterla su di morale.\nLuke Brandon: Capo e creatore di una societ\u00e0 di PR di successo, la \u201cBrandon Communications\u201d. Invita sempre Becky alle conferenze stampa e le d\u00e0 una mano quando ha bisogno di un prestito di denaro. Quando Becky si rende conto di aver preso una cotta per Luke, scopre che questi ha una ragazza, tale Sacha de Bonneville. Luke \u00e8 al trentunesimo posto nella classifica dei miliardari scapoli pi\u00f9 prestigiosi della Gran Bretagna.\nSusan Cleath-Stuart (Suze): \u00c8 la coinquilina di Becky. I suoi genitori sono aristocratici benestanti e hanno comprato l'appartamento come regalo per la figlia. Suze \u00e8 l'amica pi\u00f9 vicina di Becky. Aiutando Becky a far cornici durante uno dei tentativi di farle guadagnare pi\u00f9 soldi, si rende conto di avere talento e comincia a lavorare come designer professionista. Anche Suze adora fare shopping, ma vive entro i propri mezzi grazie agli assegni della sua famiglia.\nTarquin Cleath-Stuart: Il cugino \u201cstrano\u201d di Suze, al quindicesimo posto nella classifica dei miliardari scapoli pi\u00f9 prestigiosi della Gran Bretagna. Vive in Scozia e ha per poco tempo una cotta per Becky. Escono anche assieme, ma l'appuntamento non va come previsto da Becky: la porta in un Pizza Express invece di un prestigioso ristorante, e la serata finisce con Tarquin che scopre da lontano Becky guardare, anche se solo per innocente curiosit\u00e0, il suo libretto degli assegni. Prova a invitarla una seconda volta, ma lei uscir\u00e0 con Luke.\nElly Granger: Elly \u00e8 una conoscente di Becky all'inizio del libro, nonch\u00e9 sua collega e giornalista finanziaria. Anche se inizialmente entrambe provano una certa antipatia verso quel tipo di ambiente, Elly comincia a inserirsi accettando un lavoro alla Wetherby's Investments. Finiranno col prendere strade diverse e separarsi, tant'\u00e8 che Elly non viene pi\u00f9 menzionata nemmeno nei libri successivi. \nDerek Smeath: \u00c8 il direttore della banca di Becky e per tutta la storia cerca di contattare Becky per poter discutere del suo conto bancario e degli scoperti. Viene anche scambiato per uno stalker dai genitori di Becky. Alla fine del libro, quest'ultima lo contatta dicendogli che vuol affrontare i suoi debiti responsabilmente. Lo apostrofa simpaticamente \u201cSweetie Smeathie\u201d.\nFamiglia Webster: Janice e Martin Webster sono i vicini di casa dei genitori di Becky, e anche molto amici con loro. Hanno un ruolo cruciale nello svolgimento della storia, quando vengono ingannati dalla propria banca perdendo 20.000 sterline. Il figlio Tom \u00e8 un amico d'infanzia di Becky, dalla quale \u00e8 stato respinto. Ha una casa a Reigate, nel Surrey, cosa che deprime Becky al sol sentirne parlare, dato che non si trova in una situazione finanziaria adatta per comprarne una tutta sua. Ha una fidanzata, Lucy, alla quale compra tutto quello che vuole per il suo compleanno.\nCritica.\nI primi romanzi della serie hanno in generale ricevuto un'accoglienza positiva dalla critica.\nUna delle recensioni considera astuto il fatto che la Kinsella cominci ogni capitolo con una minacciosa lettera per Becky da parte della banca.\nAi lettori sembra piacere molto il personaggio e si preoccupano di cosa le succede, come per un amico. Anche se ha colpe, \u00e8 \u201cirresistibilmente euforica\u201d. Recensendo il libro, molti sono d'accordo sul fatto che Sophie Kinsella \u00e8 riuscita a combinare due elementi essenziali che lo rendono il favorito fra i lettori: abbondanti lampi di realt\u00e0 e un acuto senso dell'umorismo. Le donne si identificano con il personaggio e la sua situazione. Le recensioni incoraggiano i lettori a concentrarsi sui primi libri della serie, rispetto ai successivi che sembrano essere stati scritti troppo in fretta, anche se sono sempre in grado di soddisfare quei lettori fedeli alla serie.\nIl film.\nDai libri vi \u00e8 stato un adattamento cinematografico con Isla Fisher nel ruolo di Becky, uscito nelle sale statunitensi il 13 febbraio 2009, mentre il 27 dello stesso mese in quelle italiane."}
{"id": "2762956", "revid": "254059", "url": "https://it.wikipedia.org/wiki?curid=2762956", "title": "Chilas", "text": "Chilas (urdu: \u0686\u0644\u0627\u0633) \u00e8 una piccola citt\u00e0 situata nella regione di Gilgit-Baltistan, in Pakistan. \u00c8 unita alla via della seta tramite la strada del Karakorum che la collega ad Islamabad, a sud, passando per Dassu, Mansehra, Abbottabad e Haripur. A nord, Chilas \u00e8 collegata alle citt\u00e0 cinesi di Kashgar e Tashkurgan via Gilgit e Sust.\nAntiche incisioni.\nVi sono oltre 20\u00a0000 esemplari di arte ed incisioni rupestri lungo tutta la strada del Karakorum nel Gilgit-Baltistan, concentrati in dieci maggiori siti tra Hunza e Harban. Le incisioni furono lasciate dai numerosi invasori, dai commercianti e dai pellegrini che percorrevano la strada, oltre che dagli abitanti locali. L'incisione pi\u00f9 antica \u00e8 databile tra il 5000 ed il 1000 a.C., e mostra animali, uomini triangolari e scene di caccia in cui gli animali sono pi\u00f9 grandi dei cacciatori. Queste sculture furono realizzate con arnesi in pietra e sono ora coperte di una spessa patina che ne testimonia l'et\u00e0.\nL'archeologo Karl Jettmar ha approfondito la storia dell'area analizzando varie iscrizioni e registrando le proprie scoperte in \"Rockcarvings and Inscriptions in the Northern Areas of Pakistan\" e nel seguente \"Between Gandhara and the Silk Roads - Rock carvings Along the Karakoram Highway\".\n\u00c8 interessante notare che il termine Kharoshthi \"Kaboa\" (o Kamboa) appare in un'iscrizione commemorativa Kharoshthi rinvenuta a Chilas, come affermato dal Dipartimento Archeologico del Pakistan. L'iscrizione \u00e8 stata trascritta, tradotta ed interpretata da Ahmad Hasan Dani, un archeologo, storico e linguista pakistano tra le maggiori autorit\u00e0 di storia e archeologia dell'Asia meridionale. Secondo Dani, la Kaboa o Kamboa delle iscrizioni \u00e8 una forma Kharosthizata del sanscrito Kamboja. Sembra cos\u00ec probabile che Chilas abbia fatto parte in passato del regno di Kamboja. \nIl clima \u00e8 caldo ed umido in estate, e secco e freddo in inverno. Pu\u00f2 essere raggiunta attraverso la strada del Karakorum o dalla vallata del Kaghan tramite il passo Babusar. Il fiume Indo attraversa la valle di Chilas. I turisti stranieri necessitano di un permesso per potere viaggiare in questa zona."}
{"id": "2762963", "revid": "71433", "url": "https://it.wikipedia.org/wiki?curid=2762963", "title": "Tooth Fairy", "text": ""}
{"id": "2762967", "revid": "339392", "url": "https://it.wikipedia.org/wiki?curid=2762967", "title": "Alessandro Maurocordato", "text": ""}
{"id": "2762968", "revid": "22475", "url": "https://it.wikipedia.org/wiki?curid=2762968", "title": "Chitral", "text": "Chitral o Chatr\u0101l (in urdu: \u0686\u062a\u0631\u0627\u0644), tradotto come \"campo\" nella nativa lingua khowar, \u00e8 la capitale dell'omonimo distretto pakistano, situato sulla sponda occidentale del fiume Kunar (noto anche come fiume Chitral). La citt\u00e0 si trova ai piedi del Tirich Mir, il pi\u00f9 alto picco dell'Hindu Kush (7708 metri). Ha una popolazione di 20\u00a0000 persone, mentre il distretto (di 14\u00a0833\u00a0km\u00b2) ne conta 300\u00a0000. L'altitudine della valle \u00e8 di 1170 metri.\nGeografia fisica.\nL'accesso pi\u00f9 comodo per Chitral \u00e8 a sud-ovest lungo la valle Chitral/Kunar verso Jalalabad. La strada \u00e8 aperta tutto l'anno e fornisce accesso diretto a Kabul. Il confine Pakistan\u2013Afghanistan (linea Durand) impedisce di usarlo come strada interna per Peshawar e per il sud. Le altre strade attraversano i passi montani. A sud il passo Lowari (3200\u00a0m) porta 365\u00a0km dopo a Peshawar. A nord, la strada estiva pi\u00f9 comoda attraversa il passo Broghol (3798\u00a0m) fino al Corridoio del Vacan in Afghanistan, ma in inverno viene solitamente chiusa. Ad est c'\u00e8 una strada di 405\u00a0km per Gilgit che taglia il passo Shandur (3719\u00a0m). E ad ovest il passo Dorah Pass (4300\u00a0m) porta anch'esso in Afghanistan. Il territorio ospita alcuni falchi e leopardi delle nevi rari, e a causa della neve \u00e8 isolato dal resto del mondo per sei mesi l'anno, problema che si risolver\u00e0 con la terminazione del tunnel del Lowari.\nSociet\u00e0.\nLingue e dialetti.\nIl linguista norvegese Georg Morgenstierne ha scritto che la zona di Chitral \u00e8 l'area con la pi\u00f9 grande diversit\u00e0 linguistica al mondo. Oltre alla lingua khowar, che \u00e8 la lingua predominante, nella zona sono parlate almeno altre dodici lingue: lingua kalasha, lingua phalura, lingua dameli, lingua gawar-bati, lingua yidgha, lingua burushaski, lingua gujari, lingua wakhi, lingua kirghisa, lingua pashtu ed alcune delle lingue nuristani.\nPoich\u00e9 diverse di queste lingue non hanno una forma scritta, le lettere vengono usualmente scritte in urdu, la lingua nazionale del Pakistan."}
{"id": "2762969", "revid": "339392", "url": "https://it.wikipedia.org/wiki?curid=2762969", "title": "Museo civico Porta della Terra", "text": ""}
{"id": "2762971", "revid": "406204", "url": "https://it.wikipedia.org/wiki?curid=2762971", "title": "Madonna leggente", "text": "La figura della Madonna leggente \u00e8 un tipo iconografico cristiano molto frequentato, in cui la Vergine Maria viene rappresentata mentre \u00e8 intenta alla lettura. La comparsa di questa rappresentazione, insieme alla sua fioritura, avvenne nell'ambito del movimento della pittura rinascimentale a partire dal XV secolo, in stretto collegamento con il fiorire, nello scorcio tra XIV e XV secolo, di una cultura umanistica femminile, di matrice religiosa, incentrata sull'uso della lingua volgare.\nRadici culturali.\nIl libro \u00e8 uno degli attributi tipici di Maria in rappresentazioni quali l'Annunciazione. La sua presenza, che simboleggiava le Sacre Scritture e il loro avverarsi in episodi chiave della vicenda mariana, \u00e8 documentata fin dagli esempi pi\u00f9 antichi, come ad esempio l'\"Annunciazione tra i santi Ansano e Margherita\" di Simone Martini, la prima pala d'altare dedicata a questo tema.\nOrigini nella letterariet\u00e0 religiosa femminile in lingua volgare.\nLe origini di questo tipo iconografico rimandano con particolare evidenza all'arte rinascimentale, tra XIV e XV secolo.\nEra comunque singolare l'associazione della figura femminile a un'attivit\u00e0 intellettuale come quella della lettura, a cui le donne non avevano facile accesso e che risultava, pertanto, una prerogativa quasi sempre maschile. \nSi ritiene che tale insolita associazione, confluita poi in un vero e proprio \"topos\" artistico, sia legata all'importante ruolo avuto dalla donna, nel corso del XIV e XV secolo, nell'affermazione di una cultura religiosa e di una letterariet\u00e0 legata all'uso della lingua volgare.\nIn un caso particolare, il tema della \"Madonna leggente\" \u00e8 diventato anche oggetto di uno specifico culto cattolico mariano, che trova il suo centro nel Santuario della Madonna del Libro di Castelnuovo di Val di Cecina.\nInterpretazioni del tema.\nIl tema \u00e8 declinato in varie forme. Una di queste interpreta la Madonna come figura sola, assorta in una lettura endofasica, come nella celebre raffigurazione dell'Attesa dell'Annunciazione di Antonello da Messina (ca. 1475). \nIn altre interpretazioni, invece, il tema \u00e8 raffigurato con la Madonna intenta nella lettura esofasica rivolta al \"Bambino\" oppure, in altri casi, nella lettura \"col Bambino\".\nEsempi.\nNumerosi sono gli esempi ascrivibili al tema:\nRaffaello.\nUno sviluppo particolare del tema si rinviene in Raffaello, che lo ha interpretato in una serie di dipinti e in un affresco:"}
{"id": "2762975", "revid": "1428919", "url": "https://it.wikipedia.org/wiki?curid=2762975", "title": "La Colmena", "text": "La Colmena \u00e8 un centro abitato del Paraguay; \u00e8 situato nel dipartimento di Paraguar\u00ed, ad una distanza di 130 km dalla capitale del paese, Asunci\u00f3n, e forma uno dei 17 distretti del dipartimento.\nPopolazione.\nAl censimento del 2002 la localit\u00e0 contava una popolazione urbana di 2.491 abitanti (5.234 nel distretto).\nCaratteristiche.\nFondata il 15 maggio del 1936 da coloni giapponesi emigrati dalla loro patria, La Colmena \u00e8 oggi un importante centro di produzione ortofrutticolo.\nEconomia.\nTurismo.\nNei dintorni della localit\u00e0 si trova il Salto Cristal, una spettacolare cascata di 70 m formata dal torrente che porta lo stesso nome nei boschi di confine tra il dipartimento di Paraguar\u00ed e quello di Guair\u00e1."}
{"id": "2762978", "revid": "1568601", "url": "https://it.wikipedia.org/wiki?curid=2762978", "title": "Dandan Oilik", "text": "Dandan Oilik \u00e8 una storica citt\u00e0-oasi situata in Cina, nel deserto di Taklamakan. Dandan Oilik fu un importante (anche se piccolo) centro buddhista e commerciale sulla rotta della via della seta. Il suo nome significa 'Case di/con avorio' e vi sono stati ritrovati un certo numero di importanti reperti archeologici.\nEssendo stata abbandonata secoli fa, la citt\u00e0 \u00e8 stata sepolta e scoperta dal deserto numerose volte. Recentemente una spedizione tedesca guidata da Christoph Baumer l'ha ritrovata basandosi sui racconti di precedenti esploratori quali Aurel Stein, riportando alla luce reperti datati al VII/VIII secolo. Hanno anche preso nota della posizione GPS, e la citt\u00e0 \u00e8 oggi sotto analisi da parte di archeologi cinesi."}
{"id": "2762980", "revid": "2091899", "url": "https://it.wikipedia.org/wiki?curid=2762980", "title": "Parco archeologico del Quadrilatero", "text": "Il Parco archeologico del Quadrilatero \u00e8 sito nel centro storico di San Salvo in provincia di Chieti.\nStoria.\nIn epoca romana il Quadrilatero era interessato da un intervento edilizio per rafforzare i collegamenti tra l'Italia ed i Balcani alcuni scavi archeologici hanno appurato che nel III secolo il centro era un importante mercato di prodotti destinati all'esportazione marittima e, allo stesso tempo era luogo di stoccaggio e organizzazione per il trasporto di vettovaglie per le legioni dislocate nella regione danubiana. Sul Trigno vi era un porticciolo che serviva i Balcani, forse identificabile col \"Trinium portuosum\" di Plinio il Vecchio\nNel Medioevo l'area del Quadrilatero assume la forma attuale: verso la fine del XIII secolo venne fondata l'abbazia dei Santi Vito e Salvo su di un preesistente insediamento tardo romano. I monaci riformarono la comunit\u00e0 benedettina gi\u00e0 presente sul territorio dal 1173. Degli scavi in loco hanno portato alla luce un insediamento medievale riferibile all'abbazia.\nI musei del Quadrilatero.\nMuseo civico Porta della Terra.\nQuesto museo, ospitato sopra il complesso di Porta della Terra, all'accesso in piazza San Vitale, raccoglie i vari reperti provenienti dal territorio di San Salvo riconducibile agli scavi archeologici effettuati in zona nel 1997. I reperti archeologici ritrovati mostrano oggetti riferibili al periodo romano nonch\u00e9 la civilt\u00e0 e la religiosit\u00e0 dei Frentani tra cui oggetti dedicati al culto dei defunti. Questo museo \u00e8 stato allestito nel 2006.\nMuseo dell'Abbazia.\nQuesto museo, ospitato nell'ex scuola elementare, accanto alla chiesa di San Giuseppe, in piazza, raccoglie reperti dell'attivit\u00e0 benedettina tra i fiumi Trigno ed Osento. Tra cui reperti archeologici dell'Abbazia di San Vito e San Salvo. Il museo \u00e8 suddiviso nelle seguenti sezioni: i monaci, in conversi, l'alimentazione, le stoviglie di San Vito e San Salvo, le preghiere, il lavoro, il canto, le medicine, gli insediamenti, l'arte, l'architettura. Un'altra sezione mostra le presenze paleocristiane tra i fiumi Trigno ed Osento tra il V secolo ed il XIII secolo. Nel museo \u00e8 possibile ammirare, previo accordi, una copia del Chronicon Casauriense (l'originale \u00e8 del XII secolo eseguita nel 982 e donata dalla provincia dell'Aquila al comune di San Salvo. Questo museo \u00e8 stato allestito nel 2007\nIsola archeologica del Chiostro.\nIn quest'isola archeologica, posta a nord in piazza San Vitale, coperto da moderna struttura illustrativa, vi sono i resti del chiostro della suddetta abbazia di San Vito e san Salvo e di una \"domus\" romana. Al centro del chiostro era posta un pozzo di cui rimane una spalto in calcestruzzo. Della \"domus \", invece, rimane l \"'impluvium\".\nIsola archeologica del Mosaico Romano.\nIn quest'altra isola archeologica, posta davanti all'ex scuola elementare, col Museo dell'Abbazia, accanto alla chiesa \nmadre, sono presenti resti di alcune strutture romane risalenti al I ed al III secolo in opus reticolatum, latericium ed incertum, un mosaico policromo raffigurante tralci di vite che fuoriescono da vasi a due anse.\nAcquedotto romano ipogeo.\nAd un certo punto il quadrilatero archeologico \u00e8 attraversato da un acquedotto romano ipogeo cadenzato da pozzi collegati con l'esterno. L'acquedotto \u00e8 stato rimaneggiato nel suo tratto finale. A tutt'oggi risulta ancora funzionante dato che alimenta ancora la fontana vecchia.\nChiesa di San Giuseppe.\nAll'interno del Quadrilatero vi \u00e8 anche la chiesa di San Giuseppe, affacciata in piazza San Vitale, che risale al XII secolo. Originalmente era l'abbazia cistercense di Santa Maria del Trigno, dipendente da San Vito sul Trigno, fuori le mura, nel XIII secolo vi si insediarono i monaci cistercensi, e l'abbazia di San Salvo divenne il centro monastico principale, assumendo il controllo del vecchio monastero benedettino del IX secolo ca. Attorno alla nuova abbazia si form\u00f2 un villaggio e un orto, circondato sa mura di cinta, l'attuale perimetro del Quadrilatero, con l'ingresso principale da Porta della Terra.\nDecaduta anche l'abbazia cistercense nel XVI-XVII secolo, nell'800 era nota come parrocchia di San Giuseppe, l'inierno medievale fu rifatto completamente in stile neoclassico alla fine dell'800, la facciata, che conservava tracce del.monastero medievale, fu pesantemente ricostruita nel 1965 posta in piazza San Vitale. Lo stile \u00e8 pseudo romanico. L'archeologo locale Davide Aquilano ha riscoperto tracce della vecchia abbazia nella cripta della chiesa. \nIl palazzo del monastero cistercense, si trovava sulla piazza, nell'area dell'insula romana, usata come pozzo. Nel XIX secolo fu adibito a palazzo scolastico e sede del comune, poi fu demolito nel primo Novecento.\nPorta della Terra.\nIn epoca medievale era l'ingresso della suddetta abbazia di San Vito e di San Salvo, cos\u00ec chiamata per l'accesso dall'entroterra, era posta nel perimetro murario quadrangolare, \"Quadrilatero\", composto dall'accesso della suddetta porta a Piazza San Vitale dal corso Garibaldi, poi corso Umberto I, via Porta Nuova, via della Fonte e via Martiri d'Ungheria. Fu demolito negli anni sessanta per facilitare l'ingresso alla piazza, ma ricostruito tra il 1997 ed il 1999 in forme diverse, stile contemporanei. La sua ricostruzione ha permesso di riscoprire le strutture romane e medievali sotto di essa. La porta vecchia, rivestita di malta e intonaco, era un semplice arco a tutto sesto, tra le case mura, con cornice e chiave di volta, di cui un frammento \u00e8 visibile accajtola nuova Porta.\nCollegamenti.\nIl Parco archeologico del Quadrilatero \u00e8 raggiungibile dalla stazione di Vasto-San Salvo.\nAttivit\u00e0.\nCampo scuola di Archeologia presso il Centro Sperimentale di Archeologia ed attivit\u00e0 didattiche.\nhttps://www.facebook.com/ParcoArcheologicodelQuadrilatero/"}
{"id": "2762982", "revid": "287204", "url": "https://it.wikipedia.org/wiki?curid=2762982", "title": "Sacama", "text": ""}
{"id": "2762983", "revid": "767487", "url": "https://it.wikipedia.org/wiki?curid=2762983", "title": "Asterix conquista l'America", "text": "Asterix conquista l'America (\"Asterix Conquers America\") \u00e8 un film del 1994 diretto da Gerhard Hahn. \u00c8 il settimo film d'animazione tratto dalla serie a fumetti \"Asterix\" di Ren\u00e9 Goscinny e Albert Uderzo, ed \u00e8 liberamente ispirato alla prima parte dell'albo \"Asterix in America\" (1975). Realizzato dallo studio tedesco Extrafilm Produktion, \u00e8 il primo film della serie ad essere stato prodotto al di fuori della Francia, ad essere stato prodotto in lingua inglese e a contenere sequenze in CGI. Fu distribuito in Germania il 29 settembre 1994 dalla Jugendfilm-Verleih.\nTrama.\nPer tentare di liberarsi una volta per tutte di Panoramix, e privare quindi il villaggio di irriducibili galli della loro pozione magica rendendoli inoffensivi, Giulio Cesare decide di rapire il druido e scagliarlo oltre il bordo della Terra, ancora ritenuta piatta. Incarica della missione uno dei suoi senatori, Lucullus, che riuscito nell'intento di catturare Panoramix lo imbarca su una galea che fa vela verso ovest; la nave viene per\u00f2 notata da Asterix e Obelix, in quel momento fuori per pescare, che si mettono subito al suo inseguimento.\nDopo una corsa spericolata per tutto l'Atlantico, Panoramix viene catapultato oltre l'orizzonte, e quando Asterix e Obelix, cercando di raggiungerlo, approdano su quello che ritengono essere il bordo della Terra, scoprono di essere giunti in realt\u00e0 in un nuovo continente: l'America.\nPoco dopo il loro arrivo, Asterix viene rapito da una trib\u00f9 di pellerossa che tiene in ostaggio anche Panoramix, ma grazie all'intervento di Obelix i due vengono liberati e accolti come ospiti. Obelix si innamora, ricambiato, di Acci\u00f9, figlia del capo indiano. Dopo aver smascherato gli imbrogli del finto stregone locale e aver salvato Panoramix dalle sue grinfie, impedendogli di mettere le mani sul segreto della pozione magica, Asterix e i suoi compagni si imbarcano per tornare a casa, per non lasciare a lungo il villaggio senza difese. A malincuore Obelix \u00e8 costretto a dire addio ad Acci\u00f9, che dispiaciuta lo saluta.\nAl ritorno, Asterix e Obelix scoprono che i romani, approfittando della loro assenza, hanno assaltato il villaggio e catturato tutti i suoi abitanti, ad eccezione del bardo Assurancetourix. I due, infiltratisi nell'accampamento nemico, riescono a consegnare ai loro compagni la pozione magica. Nella battaglia che segue il nemico viene nuovamente respinto. Lucullus, che fino a poco prima veniva lodato per aver compiuto la propria missione, viene mangiato dalla pantera di Cesare, mentre il dittatore romano riesce a fuggire indenne dall'accampamento nascosto in un barile.\nDurante la grande festa per celebrare la ritrovata libert\u00e0, Obelix racconta ai suoi compagni delle stranezze del popolo al di l\u00e0 del mare, e della loro misteriosa canzone tribale.\nDistribuzione.\nData di uscita.\nLe date di uscita internazionali sono state:\nEdizione italiana.\nL'edizione italiana del film fu curata da Tonino Accolla, che ne \u00e8 anche il direttore di doppiaggio. Tutti i romani furono caratterizzati in romanesco mentre nei dialoghi dei nativi americani furono inserite varie espressioni dialettali italiane. I nomi di tutti i galli vengono pronunciati in modo sbagliato, e Ordinalfabetix viene ribattezzato Antigienix (sulla base del nome inglese Unhygienix). Rispetto al film precedente il cast venne cambiato quasi completamente, fatta eccezione per Graziella Polesinanti che torna a doppiare Beniamina.\nEdizioni home video.\nIn Italia il film fu distribuito in VHS nel 1995 e in DVD-Video il 24 ottobre 2002; in entrambe le edizioni il film \u00e8 presentato in pan and scan, e il DVD include come extra solo il trailer. Il 27 ottobre 2011 il film fu distribuito in Blu-ray Disc, per la prima volta nel rapporto d'aspetto corretto; anche questa edizione include solo il trailer."}
{"id": "2762984", "revid": "767487", "url": "https://it.wikipedia.org/wiki?curid=2762984", "title": "Aleksand\u0103r Malinov", "text": "Nacque nel villaggio di Pandaklij, oggi Orihivka, in Bessarabia, nell'odierna Ucraina, in una famiglia di bulgari bessarabi.\nMalinov era noto come sostenitore della necessit\u00e0 di legami pi\u00f9 stretti con la Russia e port\u00f2 avanti questa politica durante il suo primo incarico come primo ministro dal 29 gennaio 1908 al 29 marzo 1911, in cui la Bulgaria pass\u00f2 dallo status di principato a quello di regno pienamente indipendente dall'impero ottomano. Malinov, la cui linea politica svolt\u00f2 verso il liberalismo, presiedette un mandato relativamente privo di fatti degni di nota, durante il quale la maggiore preoccupazione era di stabilizzare il neonato paese. Si oppose fortemente all'aumento dei legami economici con la Germania nel periodo dopo il suo primo incarico. Esort\u00f2 Vasil Radoslavov a seguire una politica di neutralit\u00e0 dopo lo scoppio della prima guerra mondiale, temendo che la Germania avrebbe semplicemente sfruttato le risorse bulgare per i propri sforzi bellici.\nFu richiamato all'incarico di primo ministro il 21 giugno 1918 appositamente per tentare di negoziare un armistizio con le potenze dell'Intesa poich\u00e9 godeva di una reputazione di moderato e di un buon consenso. Dopo che tali tentativi fallirono Malinov vot\u00f2 per continuare a combattere, anche quando un nuovo investimento di denaro tedesco non rese concreto che fosse costretto a cercare la pace. Sebbene Malinov fosse stato incaricato poich\u00e9 veniva considerato degno di fiducia sia dallo zar che dalla Germania, la sua posizione venne indebolita dal fatto che l'esercito aveva perso ogni interesse nella guerra. Si incarico della supervisione della resa bulgara, ma si dimise il 28 novembre 1918 dopo che la Romania occup\u00f2 la regione della Dobrugia.\nMalinov fece ritorno a capo di un ulteriore governo democratico il 29 giugno 1931, anche se fu un'amministrazione di breve durata. Questo governo cerc\u00f2 di migliorare le relazioni della Bulgaria con gli stati vicini ed a questo fine ordin\u00f2 l'arresto di un certo numero di prominenti macedoni, sebbene infine la salute vacillante di Malinov pose fine al governo il 2 ottobre dello stesso anno."}
{"id": "2762987", "revid": "547034", "url": "https://it.wikipedia.org/wiki?curid=2762987", "title": "Dayuan", "text": "I Dayuan o Ta-Yuan (cinese:\u5927\u5b9b, D\u00e0yu\u0101n, Ta-Yuan, letteralmente \"Grandi Yuan\") erano un popolo di Fergana in Asia centrale, descritto nello \"Shiji\" e nel \"Libro degli Han\". Vengono citati anche nel racconto del famoso esploratore cinese Zhang Qian nel 130 a.C. e dai numerosi ambasciatori che lo seguirono. Lo stato di Dayuan viene generalmente associato alla valle di Fergana.\nQuesti racconti cinesi descrivono i Dayuan come un popolo stanziale, con caratteristiche caucasiche, che abitava in citt\u00e0 cinte da mura ed aveva \"usanze identiche a quelle dei greco-battriani\", un regno ellenistico che governava la Battria, attuale Afghanistan settentrionale. I Dayuan sono anche descritti come lavoratori e grandi amanti del vino.\nI Dayuan erano probabilmente discendenti dei coloni greci insediati da Alessandro Magno a Fergana nel 329 a.C., e prosperarono durante il regno ellenistico dei seleucidi e dei greco-battriani, finch\u00e9 non vennero isolati dalle migrazioni degli Yuezhi attorno al 160 a.C. In alternativa, \u00e8 stato ipotizzato che il nome \"Yuan\" fosse semplicemente una traslitterazione delle parole \"Yona\" o \"Yavana\", usate in antichit\u00e0 in Asia per fare riferimento ai Greci (\"Ioni\"), in modo che Dayuan (\"Grandi Yuan\") significherebbe \"Grandi Ioni\".\nL'interazione tra Dayuan e cinesi \u00e8 cruciale dal punto di vista storico, dato che rappresenta uno dei principali contatti tra una cultura urbanizzata indoeuropea e la civilt\u00e0 cinese, aprendo cos\u00ec la porta alla formazione della via della seta che un Oriente ed Occidente con scambi materiali e culturali dal I secolo a.C. al XV secolo d.C.\nRegno ellenistico (329\u2013160 a.C.).\nLa regione di Fergana fu conquistata da Alessandro Magno nel 329 a.C. divenendo la sua base pi\u00f9 avanzata in Asia centrale. Fond\u00f2 la citt\u00e0 fortificata di Alessandria Eschate (\"Alessandria l'Ultima\") nella parte sud-occidentale della valle di Fergana, sulla sponda meridionale del fiume Syr Darya (allora Jaxartes), dove oggi sorge Chujandin Tagikistan. Alessandro costru\u00ec un muro in mattoni lungo 6\u00a0km attorno alla citt\u00e0 e, come per le altre citt\u00e0 fondate, lasci\u00f2 una guarnigione di veterani e feriti ad abitarvi.\nL'intera Battria, la Transoxiana e la zona di Fergana rimasero sotto il controllo della dinastia seleucide fino al 250 a.C. A questo punto si guadagn\u00f2 l'indipendenza sotto la guida del governatore Diodoto I, dando vita al Regno greco-battriano.\nRegno greco-battriano (250\u2013160 a.C.).\nI greco-battriani controllarono il proprio territorio e, secondo quanto dice lo storico greco Strabone, raggiunsero Alessandria Eschate \"estendendo il proprio impero fino ai Seri ed ai Phryni\". Vi sono prove del fatto che inviarono spedizioni fino a Kashgar nello Xinjiang, provocando i primi contatti tra Cina ed Occidente attorno al 200 a.C. Varie statuette e rappresentazioni di soldati greci sono state trovate a nord del Tien Shan, e sono oggi esposte presso il museo di \u00dcr\u00fcmqi.\nSembra che attorno al 160 a.C. la zona di Fergana sia stata invasa dalle trib\u00f9 Saci (chiamate Sai-Wang dai cinesi). I Sai-Wang, originariamente insediati nella valle del fiume Ili e del lago Ysyk-K\u00f6l, si stavano spostando a sud dopo essere stati cacciati dagli Yuezhi (a loro volta in fuga dagli Xiongnu):\nI Saci occuparono il territorio greco dei Dayuan, approfittando del fatto che i greco-battriani erano impegnati in un conflitto in India contro gli indo-greci, e difficilmente sarebbero riusciti a difendere le province settentrionali. Secondo W.W. Tarn, \"il resto delle trib\u00f9 Sai-Wang conquist\u00f2 apparentemente la provincia greca di Fergana. Fu facile in quel momento conquistare Fergana: Eucratide I aveva appena spodestato la dinastia di Eutidemo I, ed era col suo esercito in India, dove mor\u00ec nel 159. Eliocle I, preoccupato dalla riconquista della Battria e dall'invasione dell'India, deve aver abbandonato la sua provincia\".\nRegno dei Saci (dal 160 a.C.).\nQuando l'emissario cinese Zhang Qian descrisse i Dayuan attorno al 128 a.C., cit\u00f2, oltre alla fiorente civilt\u00e0, i guerrieri che \"sparavano frecce da cavallo\", probabile descrizione dei guerrieri nomadi Saci. Dayuan era probabilmente gi\u00e0 diventata una casta di popoli nomadi che regnavano sugli agricoltori preesistenti.\nNel 106\u2013101 a.C., durante i conflitti con la Cina, si dice che i Dayuan si siano alleati con le trib\u00f9 vicine dei Kang-Kiu (Sogdiana). Anche i cinesi riportano il nome del re dei Dayuan, \"Mu-Kua\", un nome Saci riprodotto in greco come Mauakes o Maues.\nMigrazione Yuezhi (155 a.C.).\nSecondo i cronisti Han, gli Yuezhi subirono una nuova sconfitta attorno al 155 a.C., contro i Wusun, e fuggirono a sud dal bacino del fiume Ili, oltrepassando i Dayuan di Ferghana e reinsediandosi a nord dell'Oxus, negli odierni Kazakistan e Uzbekistan, tagliando fuori i Dayuan da ogni contatto con i greco-battriani. Gli Yuezhi si sarebbero poi espansi a sud in Battria attorno al 125 a.C., per poi dare vita all'impero Kushan in India a partire dal I secolo.\nInterazione con la Cina (dal 130 a.C.).\nI Dayuan rimasero una civilt\u00e0 ricca e potente con numerosi contatti e scambi con la Cina a partire dal 130 a.C.\nAttorno al 130 a.C., al tempo del viaggio di Zhang Qian in Asia centrale, i Dayuan erano descritti come abitanti di una regione corrispondente a Fergana, ad ovest dell'impero cinese. \"La capitale del regno dei Dayuan \u00e8 la citt\u00e0 di Guishan (Chujand), distante da Chang'an 12\u00a0550 l\u01d0. Il regno \u00e8 composto da 60\u00a0000 famiglie, con una popolazione totale di 300\u00a0000 persone di cui 60\u00a0000 soldati, un vicer\u00e9, ed un principe. La sede del Governatore Generale si trovava ad est, a 4031 l\u01d0\".\nA sud-ovest si trovavano i territori degli Yuezhi, con i greco-battriani ancora pi\u00f9 a sud, oltre l'Oxus. \"I grandi Yueh-chih si trovano circa 2000 o 3000 li ad ovest dei Dayuan; abitano a nord del fiume Kuei (Oxus). A sud di loro ci sono i Daxia (battriani), ad ovest gli Anxis (Parthi); a nord i Kangju (Sogdiana)\".\nLo Shi Ji spiega quindi che in origine gli Yuezhi abitavano la zona ad est dei Dayuan, nel bacino del Tarim, prima di subire una dura sconfitta contro gli Xiongnu ed il loro leader Mao-tun nel 176 a.C., il che li obblig\u00f2 a superare i Dayuan insediandosi sulle sponde dell'Oxus, tra i Dayuan ed i battri.\nCittadini urbani.\nSecondo Zhang Qian, le usanze dei Dayuan erano identiche a quelle dei battriani del sud, che in quel periodo formavano il Regno greco-battriano.\nSono descritti come popolo sedentario, a differenza di altri come Yuezhi, Wusun o Xiongnu che erano nomadi.\nAspetto e cultura.\nLo Shi Ji parla della somiglianza con i caucasici e della cultura dei popoli che li circondavano:\nErano grandi artigiani ed amanti del vino:\nInfluenze.\nSecondo lo Shi Ji l'uva e l'erba medica furono introdotte in Cina dai Dayuan che seguirono Zhang Qian. Sempre secondo lo Shi Ji anche la fusione fu introdotta nella regione dei Dayuan dai disertori Han.\nRelazioni con la Cina.\nIn base ai racconti di Zhang Qian (che furono mandati agli Yuezhi chiedendogli un'alleanza contro gli Xiongnu, invano), l'imperatore cinese Wudi guadagn\u00f2 interesse nello sviluppo di relazioni commerciali con le sofisticate civilt\u00e0 di Fergana, Battria e Partia.\nIn seguito i cinesi inviarono numerosi ambasciatori, circa dieci l'anno, fino a raggiungere la Siria seleucide.\nI cinesi erano particolarmente attratti dagli alti e possenti cavalli (\"cavalli paradisiaci\") in possesso dei Dayuan, di importanza capitale nel combattere contro i nomadi Xiongnu. Il rifiuto da parte dei Dayuan di offrirgli abbastanza cavalli per una serie di battaglie, ed il mancato rispetto port\u00f2 alla morte dell'ambasciatore cinese ed alla confisca dell'oro destinato al pagamento dei cavalli.\nArrabbiato, l'imperatore cinese invi\u00f2 un esercito nel 104 a.C. guidato dal generale Li Guangli. Questi fallirono nella conquista, forse a causa di una sottovalutazione della potenza Dayuan. Inoltre molti inviati Han che erano stati tra i Dayuan, come Yao Dinghan, dissero: \"L'esercito di Yuan \u00e8 debole; se li attaccassimo con meno di 3000 balestrieri cinesi saremmo sicuri di annichilirli completamente\".\nL'imperatore Wudi invi\u00f2 un secondo esercito di 60\u00a0000 persone per sottomettere i Dayuan pensando che, se non fosse riuscito a sottomettere una piccola nazione come quella dei Dayuan, i suoi ambasciatori non sarebbero mai stati trattati con rispetto dai popoli occidentali. L'assedio dur\u00f2 oltre 40 giorni.\nAlla fine ottennero 3000 cavalli grazie ai negoziati con gli ufficiali Dayuan. Non riuscirono a conquistare i Dayuan, o ad entrare nella loro capitale.\nI contatti con l'occidente furono ristabiliti dopo la firma del trattato di pace con gli Yuan. Gli ambasciatori furono di nuovo mandati ad ovest, ed alcune carovane giunsero in Battria.\nUn'era di commercio est-ovest e di scambi culturali.\nLa via della seta nacque in pratica nel I secolo a.C., grazie agli sforzi cinesi di consolidare una rotta verso il mondo occidentale, sia tramite insediamenti nel bacino del Tarim che tramite relazioni diplomatiche con gli stati di Dayuan, Partiani e Battriani.\nBen presto si svilupp\u00f2 un intenso commercio, confermato dall'amore romano per la seta cinese (fornita dai Partiani) a partire dal I secolo a.C., al punto che il senato eman\u00f2, invano, molti editti che vietavano di indossare seta in alcune occasioni.\n\u00c8 sempre in questo periodo che la fede buddhista e la cultura greco-battriana iniziarono a viaggiare lungo la via della seta, arrivando in Cina attorno al I secolo a.C."}
{"id": "2762998", "revid": "216401", "url": "https://it.wikipedia.org/wiki?curid=2762998", "title": "Campionato del mondo di ciclismo su pista 2010", "text": ""}
{"id": "2762999", "revid": "216401", "url": "https://it.wikipedia.org/wiki?curid=2762999", "title": "Campionato del mondo di ciclismo su pista 2009", "text": ""}
{"id": "2763001", "revid": "200568", "url": "https://it.wikipedia.org/wiki?curid=2763001", "title": "Kingston (Isola Norfolk)", "text": "Kingston \u00e8 una citt\u00e0 australiana, capitale dell'Isola Norfolk.\nMonumenti.\nI monumenti da vedere includono il cimitero, le rovine delle case militari a \"Quality Row\", la \"Casa Governativa\", la storica \"Chiesa di Ogni Santi\" e la \"Vecchia e Nuova Caserma Militare\"; quest'ultima ospita l'Amministrazione dell'Isola Norfolk e le Camere dell'Assemblea Legislativa."}
{"id": "2763004", "revid": "767487", "url": "https://it.wikipedia.org/wiki?curid=2763004", "title": "Asterix e i vichinghi", "text": "Asterix e i vichinghi (\"Ast\u00e9rix et les Vikings\") \u00e8 un film del 2006 diretto da Stefan Fjeldmark e Jesper M\u00f8ller. \u00c8 l'ottavo film d'animazione tratto dalla serie a fumetti \"Asterix\" di Ren\u00e9 Goscinny e Albert Uderzo, ed \u00e8 liberamente ispirato all'albo \"Asterix e i Normanni\" (1966) con alcuni elementi tratti dalla seconda parte di \"Asterix in America\" (1975). Realizzato dalle societ\u00e0 francesi M6 Studio, Mandarin SAS e 2d3D Animations in collaborazione con lo studio d'animazione danese A. Film, fu distribuito in Francia il 12 aprile 2006 dalla SND.\nTrama.\nUna serie di incursioni lascia una trib\u00f9 di vichinghi senza che nessuno possa combatterla. Il consigliere della trib\u00f9, Cryptograf, conclude che i loro nemici sono tutti fuggiti, affermando che \"la fifaf mette le ali ai piedi\". Il capo dei vichinghi, Olaf Grandibaf, interpreta male le parole del suo consigliere e dichiara che devono trovare un \"campione di fifaf\", credendo che se i membri della trib\u00f9 dovessero diventare dei gran codardi, sarebbero in grado di volare. Cryptograf, che desidera segretamente prendere il potere da Grandibaf, lo asseconda e dichiara che troveranno chi cercano in Gallia. Durante il viaggio, Grandibaf \u00e8 scioccato nell'apprendere che sua figlia Abba si \u00e8 intrufolata a bordo travestita da uomo, dopo che si \u00e8 rifiutato di portarla con s\u00e9. Nonostante sia arrabbiato, la tiene con riluttanza nel suo equipaggio.\nNel frattempo, nel villaggio ribelle dei Galli, gli abitanti accolgono con favore l'arrivo del nipote del capo Abraracourcix, Spaccaossix, che deve essere addestrato per diventare un uomo. Tuttavia, suo nipote \u00e8 pi\u00f9 interessato a rincorrere le ragazze, usando un uccello per inviare loro messaggi, ed \u00e8 vegetariano, con grande sgomento di Obelix. Asterix e Obelix tentano di addestrarlo ad essere un guerriero, ma hanno poco successo a causa della sua natura pacifista e del suo rifiuto di bere la pozione magica del villaggio, che conferisce agli abitanti del villaggio la loro forza superumana. Quando i vichinghi arrivano vicino al loro villaggio, Cryptograf spiega all'ottuso figlio Mazzaf che potrebbe rivendicare Abba come sua moglie se riuscisse a catturare il campione, diventando cos\u00ec il prossimo capo della trib\u00f9 e permettendo al padre di comandarla dietro le quinte.\nQuando Mazzaf cattura Spaccaossix dopo aver assistito alla sua codardia, Asterix e Obelix si trovano a doverlo salvare prima che suo padre visiti il loro villaggio, cos\u00ec arrivano in Norvegia. Tuttavia, Spaccaossix si rifiuta di andarsene perch\u00e9 si \u00e8 innamorato di Abba. Quando i vichinghi mettono alla prova le abilit\u00e0 di volo di Spaccaossix lanciandolo da una scogliera, Cryptograf lo lega segretamente a una corda e lo fa sospendere nell'aria nebbiosa. Credendo che il ragazzo sia il campione di fifa, i vichinghi si precipitano alla cerimonia di nozze di Mazzaf, lasciando che Spaccaossix venga salvato da Asterix e Obelix. Prima che i due possano riportarlo in Gallia, per\u00f2, Spaccaossix beve la pozione magica di Asterix e nuota verso il villaggio dei vichinghi.\nNonostante il rischio, Spaccaossix salva Abba, riuscendo infine a volare realizzando un deltaplano improvvisato con l'albero e la vela di una barca. I vichinghi tornano al villaggio dei Galli per celebrare il matrimonio di Spaccaossix e Abba. Quando Assurancetourix decide di cantare durante la cerimonia, i vichinghi provano finalmente paura e fuggono via. Quando Asterix gli chiede a cosa serve la paura, Panoramix gli spiega che il vero coraggio consiste nel saper vincere la paura.\nProduzione.\nLa produttrice Natalie Altmann, visti gli ascolti delle repliche dei precedenti film di \"Asterix\" su M6, voleva produrre una serie televisiva tratta dai fumetti ma, a causa del rifiuto di Albert Uderzo di autorizzarla, decise di realizzare un nuovo lungometraggio, scegliendo di adattare \"Asterix e i Normanni\" per il suo aspetto internazionale. Lo sceneggiatore Jean-Luc Goossens spieg\u00f2 di aver voluto trasformare l'albo in una commedia d'azione e di averlo modernizzato (soprattutto aggiornando il personaggio di Spaccaossix e inserendo brani di musica pop).\nIl film richiese quattro anni di lavoro, un budget di 22 milioni di euro, 1.300 inquadrature, pi\u00f9 di 100.000 disegni, centinaia di sfondi e tra le 300 e le 500 persone al lavoro in tutta Europa.\nDistribuzione.\nData di uscita.\nLe date di uscita internazionali sono state:\nEdizione italiana.\nIl doppiaggio italiano fu eseguito dalla Technicolor Sound Services e diretto da Tonino Accolla, anche autore dei dialoghi. I nomi di alcuni Galli vengono pronunciati in modo errato, mentre altri furono modificati rispetto alla traduzione italiana dell'albo: Menabotte diventa Spaccaossix, Assurancetourix diventa Cacofonix come nell'edizione in inglese e il personaggio originale Olaf viene chiamato Mazzaf, che nell'albo \u00e8 invece il nome italiano di uno dei guerrieri vichinghi (Batdaf, chiamato Nescaf nell'edizione in inglese e nel film). Sono stati inoltre aggiunti espressioni dialettali italiane e giochi di parole assenti dall'edizione originale, e i vichinghi vengono caratterizzati in modo che pronuncino alcune parole aggiungendovi una \"f\" finale. Bench\u00e9 Accolla avesse diretto anche il doppiaggio del film precedente \"Asterix conquista l'America\", nessuno dei doppiatori di quest'ultimo torn\u00f2 nel proprio ruolo. Bruno Alessandro riprende per\u00f2 il ruolo di Abraracourcix dopo aver doppiato il personaggio nel film live action \"Asterix &amp; Obelix contro Cesare\"."}
{"id": "2763005", "revid": "287204", "url": "https://it.wikipedia.org/wiki?curid=2763005", "title": "Luigi Crocetti", "text": "Attivit\u00e0 professionale.\nIniziata la carriera presso la Biblioteca statale di Pisa \u00e8 poi passato alla Biblioteca nazionale centrale di Firenze dove \u00e8 stato responsabile della classificazione e del laboratorio di restauro ed ha affiancato Emanuele Casamassima nelle attivit\u00e0 conseguenti all'alluvione di Firenze del 1966.\nTrasferitosi negli organici della Regione Toscana nel 1972 con la funzione di soprintendente ai beni librari, assieme a Casamassima, \u00e8 stato anima della legge regionale n. 33 del 1976 sulle biblioteche. In Regione Toscana ha lavorato fino al 1985 svolgendo una intensa attivit\u00e0 nel campo della tutela libraria, della produzione editoriale di ambito biblioteconomico, nella promozione della biblioteca pubblica e degli interventi formativi. \u00c8 stato successivamente direttore del Gabinetto Vieusseux.\nIscritto all'AIB dal 1960 e socio d'onore dal 1988, \u00e8 stato presidente della Sezione Toscana (1963-65;1967-68) e presidente nazionale (1982-87).\nHa fondato la Biblioteca dei beni librari, una delle pi\u00f9 importanti raccolte italiane di biblioteconomia ed archivistica. Dopo la morte di Crocetti (10 marzo 2007) il 5 novembre 2007 la Regione Toscana l'ha intitolata al suo nome: Biblioteca Luigi Crocetti.\nLuigi Crocetti ha svolto un ruolo essenziale nel diffondere l'uso degli standard e di norme comuni: ha curato la prima traduzione italiana integrale della classificazione decimale Dewey e delle Regole di catalogazione angloamericane (Angloamerican Cataloguing Rules) AACR2 e delle ISBD. Importante anche la sua attivit\u00e0 nell'ambito della Associazione italiana biblioteche, di cui \u00e8 stato presidente dal 1982 al 1987\nAttivit\u00e0 editoriale.\nCrocetti ha creato tre collane editoriali curate dalla Regione Toscana: \u00abInventari e cataloghi toscani\u00bb, \u00abArchivi e biblioteche\u00bb e \u00abQuaderni di lavoro\u00bb. \u00c8 stato tra i fondatori della rivista \"Biblioteche Oggi\" e ne ha diretto la collana \u00abQuaderni di Biblioteche oggi\u00bb. Ha diretto per l'AIB \u00abET, Enciclopedia tascabile\u00bb e per l'editore Le Lettere la serie \u00abPinakes\u00bb."}
{"id": "2763009", "revid": "216401", "url": "https://it.wikipedia.org/wiki?curid=2763009", "title": "Campionato del mondo di ciclismo su pista 2008", "text": ""}
{"id": "2763010", "revid": "112981286", "url": "https://it.wikipedia.org/wiki?curid=2763010", "title": "Nokia 6125", "text": "Il Nokia 6125 \u00e8 un telefono cellulare prodotto dall'azienda finlandese Nokia e messo in commercio nel 2006."}
{"id": "2763011", "revid": "628767", "url": "https://it.wikipedia.org/wiki?curid=2763011", "title": "Farah (Afghanistan)", "text": "Farah (persiano: \u0641\u0631\u0627\u0647) \u00e8 una citt\u00e0 dell'Afghanistan occidentale, situata ad un'altitudine di 650 metri sul fiume Farah. \u00c8 il capoluogo della provincia di Farah, ed ha una popolazione di circa 109\u00a0409.\nStoria.\nLa cittadella di Farah \u00e8 composta da una serie di fortezze erette da Alessandro Magno, e rappresenta una tappa sulla tratta da Herat a Kandahar. Nel V secolo Farah era una delle roccaforti frontaliere dell'impero sasanide. L'Islam giunse in questa regione durante il VII secolo, e fu in seguito gestito dai Saffaridi. Nel X secolo il sultano Mahmud di Ghazna prese possesso della citt\u00e0, seguito dai Ghuridi nel XII secolo. Gengis Khan ed il suo esercito passarono di qui nel XIII secolo, e la citt\u00e0 cadde sotto il controllo dell'Impero timuride. Fu controllata dai Safavidi fino al 1710, quando furono sconfitti dagli Hotaki afgani di Mir Wais Hotak. Da questo momento in poi \u00e8 sempre stata una citt\u00e0 afgana.\nSociet\u00e0.\nEvoluzione demografica.\nNel 2004 la popolazione di Farah era di 109\u00a0409 persone. I Pashtun rappresentavano la stragrande maggioranza della popolazione cittadina, circa il 90%. I restanti erano Tagiki al 7% e Baluchi al 3%.\nEconomia e trasporti.\nLa citt\u00e0 \u00e8 un importante centro agricolo e commerciale della zona. Vi \u00e8 un importante aeroporto, ed una strada principale usata dalle forze alleate per portare aiuti in tutta la provincia. Strade secondarie si diramano dalla citt\u00e0. La strada principale \u00e8 chiamata 515 o \"IED Alley\" e porta alla Ring Road. Sia la Ring Road che la 515 sono state create di recente grazie alla collaborazione di molti stati della ISAF/NATO.\nSicurezza e politica.\nIl 20 novembre 2009 vi fu un attacco suicida portato con una moto fatta esplodere nei pressi di un mercato di Farah, che port\u00f2 alla morte di 17 persone ed al ferimento di altre 29.\nMullah Hayatullah \u00e8 il capo talebano della provincia, ed \u00e8 famoso per gestire un campo di addestramento per attentatori suicidi."}
{"id": "2763014", "revid": "729019", "url": "https://it.wikipedia.org/wiki?curid=2763014", "title": "Pragmatica de Baronibus", "text": "La Pragmatica de Baronibus \u00e8 una legge (in quel tempo tecnicamente detta \"prammatica\") promulgata in et\u00e0 aragonese mirante a regolare i diritti esercitati dal baronaggio specialmente in rapporto alle comunit\u00e0 civiche (le cosiddette \"Universitates\").\nIl clima nel quale si produssero questi provvedimenti nasceva da una contrapposizione di poteri: da una parte, cio\u00e8, la corona aragonese, per certi versi fragile ed impegnata nel difficile riconoscimento dei diritti successorii al delfino naturale del re Alfonso; e dall'altra il baronaggio, forte di possedimenti feudali sempre pi\u00f9 vasti, che pretendeva di porsi come interlocutore del sovrano su un piano di parit\u00e0, quasi quest'ultimo fosse solo un \"primus inter pares\". E questo atteggiamento, del resto, lo vedremo ancora nell'ultimo principe di Salerno, quel Ferrante Sanseverino che avrebbe mandato un'ambasceria a Carlo V chiedendogli di risolvere da pari a pari la pesante situazione che avrebbe determinato la spoliazione del discendente dei di Marsico con la perdita di ogni suo diritto e titolo. Un segno emblematico di questo clima rovente fu la duplice congiura dei baroni, che aveva scosso fortemente la monarchia determinandone le feroci reazioni ricordate da Camillo Porzio.\nComunque, al tempo della promulgazione della prima prammatica \"de Baronibus\", il 1466, gli aragonesi sentivano la necessit\u00e0 di porre un limite al potere baronale, a cui in precedenza era dato il potere di edificare liberamente insediamenti da cui ricavare introiti. Quest'azione contenitiva sarebbe proseguita al tempo della seconda prammatica dello stesso tenore (1482) e quindi nell'epoca delle grandi riforme degli statuti delle \"Universitates hominum\", quali sono da noi conosciuti attraverso il Codice Aragonese pubblicato dal Trinchera."}
{"id": "2763017", "revid": "29391515", "url": "https://it.wikipedia.org/wiki?curid=2763017", "title": "Tribuna (giornale)", "text": ""}
{"id": "2763018", "revid": "228587", "url": "https://it.wikipedia.org/wiki?curid=2763018", "title": "Resa di sputtering", "text": "La resa di sputtering (\"sputtering yield\" in inglese) \u00e8 definita come il numero di atomi erosi dal bersaglio per ogni ione incidente.\n\u00c8 una quantit\u00e0 che dipende dai seguenti parametri:\nLa curva della resa di sputtering in funzione dell'energia dello ione incidente \u00e8 all'incirca lineare fino a una certa energia, oltre la quale tende a un asintoto orizzontale: a tali energie gli ioni penetrano cos\u00ec in profondit\u00e0 nel bersaglio che l'energia non \u00e8 pi\u00f9 trasmessa agli strati superficiali, ma solo a quelli sottostanti, in modo che gli atomi abbiano probabilit\u00e0 nulle di uscire dal bersaglio. In regimi di energie molto alte si esegue infatti un processo detto impianto ionico."}
{"id": "2763021", "revid": "1543377", "url": "https://it.wikipedia.org/wiki?curid=2763021", "title": "Heptathela yaginumai", "text": "Heptathela yaginumai \u00e8 un ragno appartenente al genere Heptathela della Famiglia Liphistiidae.\nIl nome del genere deriva dal greco , \"hept\u00e0\", cio\u00e8 \"7\", ad indicare il numero delle ghiandole delle filiere che possiedono questi ragni, e dal greco , \"thel\u00e8\", che significa \"capezzolo\", proprio ad indicare la forma che hanno le filiere stesse.\nIl nome proprio \u00e8 in onore di Takeo Yaginuma, 1916-1995, aracnologo giapponese, professore emerito della Otemongakuin University, nei pressi della citt\u00e0 di Osaka.\nCaratteristiche.\nRagno primitivo appartenente al sottordine Mesothelae: non possiede ghiandole velenifere, ma i suoi cheliceri possono infliggere morsi piuttosto dolorosi\nQuesta specie ha due spermateche di forma bilobata, con processi secondari laterali, e per queste sue caratteristiche, nell'ambito di questo genere, \u00e8 stata classificata nel Gruppo B dall'aracnologo Hirotsugu Ono insieme a H. kimurai, H. amamiensis, H. kanenoi, H. kikuyai, H. yakushimaensis, H. nishikawai, H. higoensis e H. yanbaruensis.\nDistribuzione.\nRinvenuta nella prefettura giapponese di Miyazaki, sull'isola di Ky\u016bsh\u016b."}
{"id": "2763022", "revid": "1543377", "url": "https://it.wikipedia.org/wiki?curid=2763022", "title": "Montagne Fiammeggianti", "text": "Le Montagne Fiammeggianti (cinese: o montagne Gaochang) sono colline sterili ed erose in arenaria rossa, situate nella catena montuosa dello Tien Shan in Xinjiang, Cina. Si trovano nei pressi del bordo settentrionale del deserto di Taklamakan, ad est della citt\u00e0 di Turfan. Picchi e valli sono stati modellati da anni di attivit\u00e0 vulcanica che ha fatto colare molta lava per i suoi pendii, facendoli sembrare in fiamme in alcuni momenti del giorno. Le montagne sono lunghe 98 chilometri e larghe 9, ed attraversano il bacino del Tarim da est ad ovest. La loro altezza media \u00e8 di 500 metri. Il clima \u00e8 duro, e la temperatura \u00e8 estremamente alta in estate; \u00e8 il punto pi\u00f9 caldo della Cina e raggiunge i 50\u00a0\u00b0C o oltre. Uno dei pi\u00f9 grandi termometri della Cina funge da attrazione turistica, e misura la temperatura locale.\nVia della seta.\nIn tempi antichi il deserto del Taklamakan veniva evitato dai mercanti che percorrevano la via della seta nel Sud-est asiatico, e le citt\u00e0-oasi come quella di Gaochang, fondate ai piedi delle Montagne fiammeggianti vicini ad un passo montano, divennero importanti soste.\nI missionari buddhisti spesso accompagnavano i mercanti su queste rotte internazionali, e nel periodo in cui ilm commercio fior\u00ec sulla via della seta furono costruiti monasteri e templi buddhisti nei principali centri di commercio, e nei remoti avamposti montuosi.\nLe grotte dei mille Buddha di Bezeklik si trovano in una gola sotto i pendii delle Montagne fiammeggianti, vicino al passo di Gaochang. Si tratta di un complesso di settante grotte buddhiste datate tra il V ed il IX secolo, molte delle quali con migliaia di murales del Buddha.\nFama letteraria.\nLe Montagne fiammeggianti presero questo nome da un racconto di fantasia di un monaco buddhista, accompagnato da un Sun Wukong con poteri magici, i quali attraversarono un muro di fiamme durante il loro pellegrinaggio in India. Si tratta di un famoso romanzo del XVI secolo, \"Viaggio in Occidente\", di uno scrittore della dinastia Ming, Wu Cheng'en. Si tratta della versione romanzata della vita del monaco Xu\u00e1nz\u00e0ng, il quale viaggi\u00f2 in India nel 627 per ottenere sculture buddhiste, e per farlo attravers\u00f2 il Tien Shan dopo aver lasciato Gaochang.\nLeggende.\nSecondo una vecchia leggenda Han, il Sun Wukong cre\u00f2 disturbi nei cieli e buss\u00f2 ad un forno, facendo cos\u00ec cadere la brace dal cielo nel luogo dove oggi si trovano le Montagne fiammeggianti. In una leggenda uigura un drago abitava i monti Tien Shan. Dato che il drago odiava i bambini, un eroe Uiguro uccise il drago dividendolo in otto parti. Il suo sangue si trasform\u00f2 in una montagna di sangue scarlatto, e gli otto pezzi divennero le otto valli delle Montagne fiammeggianti."}
{"id": "2763027", "revid": "2153076", "url": "https://it.wikipedia.org/wiki?curid=2763027", "title": "Thankful", "text": "Thankful \u00e8 l'album di debutto della cantante pop statunitense Kelly Clarkson, pubblicato dall'etichetta discografica RCA.\nDall'album sono stati estratti diversi singoli: le doppia a-side \"A Moment Like This\"/\"Before Your Love\", \"Miss Independent\", \"Low\" e \"The Trouble with Love Is\". Contiene una cover della canzone \"Some Kind of Miracle\" e Diane Warren."}
{"id": "2763029", "revid": "1305772", "url": "https://it.wikipedia.org/wiki?curid=2763029", "title": "Miss Independent", "text": ""}
{"id": "2763031", "revid": "219355", "url": "https://it.wikipedia.org/wiki?curid=2763031", "title": "Sputtering yield", "text": ""}
{"id": "2763035", "revid": "125829177", "url": "https://it.wikipedia.org/wiki?curid=2763035", "title": "Festivit\u00e0 in Italia", "text": "Giorni festivi.\nIn Alto Adige il luned\u00ec di Pentecoste \u00e8 considerato giorno festivo.\nIl 17 marzo \u00e8 stato proclamato festa nazionale nel 1911, 50\u00ba anniversario dell'Unit\u00e0 d'Italia, nel 1961, 100\u00ba anniversario dell'Unit\u00e0 d'Italia, e nel 2011, 150\u00ba anniversario dell'Unit\u00e0 d'Italia.\nCon la legge 23 novembre 2012, n. 222 \u00e8 stata istituita la \"Giornata dell'Unit\u00e0 nazionale, della Costituzione, dell'inno e della bandiera\" da celebrarsi il 17 marzo di ogni anno, nel giorno della proclamazione nel 1861 dell'Unit\u00e0 d'Italia, tuttavia non \u00e8 da considerare giornata festiva.\nFino al 1977 erano considerati giorni festivi agli effetti civili anche:\nQuesti giorni festivi sono stati soppressi in base alla legge 5 marzo 1977, numero 54. Inizialmente anche l'Epifania (il 6 gennaio) era stata soppressa con questa legge, ma otto anni dopo venne ripristinata. Il senso di queste soppressioni fu di aumentare il PIL tenendo aperte le aziende e quindi contribuendo a una maggiore produttivit\u00e0 non gi\u00e0 del lavoro, ma delle infrastrutture."}
{"id": "2763036", "revid": "913245", "url": "https://it.wikipedia.org/wiki?curid=2763036", "title": "Yves Niar\u00e9", "text": "Biografia.\n\u00c8 figlio di Namakoro Niar\u00e9, pesista e doscobolo, vincitore di tre medaglie d'oro e due d'argento ai Giochi panafricani per il . Durante la sua carriera \u00e8 stato allenato dal padre.\nIl 3 marzo 2003, a seguito di un test antidoping, ha subito una squalifica di tre mesi dalle competizioni dal 21 maggio al 20 agosto dello stesso anno perch\u00e9 trovato positivo alla pseudoefedrina.\nHa rappresentato la ai Giochi olimpici estivi di , concludendo con l'eliminazione nelle qualificazioni del getto del peso.\nHa vinto un argento ai Campionati europei indoor di Torino 2009.\n\u00c8 morto in un incidente stradale il 5 dicembre 2012 all'et\u00e0 di 35 anni.\nRecord nazionali.\nYves Niar\u00e9 ha stabilito diversi record nazionali francesi."}
{"id": "2763037", "revid": "17151", "url": "https://it.wikipedia.org/wiki?curid=2763037", "title": "Sinagoga di Roma", "text": ""}
{"id": "2763039", "revid": "125215779", "url": "https://it.wikipedia.org/wiki?curid=2763039", "title": "Stadio Julio C\u00e9sar Villagra", "text": "Lo Stadio Julio C\u00e9sar Villagra (), meglio noto come \"Gigante de Alberdi\", \u00e8 un impianto sportivo della citt\u00e0 argentina di C\u00f3rdoba. Ospita le partite casalinghe del Club Atl\u00e9tico Belgrano."}
{"id": "2763046", "revid": "219355", "url": "https://it.wikipedia.org/wiki?curid=2763046", "title": "Resa di polverizzazione catodica", "text": ""}
{"id": "2763047", "revid": "1573940", "url": "https://it.wikipedia.org/wiki?curid=2763047", "title": "Bileh Savar", "text": "Bileh Savar \u00e8 una citt\u00e0 nel nord-ovest dell'Iran; \u00e8 il capoluogo dello shahrest\u0101n di Bileh Savar nella provincia di Ardabil. Nel linguaggio locale \"Bileh\" significa \"terra fra due fiumi\" e la citt\u00e0 si trova appunto tra i fiumi Belha e Bigloo. Il suo vecchio nome era Pil-savar e precedentemente Aran. La citt\u00e0 \u00e8 sul confine con l'Azerbaigian."}
{"id": "2763055", "revid": "830939", "url": "https://it.wikipedia.org/wiki?curid=2763055", "title": "Turk Edwards", "text": "Carriera.\nSi tratta di uno dei pi\u00f9 famosi giocatori di football americano, facente parte a pieno titolo della storia dei Washington Redskins.\nLa sua carriera da giocatore fin\u00ec per colpo del lancio di una moneta che lo colp\u00ec, prima della partita contro i New York Giants nel 1940.\nDopo la carriera in campo, si dedic\u00f2 ad essere assistente dell'allenatore dal 1941 al 1945 ed in seguito fece il capo-allenatore della squadra con cui aveva sempre militato fino al 1948. Edwards \u00e8 stato inserito nella formazione ideale della NFL degli anni 1930."}
{"id": "2763059", "revid": "729019", "url": "https://it.wikipedia.org/wiki?curid=2763059", "title": "Morskaja Pechota", "text": "La Fanteria di Marina russa (, Morskaja Pechota) \u00e8 la forza anfibia delle forze armate della Federazione Russa.\nLe origini della forza di fanteria della marina russa risalgono al 1705 e da allora \u00e8 stata impiegata in molte battaglie, tra cui le guerre napoleoniche, la guerra di Crimea, la guerra russo-giapponese, la prima guerra mondiale, la seconda guerra mondiale.\nDurante il Comando della Voenno Morskoj Flot SSSR dell'Ammiraglio della flotta Sergej Georgievi\u010d Gor\u0161kov, tale reparto venne particolarmente potenziato e sue truppe furono dispiegate in tutto il mondo in numerose occasioni.\nDal crollo dell'Unione Sovietica, la Fanteria di Marina russa \u00e8 passata da a effettivi.\nStoria.\nLa storia della fanteria di marina russa inizia nel 1705 su iniziativa di Pietro I, come Reggimento equipaggi imbarcati () con la funzione di provvedere alle operazioni di terra della Flotta del Baltico.\nDalla sua nascita, la fanteria di marina russa avrebbe avuto una lunga e gloriosa storia come componente anfibia dell'Impero russo, dell'Unione Sovietica e successivamente della Federazione russa. \nLa prima vittoria sul campo di questo Corpo fu ottenuta nella battaglia navale di Gangut del 1714 contro la flotta svedese, seguita dalla vittoria di \u00c7e\u015fme del 1770 contro la flotta turca e quindi la conquista della fortezza \"Ismail\" sul Danubio del 1790.\nGuerre napoleoniche.\nDurante le guerre napoleoniche la fanteria di marina russa si distinse per l'occupazione della fortezza francese di Corf\u00f9, nel Mar Ionio nel 1799 e nello sbarco su Napoli di tre settimane dopo, preludio alla seguente avanzata verso Roma\nDurante la guerra della Sesta coalizione, i fanti della marina si distinsero nelle battaglie contro i francesi di Borodino nel 1812, di Kulm nel 1813 e nell'assedio di Danzica del 1807\nGuerra di Crimea.\nNel biennio 1854-1855 i fanti della marina si distinsero nella sanguinosa difesa di Sebastopoli dalle truppe anglo-francesi e dai turchi\nGuerra russo-giapponese.\nNel 1904 fanti della marina si distinsero nella difesa di Port Arthur dalle truppe giapponesi, nello scenario della Guerra russo-giapponese.\nSeconda guerra mondiale.\nDurante la seconda guerra mondiale, la Voenno Morskoj Flot SSSR (Marina militare sovietica) impieg\u00f2 in combattimento 650 battaglioni, sei reggimenti e 40 brigate di fanteria di marina, oltre a numerose piccole unit\u00e0 distaccate. Cinque delle brigate furono impiegate con compiti di presidio. La situazione militare richiedeva l'impiego di numerosi fanti da inviare sui vari fronti terrestri, contribuendo alla difesa delle citt\u00e0 di Mosca, Leningrado, Odessa, Sebastopoli, Stalingrado, Novorossijsk e Ker\u010d'.\nLa fanteria di marina condusse oltre 114 sbarchi anfibi, la maggior parte delle quali utilizzando plotoni e compagnie per le operazioni iniziali, lasciando il resto alla fanteria regolare, non preparata a condurre questo tipo di operazioni. Grandi operazioni anfibie, mediante l'impiego di un gran numero di uomini e mezzi, furono condotte solo in sei casi: due sulla penisola di Ker\u010d' in Crimea (una nel dicembre 1941, l'altra nel novembre 1943), una a Novorossijsk nel febbraio 1943, l'Operazione Moonsund nel Baltico nel settembre 1944 e l'invasione dell'isola di Sachalin e delle isole Curili nell'agosto 1945.\nDurante i combattimenti cinque brigate e due battaglioni furono elevati al rango di \"Guardia\", nove brigate e sei battaglioni furono decorati con Ordini militari e la maggior parte fu decorata con titoli onorari. Ben 122 fanti di marina ricevettero il titolo di Eroe dell'Unione Sovietica\nL'esperienza acquisita nella guerra anfibia durante la seconda guerra mondiale contribuit\u00ec allo sviluppo delle capacit\u00e0 militari sovietiche nell'ambito delle operazioni militari combinate. La fanteria di marina \u00e8 stata dotata anche di una componente di forze speciali con capacit\u00e0 di aviolancio e aviosbarco per mezzo delle tecniche HAHO/HALO, che ha conseguito con queste tecniche un numero di successi maggiori alle stesse Vozdu\u0161no-desantnye vojska.\nOrdine di battaglia.\nFlotta del Pacifico.\n55\u00aa Divisione di Fanteria di Marina (Vladivostok); ora sciolta, con la 165\u00aa Brigata di fanteria di marina formata sulla sua base:"}
{"id": "2763061", "revid": "339392", "url": "https://it.wikipedia.org/wiki?curid=2763061", "title": "Team Columbia-HTC Women", "text": ""}
{"id": "2763063", "revid": "1543377", "url": "https://it.wikipedia.org/wiki?curid=2763063", "title": "Heptathela kikuyai", "text": "Heptathela kikuyai \u00e8 un ragno appartenente al genere Heptathela della famiglia Liphistiidae.\nIl nome del genere deriva dal greco , \"hept\u00e0\", cio\u00e8 \"7\", ad indicare il numero delle ghiandole delle filiere che possiedono questi ragni, e dal greco , \"thel\u00e8\", che significa \"capezzolo\", proprio ad indicare la forma che hanno le filiere stesse.\nIl nome proprio \u00e8 in onore del biologo ed entomologo giapponese N. Kikuya.\nCaratteristiche.\nRagno primitivo appartenente al sottordine Mesothelae: non possiede ghiandole velenifere, ma i suoi cheliceri possono infliggere morsi piuttosto dolorosi\nQuesta specie ha due spermateche di forma bilobata, con processi secondari laterali, e per queste sue caratteristiche, nell'ambito di questo genere, \u00e8 stata classificata nel Gruppo B dall'aracnologo Hirotsugu Ono insieme a H. kimurai, H. amamiensis, H. kanenoi, H. yaginumai, H. yakushimaensis, H. nishikawai, H. higoensis e H. yanbaruensis.\nDistribuzione.\nRinvenuta principalmente sul monte Gozagatake, nella prefettura giapponese di \u00d4ita, sull'isola di Ky\u016bsh\u016b."}
{"id": "2763064", "revid": "33153", "url": "https://it.wikipedia.org/wiki?curid=2763064", "title": "Fanteria di Marina russa", "text": ""}
{"id": "2763066", "revid": "78327", "url": "https://it.wikipedia.org/wiki?curid=2763066", "title": "Andrea Lodovico Adamich", "text": "Biografia.\nCompletati gli studi a Vienna alla Josefst\u00e4dter Hauptschule gestita dai padri Scolopi, nel 1782 trov\u00f2 la sua prima occupazione presso un istituto di credito a Vienna. Tornato a Fiume fond\u00f2 assieme al padre, nel 1786, la ditta Simone Adamich e Figlio che oper\u00f2 fino al 1800.\nDurante il regime napoleonico, nonostante il blocco navale messo in atto dagli inglesi, riusc\u00ec ad approvvigionare tutto il territorio delle Province illiriche da Trieste a Cattaro. Dopo la caduta di Napoleone Bonaparte, rappresent\u00f2 Fiume al congresso di Verona del 1822, e tra il 1824 e il 1825 alla Dieta di Presburgo.\nLa sua citt\u00e0 natale gli deve in buona parte il rapido sviluppo commerciale, industriale e culturale, in quanto ideatore della carrozzabile Fiume-Karlovac che prende il nome di \"Strada Luisiana\" o \"Ludovicea\", fondatore di diverse fabbriche e manifatture, tra le quali la cartiera di Sussak, e costruttore del teatro dalla capacit\u00e0 di posti, nel 1805."}
{"id": "2763073", "revid": "33153", "url": "https://it.wikipedia.org/wiki?curid=2763073", "title": "Fanteria navale russa", "text": ""}
{"id": "2763083", "revid": "1921867", "url": "https://it.wikipedia.org/wiki?curid=2763083", "title": "Cessna O-2 Skymaster", "text": "Il Cessna O-2 Skymaster era un bimotore da osservazione ad ala alta prodotto dall'azienda statunitense Cessna Aircraft Company alla fine degli anni sessanta ed utilizzato principalmente dalla United States Air Force durante la guerra del Vietnam.\nStoria del progetto.\nNel 1966, la United States Air Force decise di emettere una specifica per la fornitura di un nuovo velivolo da affiancare al Cessna O-1 Bird Dog nel ruolo di ricognizione e forward air control (FAC). La Cessna present\u00f2 una versione militare del proprio Cessna 337 Super Skymaster al quale l'USAF assegn\u00f2 la designazione O-2. Il prototipo venne portato in volo per la prima volta nel gennaio 1967 e, dopo la valutazione positiva da parte della commissione esaminatrice, la Cessna ottenne una commessa. La produzione ebbe inizio il marzo successivo e termin\u00f2 nel giugno 1970, con un totale di 532 esemplari costruiti.\nImpiego operativo.\nGli esemplari cominciarono ad essere consegnati ai reparti che operavano nella guerra del Vietnam in due versioni. La pi\u00f9 numerosa fu la O-2A, dotata di dispositivi fumogeni in grado di segnalare la presenza di obiettivi nemici ai reparti di cacciabombardieri. Normalmente le missioni si svolgevano con un equipaggio di due elementi, un pilota ed un osservatore, quest'ultimo con il compito di individuare possibili minacce nemiche. Il velivolo veniva inviato a svolgere una ricognizione aerea del territorio quindi, una volta avvistato, colpiva l'obiettivo con una serie di razzi fumogeni.\nUna seconda versione, designata O-2B, venne usata per la guerra psicologica. Non era dotata di armamenti offensivi ma equipaggiata con megafoni esterni con i quali inviavano messaggi propagandistici in lingua vietnamita. Inoltre, a supporto, venivano sganciati volantini che esortavano la popolazione a ribellarsi.\nGli Skymaster risultarono velivoli apprezzati dai piloti per la loro robustezza, grazie anche alla particolare configurazione bimotore sullo stesso asse che assicurava una maggior probabilit\u00e0 di conservare l'uso di almeno un motore in caso di attacco e che permetteva loro di ritornare alla base. Inoltre erano adatti ad operare da piste improvvisate, una necessit\u00e0 derivata dalla particolare conformazione del territorio vietnamita."}
{"id": "2763093", "revid": "83531", "url": "https://it.wikipedia.org/wiki?curid=2763093", "title": "Kersantite", "text": "La kersantite o pietra di Kersanton (in francese: \"pierre de Kersanton\") \u00e8 una roccia magmatica filoniana dei Lamprofiri, simile al granito e di colore scuro, abbondante nella regione francese della Bretagna\nPrende il nome dalla localit\u00e0 bretone di Kersanton, frazione del comune di Loperhet situata nella rada di Brest.\n\u00c8, per la facilit\u00e0 di lavorazione e per la sua quasi indistruttibilit\u00e0, un elemento molto presente nell'architettura e nell'arte scultorea della Bretagna (ma non solo). Si ritrova in particolar modo nei calvari ed in altre sculture all'interno dei cosiddetti \" enclos paroissiaux \", i tipici complessi parrocchiali della regione.\nFu classificata nel 1851 da Delesse."}
{"id": "2763095", "revid": "59937", "url": "https://it.wikipedia.org/wiki?curid=2763095", "title": "Riserva naturale Il Monte", "text": "La riserva naturale Il Monte \u00e8 un'area naturale protetta della regione Puglia istituita nel 1982.\nOccupa una superficie di 129,73 ettari a Cerignola in provincia di Foggia."}
{"id": "2763101", "revid": "1543377", "url": "https://it.wikipedia.org/wiki?curid=2763101", "title": "Mbuyapey", "text": "Mbuyapey \u00e8 un centro abitato del Paraguay; \u00e8 situato nel dipartimento di Paraguar\u00ed, ad una distanza di circa 182 km dalla capitale del paese, Asunci\u00f3n, e forma uno dei 17 distretti del dipartimento.\nPopolazione.\nAl censimento del 2002 la localit\u00e0 contava una popolazione urbana di 2.341 abitanti (13.035 nel distretto). \nStoria.\nMbuyapey ebbe origine da una cappella costruita tra il 1770 e il 1780 sul terreno di propriet\u00e0 di due fratelli aragonesi, Manuel e Tom\u00e1s Ferreira. In seguito questi vendettero il terreno alla famiglia Ayala (tra i cui esponenti figurer\u00e0 in seguito il presidente del Paraguay Eligio Ayala), che vi costru\u00ec una villa. La localit\u00e0 fu poi spostata al suo attuale sito nel 1888, sotto la presidenza di Patricio Escobar.\nCaratteristiche.\nSituata nella parte meridionale del dipartimento, la localit\u00e0 \u00e8 situata a poca distanza dal fiume Tebicuary. Le attivit\u00e0 principali sono l'allevamento e l'agricoltura."}
{"id": "2763104", "revid": "125184884", "url": "https://it.wikipedia.org/wiki?curid=2763104", "title": "Filmografia di Stanlio e Ollio", "text": "La voce contiene la filmografia di Stanlio e Ollio (Stan Laurel e Oliver Hardy). Inoltre contiene anche i film che Laurel e Hardy girarono in varie lingue diverse, nonch\u00e9 le versioni italiane delle loro pellicole. In totale hanno recitato in 106 film (34 cortometraggi muti, 45 cortometraggi sonori e 27 lungometraggi sonori). Il cortometraggio \"La scala musicale\" \u00e8 fra i pi\u00f9 noti della coppia e vinse il premio Oscar come miglior cortometraggio.\nFilm di Laurel e Hardy prima della coppia.\nLaurel e Hardy, prima di essere noti come Stanlio e Ollio, girarono all'epoca del muto, da soli, svariate brevi comiche. Pi\u00f9 prolifica fu l'attivit\u00e0 di Hardy, che recit\u00f2 in oltre 200 comiche.\nFilmografia.\nQuello che segue \u00e8 un elenco della filmografia ufficiale di Laurel e Hardy stabilita come \"Stanlio e Ollio\": \"The Magic Behind the Movies\" di Randy Skretvedt e \"Laurel and Hardy\" di John McCabe, Al Kilgore e Richard R. Bann. Ogni libro elenca 105 film, mentre, nell'appendice, Skredvedt ne aggiunge un 106\u00b0, \"Now I'll Tell One\", un film precedentemente perso che \u00e8 stato parzialmente riscoperto.\nSalvo quando diversamente indicato, tutti questi film sono stati filmati in bianco e nero, prodotti da Hal Roach e pubblicati dalla Metro-Goldwyn-Mayer. Inoltre, se non diversamente specificato, tutti i cortometraggi sono di due rulli. Tutti i film usciti prima del 1928 sono muti e tutti quelli prodotti dopo il 1929 sono sonori. I film del 1928 sono muti ad eccezione di quelli indicati, mentre quelli del 1929 sono identificati come muto, tutto parlato o film sonori solo con musica ed effetti sonori.\nLungometraggi.\n\"Muraglie\" (1931).\nStanlio e Ollio sono in pieno proibizionismo, tuttavia decidono di fare soldi fabbricando della birra, e per questo vengono incarcerati. In prigione conoscono il temuto bandito Tigre Long, che sta organizzando una rivolta e una fuga. I due scappano, e si nascondono in una piantagione di cotone, venendo per\u00f2 scoperti dal direttore della prigione. Il Tigre organizza una nuova rivolta, ma Stanlio e Ollio con la loro stupidit\u00e0 la sventano, e vengono graziati.\nIn alcune versioni distribuite in Italia, il film ha una sorta di \"prologo\", ossia i primi sette minuti della comica \"I due legionari\", con i dialoghi originali cambiati per dare senso alla storia. Ci\u00f2 fu fatto dai distributori italiani perch\u00e9 il film originale non riusciva a raggiungere l'ora di durata. Esistono in Italia anche numerose altre edizioni del film, di svariata durata, che oscilla dai 41 minuti ai 60 minuti di durata. La versione tuttavia pi\u00f9 apprezzabile \u00e8 quella di 56 minuti, con l'aggiunta del prologo. A colori la versione italiana, a differenza di quella americana di 65 minuti, dura sempre 56, ma senza il prologo.\n\"I due legionari\" (1931).\nPi\u00f9 che un lungometraggio, il film \u00e8 un mediometraggio, perch\u00e9 dura solo 35 minuti. Tuttavia la critica l'ha inserito nella collana dei film lunghi della coppia.\nOllio \u00e8 innamorato di una ragazza, ma presto riceve da lei una lettera, che gli comunica che lo ha lasciato per un altro. Ollio allora decide di dimenticare arruolandosi nella legione straniera, coinvolgendo anche Stanlio. I due per\u00f2 combinano vari pasticci, e durante una ricognizione per recarsi ad un forte alleato, vedono dispersa la brigata per una tempesta di sabbia, e solo loro due giungono a destinazione. Il forte sta respingendo l'attacco di fanatici musulmani, ma Stanlio e Ollio riescono a vincere, e a scoprire che sia il loro comandante, che il capo dei fanatici, sono innamorati della ragazza di Ollio.\n\"Il compagno B\" (1932).\nStanlio e Ollio si arruolano nella Grande guerra, e quando tornano vincitori scoprono che il loro amico Billy Smith \u00e8 morto, e che la sua piccola figlia \u00e8 in casa di estranei. L'unico parente che si interessi alla causa \u00e8 il nonno, ma Stanlio e Ollio sanno che solo che si chiama \"Smith\", come il figlio. Il problema \u00e8 che a New York ci sono milioni di \"Smith\", e cos\u00ec Stanlio e Ollio si avviano ad un'affannosa ricerca ricca di equivoci, finendo per trovare il nonno nella persona di un burbero bancario, il cui cuoco, per fatti precedenti, intende uccidere i due protagonisti.\n\"Fra Diavolo\" (1933).\nIn Italia, nel Settecento, Stanlio e Ollio sono due banditi che incontrano il temuto fuorilegge Fra Diavolo, per cui si mettono al servizio. Diavolo ha intenzione di spacciarsi per il Marchese di San Marco per rubare un grande medaglione e 500.000 franchi ad una ricca dama, l'inglese Lady Rocburg, venuta in vacanza in Italia, in una localit\u00e0 montana. Stanlio e Ollio si mettono al servizio della locanda locale, ma rischiano pi\u00f9 volte di far scoprire l'identit\u00e0 di Fra Diavolo. Mentre i due cercano anche di impedire che la figlia dell'albergatore si sposi con un rozzo locale, invece che con il bel Lorenzo, Diavolo seduce Lady Rocburg e le ruba i gioielli, ma un'ubriacatura di Stanlio e Ollio permette che Fra Diavolo venga riconosciuto.\n\"I figli del deserto\" (1933).\nStanlio e Ollio sono soci di un gruppo chiamato \"Figli del deserto\", che ogni anno a Chicago tiene un congresso con delle feste e baldorie varie. Stanlio e Ollio vogliono andarci, ma la moglie del primo acconsente, mentre quella dell'altro \u00e8 furiosa, perch\u00e9 vuole fare un viaggio in montagna. Ollio allora decide di fingersi malato, e si fa consigliare da un bizzarro medico un viaggio ad Honolulu, assieme a Stanlio. I due dunque scappano e vanno al congresso di Chicago, ma le mogli lo scoprono, e si vendicano non appena i due tornano a casa, mentre inventano una contorta storia sul naufragio della nave che li portava all'isola.\n\"Nel paese delle Meraviglie\" (1934).\nNel villaggio di Balocchia (Toyland), Stannie Dum e Ollio Dee (Stanlio e Ollio) lavorano nella fabbrica di giocattoli di Babbo Natale, mentre la padrona che li ospita nella sua casa di scarpa, \u00e8 vittima delle prepotenze del ricco e crudele Silas Barnaba, che ne insidia la figlia pastorella Bo-Peep, innamorata di Tom-Tom Piper.\nStanlio e Ollio vengono licenziati, perch\u00e9 Barnaba \u00e8 molto influente nella cittadina incantata, e vengono pure processati perch\u00e9 Barnaba rapisce apposta uno dei tre porcellini per toglierli di mezzo. Barnaba per\u00f2 viene scoperto, e si rifugia nella Caverna Malefica, dove vivono uomini-bestia mangiatori di uomini. Barnaba intende conquistare Balocchia con tale esercito per avere il potere e per rapire Bo-Peep, ma Stanlio e Ollio sventano il piano con un esercito di giocattoli: dei soldatoni di piombo.\n\"La grande festa\" (1934).\nIl film \u00e8 ambientato in una ricca villa, dove si incontrano vari personaggi famosi di Hollywood: da Walt Disney a Topolino. Stanlio e Ollio interpretano una breve parte di loro stessi, che non sono invitati, ma che riescono comunque ad imbucarsi alla cerimonia. Incontrano prima Lupe Velez nei panni di un'attrice viziata e capricciosa, e poi litigano con qualche invitato. Scoperti dalle guardie, fuggono in giardino dove liberano dalla gabbia un leone.\n\"Gli allegri eroi - Gli allegri Scozzesi\" (1935).\nStanlio e Ollio, vagabondi, giungono con mezzi di fortuna in Scozia dove Stanlio deve ereditare qualcosa dal nonno: una tabacchiera e una cornamusa. Delusi, i due combinano pasticci all'hotel per cucinare una sogliola, e poi decidono di arruolarsi nell'esercito scozzese, poich\u00e9 non hanno pi\u00f9 un soldo, in campagna militare contro i ribelli dell'India. Stanlio e Ollio durante l'addestramento ne combinano di tutti i colori, inimicandosi specialmente il Sergente Finlayson, loro superiore. Nell'esercito giunge anche il giovane Alan, un amico dei due, disperato per una relazione amorosa non corrisposta, poich\u00e9 la sua amata \u00e8 promessa a un altro.Quando le spie scozzesi scoprono che il sultano ind\u00f9 sta progettando un attacco contro di loro, mandano proprio Stanlio e Ollio come ambasciatori e anfitrioni, mentre cercano di bloccare l'attacco nemico. I due rischiano di essere uccisi, quando Stanlio ha la brillante idea di far scappare le guardie lanciando loro delle arnie piene di api. Tuttavia la furia degli insetti colpisce anche l'esercito scozzese!\n\"Noi siamo zingarelli - La ragazza di Boemia \" (1936).\nNel Seicento, in Boemia, Stanlio e Ollio vivono in una carovana di zingari che rubano nei dintorni del borgo del Conte Arnheim. La piccola figlia del conte, Arline, viene rapita dalla moglie di Ollio, perch\u00e9 il suo amante \u00e8 stato frustato a sangue dalle guardie, e intende vendicarsi. Ollio non si accorge di nulla, e si ritrova ad allevare Arline come sua figlia, assieme a Stanlio. Quando Arline raggiunge circa vent'anni, viene catturata dalle guardie del Conte Arnheim perch\u00e9 creduta rubasse. Stanlio e Ollio accorrono in soccorso, ma vengono catturati e torturati, mentre il Conte riconosce in Arline sua figlia.\n\"Allegri gemelli\" (1936).\nStanlio e Ollio hanno due gemelli: Alfie e Bert, assai pasticcioni come loro. Quando Alfie e Bert, marinai, devono consegnare un importante anello (copertura di un incontro tra spacciatori di gang), si scontrano con i fratelli Stanlio e Ollio, i quali vengono scambiati per i due marinai che hanno l'anello. Iniziano cos\u00ec tanti equivoci, e anche le mogli di Stanlio e Ollio finiscono per lasciare i due, mentre Alfie e Bert sono inseguiti dal capitano della loro nave, che poi, con i suoi scagnozzi, perseguitano Stanlio e Ollio che non sanno niente, durante una cerimonia di festa su una nave.\n\"I fanciulli del West - Allegri vagabondi\" (1937).\nStanlio e Ollio sono vagabondi nel selvaggio West, e devono portare il testamento di un uomo alla figlia Mary Roberts, che lavora nel saloon di un dispotico proprietario chiamato Mickey Finn, e della sua moglie attrice Lola Marcel. Stanlio e Ollio scambiano Lola per la figlia, a cui lasciano una miniera piena d'oro, incluso il testamento, ma quando si accorgono dell'errore, fanno di tutto per riavere il documento.\n\"Scegliete una stella\" (1937).\nNella storia del film una povera ragazza (Rosina Lawrence) entra fortunatamente nel mondo del cinema e diventa famosa. Stanlio e Ollio interpretano alcuni sketch di 15 minuti dove giocano con una tromba e scatenano una rissa al saloon.\nNella prima sequenza Stanlio e Ollio impersonano due sceriffi che entrano in un saloon, molto temuti dagli altri cowboys, tranne un brutto ceffo (Walter Long), che provoca Stanlio, che risponde tirandogli una bottiglia in testa. L'uomo reagisce colpendo Ollio, e dopo una breve battaglia, la scena termina. Stanlio e Ollio si concedono una pausa, e una donna domanda come facciano a non farsi male con le bottiglie spaccate in testa. Stanlio risponde che sono finte e fa una prova, prendendo per\u00f2 una bottiglia vera, fracassandola in testa a Ollio, che sviene.\nNella seconda sequenza Stanlio e Ollio sono in pausa, e Stan si diverte con un'armonica. Ollio pensa bene di suonare meglio di lui con un'altra armonica, ma la ingoia. Il film in Italia \u00e8 stato distribuito in una versione di 15 minuti, doppiata da Enzo Garinei e Giorgio Ariani.\n\"Avventura a Vallechiara\" (1938).\nStanlio e Ollio giungono in un paesino montano della Svizzera per vendere trappole per topi. Non avendo successo, vengono per\u00f2 ricompensati con dei franchi svizzeri svalutati, e non riescono a pagare il conto ad un albergo-ristorante, per cui sono costretti a lavorare come camerieri. Nel frattempo un noto pianista di organo giunge nella localit\u00e0 con la moglie, odiata dal consorte, perch\u00e9 risulta pi\u00f9 brava di lui nella musica. La moglie allora, per rendere geloso il marito, fa finta di essere innamorata sia di Ollio che del capocuoco dell'albergo, che entrano in conflitto.\n\"Stanlio e Ollio teste dure - Venti anni dopo\" (1938).\nStanlio e Ollio combattono nella Prima guerra mondiale, ma quando finisce, Stanlio non capisce e rimane per vent'anni in trincea. Rimpatriato, viene invitato da Ollio nella sua casa per un pranzo, ma la moglie di Ollio non \u00e8 d'accordo. Infatti Ollio ha chiesto a lei la macchina per prendere Stanlio alla Casa del Soldato, ma l'ha lasciata guidare all'amico, che l'ha distrutta. Poi Oliver ha rischiato di fare a botte con Finlayson un inquilino del condominio, e infine Stanlio, cucinando assieme ad Ollio, ha lasciato il gas aperto, facendo esplodere la cucina! Successivamente la moglie di Ollio crede che il marito la tradisca con miss Gilbert, entrata in casa e rimasta chiusa nel baule per un equivoco. Quando Mr. Gilbert scopre sue moglie rinchiusa, insegue Stanlio e Ollio, sparando colpi di fucile.\n\"I diavoli volanti\" (1939).\nStanlio e Ollio sono a Parigi: Ollio \u00e8 innamorato di una bella ragazza, ma non essendo ricambiato decide prima di suicidarsi, ma poi si convince ad arruolarsi nella Legione Straniera. L\u00ec Stanlio e Ollio fanno di tutto per farsi incriminare per insubordinazione e vengono incarcerati e condannati alla fucilazione. Fortunatamente riescono a scappare e a cercare di tornare in America con un aeroplano, che per\u00f2 si schianta. Solo Stanlio ne esce salvo, poich\u00e9 Ollio muore. Alla fine della storia, come lo stesso desiderio espresso da Ollio prima del falso suicidio sulla Senna, egli si reincarna in un cavallo, che Stanlio va a trovare quotidianamente da buon amico. La storia \u00e8 quasi tutta un ampliamento del vecchio mediometraggio \"Allegri legionari\".\n\"Noi siamo le colonne\" (1940).\nI due amici cercano un lavoro, e riescono a trovare immediatamente la mansione di camerieri in una ricca villa, dove i domestici si sono appena licenziati. I due subito accettano l'offerta, visto che in serata \u00e8 prevista una grande cena di gala, dove devono dare il meglio. Stanlio e Ollio per\u00f2 vengono cacciati, perch\u00e9 non riescono ad adempire al loro ruolo: Ollio \u00e8 troppo maldestro, e Stanlio prima si ubriaca, poi fraintende un ordine del padrone e si presenta semi-nudo, servendo l'insalata: motivo per cui i due sono immediatamente licenziati, cercando un successivo lavoro come semplici spazzini di strada. Si accorgono che per lavorare bene necessita una buona istruzione, e si iscrivono all'Universit\u00e0 di Oxford, venendo presi in giro dagli alunni. Durante questi scherzi, Stanlio batte la testa alla finestra, e diventa un'altra persona: un brillante professore che aveva lasciato anni prima l'universit\u00e0.\n\"C'era una volta un piccolo naviglio\" (1940).\nStanlio e Ollio lavorano in una fabbrica di corni, ma Ollio \u00e8 affetto dalla curiosa malattia della cornofobia, ed \u00e8 consigliato dal medico di fare una vacanza su una barca, in tranquillit\u00e0, e di bere latte di capra. Peccato che un bandito, fuggito dal carcere, si rifugi nel piccolo natante, e che la capra legata alla corda al molo mangi la corda, facendo navigare i tre in mare aperto.\nNella versione italiana, esistono alcune copie in cui all'inizio del film \u00e8 aggiunta tutta la comica \"Buone vacanze\", perch\u00e9 all'epoca si doveva far superare l'ora di durata alla pellicola. Stanlio e Ollio vendono pesce, ma vogliono mettersi in proprio e cos\u00ec comprano una barca in disuso per rimetterla in ordine e in grado di navigare. Peccato che Stanlio finisce per distruggerla. Da qui inizia la scena in cui Stanlio e Ollio lavorano nella fabbrica di corni.\n\"Ciao amici!\" (1941).\nStanlio e Ollio lavorano per un ricco milionario: Dan Forrester che \u00e8 sempre affetto da debolezze fisiche. Il medico consiglia a Dan di praticare attivit\u00e0 fisica nell'esercito, e cos\u00ec Stanlio e Ollio lo accompagnano nell'accampamento, dove i soldati si allenano per combattere nella Seconda guerra mondiale. I due sono molto attenti, anche in maniera paranoica, a Dan, perch\u00e9 l'hanno promesso alla zia, e perch\u00e9 temono che il giovane possa ammalarsi o finire nei guai, non essendo mai uscito dalla sua villa; e fanno di tutto per ostacolarlo quando Dan si innamora di Ginger, procurandosi le inimicizie del Sergente Hippo, sua amante.\n\"Sim Sala Bim\" (1942).\nStanlio e Ollio vengono scarcerati per vagabondaggio, e dopo aver rischiato la galera per aver comprato un aggeggio che moltiplicherebbe i soldi, non riuscendo a pagare un pranzo in un treno, vengono avvicinati dall'illusionista Dante il Mago, che li assume per il suo grande spettacolo di magia. Nel frattempo Stanlio e Ollio si erano scontrati con una banda di criminali che voleva raggirare una donna riguardo alla sua eredit\u00e0, avendole fatto credere che il figlio le era morto. Ora Stanlio e Ollio scoprono che qualcuno \u00e8 morto davvero, e che \u00e8 nascosto in una cassa che serve a Dante per il numero di magia.\n\"Il nemico ci ascolta\" (1943).\nStanlio e Ollio cercano lavoro in una piccola citt\u00e0, e lo trovano venendo reclutati come spie americane contro i nazisti. Infatti presto scoprono che alcuni infiltrati stanno cercando di far saltare in aria la cittadina, e cos\u00ec si mettono all'opera.\n\"Gli allegri imbroglioni\" (1943).\nStanlio e Ollio sono musicisti, e fanno amicizia con un giovane imbroglione: Bob, che vende loro delle pillole che trasformerebbero l'acqua in benzina. Stanlio e Ollio rischiano l'arresto quando le vendono al pubblico, ma Bob riesce ad ingannarli, dicendo loro che devono spacciarsi l'uno per un ricco messicano, e l'altro (Stanlio) per una zia di Bob che deve dargli un'eredit\u00e0. Infatti Bob si \u00e8 messo nei guai con una gang, essendosi innamorato della bella cantante di un night club, e ora lascia che Stanlio e Ollio se la sbrighino con i lestofanti.\n\"I maestri di ballo\" (1943).\nStanlio e Ollio sono insegnanti di danza, e hanno per amici due giovani innamorati. Lei \u00e8 la ballerina migliore della scuola, ricca figlia di un imprenditore. Il ragazzo invece lavora in una fabbrica, ed ha inventato qualcosa di strabiliante, un raggio in grado di polverizzare qualsiasi cosa; ma ha bisogno di fondi per maggiori studi. Stanlio e Ollio intanto devono fare i conti con la realt\u00e0, perch\u00e9 non hanno un soldo per pagare le tasse della scuola in affitto, e rischiano lo sfratto. Per\u00f2 si fanno ingannare da due truffaldini che fanno firmare a Ollio una polizza assicurativa su Stanlio per gli infortuni. Se Stanlio si infortuna, ricever\u00e0 un mucchio di soldi. Dopo che l'invenzione del loro giovane amico fa cilecca, Stanlio e Ollio vedono i loro progetti sfumati; cos\u00ec Oliver pensa bene di far rompere qualcosa a Stanlio per intascare dei soldi; ma \u00e8 Ollio a rompersi la gamba!\n\"Il grande botto\" (1944).\nStanlio e Ollio sono detective, che si mettono al servizio di un giovane scienziato eccentrico che ha inventato il prototipo di una bomba atomica, che deve usare contro i nazisti. Per equivoci ed intrighi di potere, Stanlio e Ollio si ritrovano a dover custodire la bomba, che portano prima in treno, dentro la fisarmonica di Stanlio, e poi in aereo, dove la fanno scoppiare sopra un sottomarino nemico.\n\"Sempre nei guai\" (1944).\nStanlio e Ollio sono due camerieri che si ritrovano al servizio di una ricca famiglia, il cui ragazzo, che deve ereditare una cospicua somma, si ritrova in pericolo di vita. I due camerieri hanno il dovere di proteggerlo a tutti i costi.\n\"I Toreador\" (1945).\nStanlio e Ollio sono due federali che approdano in Messico per arrestare una seducente bandita. Avendo fallito, un critico di combattimenti di toreri, riconosce in Stanlio il mitico torero Don Sebastian, che deve giungere in Citt\u00e0 del Messico per il prossimo incontro. Ollio annusa la buona occasione per ricevere dei soldi, e cos\u00ec sta al gioco, spacciando Stanlio per il bravo torero, che alla fine arriva, e litiga con Stanlio.\n\"Atollo K\" (1951).\nSi tratta del film conclusivo della coppia, ritenuto dalla critica e dal pubblico il peggiore. Non tanto per la presenza di Laurel e Hardy, ma per la sceneggiatura, la scarsa capacit\u00e0 recitativa degli attori di contorno e per le cattive condizioni di salute di \nLaurel.\nStanlio e Ollio giungono a Londra per ricevere una ricca eredit\u00e0, che per\u00f2 si esaurisce nel pagare gli esecutori testamentari. Quello che rimane \u00e8 una barca a vela con motore, ormeggiata a Marsiglia. Stanlio e Ollio decidono di consolarsi, ma quando partono, si ritrovano in compagnia di Antonio, italiano scappato dal suo Paese perch\u00e9 \u00e8 un giramondo, e di un buffo individuo che non desidera avere la cittadinanza in nessun posto. Durante una tempesta, i quattro amici si ritrovano in un atollo sbucato nel mare dal nulla, e decidono di farne propria colonia con una costituzione. Peccato che l'isola risulti avere del petrolio e ricche risorse naturali, e che faccia gola a tanti loschi individui, che vogliono togliere di mezzo Stanlio e Ollio, i due amici, e una cantante graziosa, scappata dalla Francia per un matrimonio infelice. Proprio quando tutto si complica, scoppia una furiosa tempesta che fa sprofondare l'atollo nel mare, da cui era apparso.\nDistribuzione dei film sonori di Stanlio e Ollio prima del doppiaggio.\nNel 1930 fu utilizzato ufficialmente il suono per tutte le pellicole americane e non, malgrado ci\u00f2, per la distribuzione estera dei film, non era stato ancora introdotto il doppiaggio; ragion per cui i registi e gli attori erano costretti a rigirare daccapo tutto il film nelle lingue principali estere: inglese, francese, italiano, spagnolo, tedesco.\nAnche Laurel e Hardy per il film \"Muraglie\", ad esempio, si cimentarono in questa scelta, voluta dal produttore Hal Roach."}
{"id": "2763108", "revid": "767487", "url": "https://it.wikipedia.org/wiki?curid=2763108", "title": "William Dunning", "text": "Mor\u00ec a Southampton il 4 gennaio 1902 di tubercolosi.\nCarriera.\nFece il suo esordio nelle giovanili del St. Johnstone (chiamate \"Johnstone Juniors\"), prima di passare ai Celtic nel 1888. Dopo alcune amichevoli, fece il suo esordio ufficiale con la maglia dei \"Bhoys\" il 1\u00ba settembre dello stesso anno, nella vittoria per 5-1 contro il Shettleston, in un incontro valido per la Scottish Cup (per la squadra di Glasgow si trattava della prima partecipazione). Collezion\u00f2 6 presenze, tutte nella Scottish Cup, quindi si trasfer\u00ec ai Glasgow Hibernian (che successivamente confluirono nel Celtic) nel 1889. Pass\u00f2 successivamente al Bootle Football Club, dove rimase fino al 1892, prima di essere ingaggiato dall'Aston Villa, che vinse la First Division (oggi FA Premier League) nel 1894 e dove Dunning venne indicato tra i migliori portieri del calcio inglese del periodo.\nIl 12 settembre 1892, mentre l'Aston Villa era in vantaggio per 1-0 contro lo Stoke City, a due minuti dalla fine venne assegnato un calcio di rigore agli avversari. Dunning calci\u00f2 allora il pallone fuori dal terreno di gioco e, durante le ricerche dello stesso, il direttore di gara fischi\u00f2 la fine della partita (essendo trascorso il 90') assegnando cos\u00ec la vittoria ai \"Villans\". Successivamente a ci\u00f2, il regolamento fu modificato in modo da permettere la battuta dei calci di rigore anche a tempo scaduto."}
{"id": "2763116", "revid": "1573940", "url": "https://it.wikipedia.org/wiki?curid=2763116", "title": "Germi (citt\u00e0)", "text": "Germi \u00e8 una citt\u00e0 della provincia di Ardabil in Iran. \nLe sue origini sono antiche, fu fondata probabilmente durante l'impero partico.\nSi trova su di un altopiano (la zona di Moghan) ed \u00e8 un importante centro agricolo."}
{"id": "2763118", "revid": "767487", "url": "https://it.wikipedia.org/wiki?curid=2763118", "title": "Primo applauso (film)", "text": "Primo applauso \u00e8 un film italiano del 1957 diretto da Pino Mercanti.\nTrama.\nAldo \u00e8 un barista con la passione per il canto e un grande sogno: quello di diventare un giorno un cantante professionista. Per questo, prende lezioni da Yvonne, la padrona di casa, un'ex-cantante.\nLa grande occasione arriva quando la Rai bandisce un concorso per voci nuove, invitate a partecipare ad un programma radiofonico dal titolo \"Primo applauso\"."}
{"id": "2763121", "revid": "123394874", "url": "https://it.wikipedia.org/wiki?curid=2763121", "title": "Geok Tepe", "text": "Geok Tepe, G\u00f6kdepe o Gokdepe \u00e8 un'antica fortezza dei Turkmeni situata in Turkmenistan, nell'oasi di Ahal, sulla ferrovia transcaspiana 42 chilometri a nord-ovest di A\u015fgabat. G\u00f6kdepe \u00e8 la versione russa del nome turco che significa \"collina blu\", dal turco g\u00f6k (blu) e depe (collina o cima). Oggi si trova sulla M37 highway.\nStoria.\nNel dicembre 1880, Geok Tepe fu attaccata da 6.000 russi, guidati dal generale Mikhail Skobelev contro i 25.000 difendenti. L'assedio di Geok Tepe dur\u00f2 23 giorni, dopodich\u00e9 la citt\u00e0 fu conquistata. Nonostante avessero trovato poca resistenza, i russi scavarono un tunnel sotto le mura, facendovi detonare una mina e collassare il muro. Il 12 gennaio 1881 fu il giorno della conquista. Centinaia di abitanti furono uccisi dall'esplosione iniziale, e molti altri nel combattimento che segu\u00ec. Alla fine i difensori assieme ad altri 40.000 civili fuggirono nel deserto, inseguiti dalla cavalleria del generale Skobelev. Circa 8.000 soldati e civili turkmeni furono uccisi durante questa fuga, oltre ai 6.500 morti nella fortezza. Le perdite russe furono di soli 398 morti e 669 feriti. Geok Tepe (moschea Gokdepe) fu eretta per commemorare la sconfitta, e divenne famosa per il tetto color turchese e le strutture in marmo bianco."}
{"id": "2763124", "revid": "1573940", "url": "https://it.wikipedia.org/wiki?curid=2763124", "title": "Chiesa dei Santi Gervasio e Protasio (Novate Milanese)", "text": "La chiesa dei Santi Gervasio e Protasio \u00e8 una chiesa parrocchiale di Novate Milanese.\nStoria.\nLa prima traccia dell'esistenza di una chiesa dedicata ai Santi Gervaso e Protaso a Novate \u00e8 contenuta in un documento del 1042, mentre \u00e8 di origine cinquecentesca il primo documento dal quale possiamo trarre informazioni sull'aspetto e sulle dimensioni della Chiesa, che era di dimensioni modeste (circa 9 metri di larghezza per 11 di lunghezza) a pianta approssimativamente quadrangolare orientata, come l'attuale con l'ingresso a ovest e l'altare maggiore ad est.Il 26 luglio 1573 l'arcivescovo Carlo Borromeo visit\u00f2 la chiesa, ordinando che fosse ampliata. I lavori di ampliamento ebbero inizio nel 1585 e terminarono nel 1592.\nUlteriori notizie sulle dimensioni della chiesa si rilevano dalla relazione della visita pastorale del cardinale Giuseppe Pozzobonelli avvenuta il 1\u00ba ottobre 1747. Si rileva infatti che la chiesa \u00e8 stata notevolmente ampliata (9 metri di larghezza per 22 di lunghezza).Nel 1826 fu ampliato il coro a cura del curato Giuseppe Antonio Mazzacchera.Nel 1830 fu inaugurato un nuovo concerto composto da cinque campane.Nel 1931 l'allora parroco Arturo Galbiati affid\u00f2 all'architetto Ugo Zanchetta il progetto di ristrutturazione completa della chiesa, che termin\u00f2 nel 1941. La chiesa rinnovata venne consacrata il 21 settembre 1941 dal cardinale Ildefonso Schuster.\nLa chiesa oggi.\nLa chiesa ha la forma di una croce latina, a tre navate. La lunghezza massima \u00e8 di 52 metri, la larghezza di 21 e la larghezza del transetto di 39 metri. L'altezza della cupola \u00e8 di 27 metri, mentre l'altezza del campanile, dotato di un concerto di cinque campane ad azionamento elettrico, \u00e8 di 50 metri.Presso la Cappella del SS. Rosario, all'interno della chiesa, \u00e8 presente una tela dipinta da Camillo Procaccini nel 1618, rappresentante la nativit\u00e0 di Maria Vergine, oltre a diversi affreschi di Rodolfo Gambini."}
{"id": "2763125", "revid": "1566286", "url": "https://it.wikipedia.org/wiki?curid=2763125", "title": "Tim Brooke-Taylor", "text": "Biografia.\nOltre ad aver lavorato nello show radiofonico \"I'm Sorry, I'll Read Again\", apparve in alcune serie televisive britanniche degli anni sessanta, come \"At Last the 1948 Show\", \"Broaden Your Mind\" e \"Marty\".\nVisse a Berkshire, con la moglie Christine Weadon, da lui sposata nel 1968, e i due figli, Ben e Hedward.\nTim Brooke-Taylor mor\u00ec nell'aprile del 2020 all'et\u00e0 di 79 anni, vittima delle complicazioni da COVID-19."}
{"id": "2763126", "revid": "767487", "url": "https://it.wikipedia.org/wiki?curid=2763126", "title": "Gerrha", "text": "Gerrha () era un'antica citt\u00e0 araba sulla costa occidentale del Golfo Persico. Pi\u00f9 precisamente, \u00e8 stato calcolato che l'antica Gerrha si trovasse nei pressi o sotto all'attuale fortezza di Uqair. Questo forte si trova 75\u00a0km a nord-est di Al-Hasa, nella provincia orientale dell'Arabia Saudita. Questa posizione fu per la prima volta ipotizzata da Robert Ernest Cheesman nel 1924. Gerrha e Uqair sono siti archeologici della costa orientale della penisola araba, a soli 90\u00a0km dalle antiche sepolture di Dilmun sull'isola di Bahrain.\nPrima dello sviluppo di Gerrha questa zona apparteneva alla civilt\u00e0 Dilmun, che fu conquistata dall'Assiria nel 709 a.C. Gerrha fu il centro di un regno arabo approssimativamente dal 650 a.C. al 300 d.C. Il regno fu attaccato da Antioco III nel 205-204 a.C., anche se sembra essere sopravvissuto al colpo. Non si sa esattamente quando Gerrha croll\u00f2, ma questa zona era sotto il controllo dei persiani Sasanidi dopo il 300.\nGerrha fu descritta da Strabone come abitata da esuli Caldei fuggiti da Babilonia, i quali costruivano le proprie case in sale e le riparavano spruzzando acqua salata. Plinio dice che misurasse 7,5\u00a0km di circonferenza, con torri erette in blocchi quadrati di sale.\nSono state tentate varie identificazioni del sito. J.P.B. D'Anville scelse El Katif, Carsten Niebuhr prefer\u00ec il Kuwait e C. Forster ipotizz\u00f2 che le rovine fossero all'entrata della baia dietro all'isola del Bahrain."}
{"id": "2763130", "revid": "287204", "url": "https://it.wikipedia.org/wiki?curid=2763130", "title": "Yining", "text": "Yining (cinese: \u4f0a\u5be7, \u4f0a\u5b81, \"Y\u00edn\u00edng\"; scritto anche \"Ining\"), anche nota come Ghulja (uiguro: \u063a\u06c7\u0644\u062c\u0627, scritto anche \"Kuldja\", \"Kulja\", \"Gulja\"), Kulja (russo: \u041a\u0443\u043b\u044c\u0434\u0436\u0430) o Qulja (in kazako: \u0642\u06c7\u0644\u062c\u0627, \"Qulja\") e precedentemente Ningyuan (cinese: \u5be7\u9060), Ili o Yili (secondo l'ortografia pinyin), \u00e8 una citt\u00e0-contea dello Xinjiang occidentale (Cina) e capoluogo della prefettura di Ili Kazakh. Dal punto di vista storico Yining \u00e8 il successore della citt\u00e0 in rovina di Almaliq nella contea di Huocheng.\nKulja \u00e8 stato anche il nome della prefettura di Ili Kazakh.\nArea e popolazione.\nNel 2004 occupava un territorio di 629\u00a0km2, con una popolazione di 430\u00a0000 persone. La citt\u00e0 si trova a circa 640 metri slm.\nEstensione e popolazione erano minori prima del 2004; l'incremento fu dovuto alla fusione di due villaggi in uno, con l'assorbimento di circa 100\u00a0km2 di territorio della vicina contea di Yining, un'unit\u00e0 amministrativa separata da quella della citt\u00e0.\nGeografia fisica.\nYining si trova sulla sponda settentrionale del fiume Ili nel bacino di Zungaria, vicino al confine con il Kazakistan e circa 710\u00a0km ad ovest di \u00dcr\u00fcmqi. La valle del fiume Ili contiene ottimi pascoli.\nLa citt\u00e0 di Yining confina ad ovest con la contea di Huocheng e ad est con quella di Yining; oltre il fiume a sud si trova la contea di Qapqal Xibe.\nStoria.\nOrigini.\nA partire dal XIII-XV secolo fu sotto il controllo del Khanato Chagatai noto come Almaligh. Un altro impero mongolo (il Dzungar) stabil\u00ec la propria capitale in questa zona. Nel XIX secolo ed all'inizio del XX il termine Kuldja o Kulja fu spesso usato in Russia ed in Occidente per fare riferimento a quella parte di impero cinese situata nel bacino dell'Ili ed alle sue due principali citt\u00e0.\nDinastia Qing.\nYining fu il posto in cui fu firmato il trattato di Kulja sino-russo nel 1851, che apr\u00ec l'area al commercio.\nNel 1864-66 la citt\u00e0 sub\u00ec le conseguenze della ribellione musulmana. La citt\u00e0 e tutto il resto del bacino dell'Ili furono conquistati dai russi nel 1871, quando il Kashgar era governato da Yakub Beg. Torn\u00f2 poi alla Cina grazie al trattato di San Pietroburgo (1881), dopo di che molti uiguri (circa 45.000 persone) e Dungani (circa 4,6mila) si trasferirono nei possedimenti russi (l'attuale Kazakistan sud-orientale e il Kirghizistan settentrionale).\nNel 1884, il governo Qing istitu\u00ec la provincia dello Xinjiang e l'area intorno a Gulja divenne la contea di Ningyuan (\u5b81\u8fdc\u53bf). Dopo la rivoluzione Xinhai nel 1913, la contea di Ningyuan \u00e8 stata ribattezzata contea di Yining (\u4f0a\u5b81 \u53bf). Nel 1944, dopo la rivolta di Ili, Gulja divenne la capitale della repubblica rivoluzionaria del Turkestan orientale.\nRepubblica popolare.\nYining divenne capoluogo dell'omonimo distretto nel 1954.\nNel 1997, con quello che divenne famoso come massacro o incidente Gulja, la citt\u00e0 fu colpita da due giorni di rivolte, seguiti da un crollo del governo e dall'esecuzione di condanne capitali per 30 attivisti Uiguri.\nEconomia.\nYining \u00e8 il centro agricolo e commerciale della valle del fiume Ili. In antichit\u00e0 commerciava t\u00e8 e bestiame, ed ancora oggi ha una produzione di animali in continua crescita. Ha molti frutteti. Ferro, carbone e uranio vengono estratti dalle vicine miniere."}
{"id": "2763136", "revid": "339392", "url": "https://it.wikipedia.org/wiki?curid=2763136", "title": "Museo dell'Abbazia", "text": ""}
{"id": "2763140", "revid": "118248670", "url": "https://it.wikipedia.org/wiki?curid=2763140", "title": "Melanie Mayron", "text": "\u00c8 nota soprattutto per aver interpretato Melissa Steadman nella serie TV ABC \"In famiglia e con gli amici\".\nBiografia.\nMayron \u00e8 nata a Filadelfia, in Pennsylvania, in una famiglia ebraica, sefardita per parte paterna (il suo cognome, infatti, era originariamente \"Mizrahi\") ed ashkenazita per quella materna (gli avi meterni dell'attrice, difatti, erano originari della Russia); ha frequentato la \"American Academy of Dramatic Arts\".\nNel 1974 ha recitato nel film \"Harry e Tonto\", nel '76 nel film \"Car Wash\" e in \"Girlfriends\" del '78 e \"Al diavolo il paradiso\" (1989).\nNel 1988 ha scritto, prodotto e diretto il film commedia \"Sticky fingers\".\nMayron nel 1995 \u00e8 regista di \"The baby-sitters club\"; nel '97 ha diretto il film \"Toothless\" con Kirstie Alley e \"Slap Her... She's French\" (2002); ha anche curato la regia per numerosi \"show\" televisivi."}
{"id": "2763141", "revid": "152625", "url": "https://it.wikipedia.org/wiki?curid=2763141", "title": "Breakaway (Kelly Clarkson)", "text": ""}
{"id": "2763143", "revid": "339392", "url": "https://it.wikipedia.org/wiki?curid=2763143", "title": "Isola archeologica del Chiostro", "text": ""}
{"id": "2763148", "revid": "339392", "url": "https://it.wikipedia.org/wiki?curid=2763148", "title": "Isola archeologica del Mosaico Romano", "text": ""}
{"id": "2763149", "revid": "339392", "url": "https://it.wikipedia.org/wiki?curid=2763149", "title": "The Ringmaster", "text": ""}
{"id": "2763154", "revid": "1305772", "url": "https://it.wikipedia.org/wiki?curid=2763154", "title": "Filippo Callipo", "text": "Biografia.\nProprietario di Callipo, gruppo societario formato da 6 aziende, rappresenta la quarta generazione dei Callipo, che dal 1913 si sono succeduti alla guida della Giacinto Callipo Conserve Alimentari SpA, che si occupa della produzione e commercializzazione di tonno e altri prodotti ittici.\n\u00c8 stato presidente della Confindustria calabrese dal 2001 al 2006. Sul finire del mandato denunci\u00f2 pubblicamente i racket mafiosi inviando una lettera al presidente della Repubblica Carlo Azeglio Ciampi, richiedendo persino l'intervento dell'esercito in Calabria. Denunci\u00f2 anche il pericolo della \u201cmafia con la penna\u201d, ovvero dei cosiddetti \"colletti bianchi\", dei politici, che bloccano lo sviluppo della Calabria e tengono sotto ricatto gran parte della societ\u00e0, suggerendo controlli severi a chi chiede contributi pubblici.\nIl 1\u00ba giugno 2005, a riconoscimento del suo impegno imprenditoriale e per essersi distinto nel suo settore, con importanti ricadute nel sociale, viene nominato dal presidente della Repubblica, Carlo Azeglio Ciampi, cavaliere del Lavoro.\nCallipo \u00e8 stato candidato alla presidenza della regione Calabria alle elezioni regionali 2010 con l'appoggio di pi\u00f9 di 80 associazioni espressione della societ\u00e0 civile, dell'Italia dei Valori e della lista Pannella-Bonino. Ha ottenuto circa 100 000 voti, corrispondenti al 10,02% delle preferenze.\nDal 27 marzo 2013 fa parte del Cda dell'Universit\u00e0 della Calabria.\nIl 6 dicembre 2019 ha annunciato di candidarsi nuovamente a presidente della regione Calabria alle elezioni regionali del 2020 per la lista \"Io Resto in Calabria\", con l'appoggio del centro-sinistra (Partito Democratico e \"Democratici e Progressisti\"). Ha raccolto il 30,14% dei consensi, pari a 245 000 voti, venendo sconfitto dalla candidata del centro-destra Jole Santelli (55,29%). Eletto comunque consigliere regionale, si iscrive al gruppo \"Io resto in Calabria\" del quale diventer\u00e0 capogruppo. Il 29 giugno 2020 si \u00e8 dimesso dalla carica di consigliere regionale della Calabria, dimissioni poi respinte dal consiglio il 14 luglio seguente. Il 27 luglio ha presentato nuovamente le dimissioni.\nImpegno sociale.\nNel marzo 2005 il consiglio comunale di Plat\u00ec, all'unanimit\u00e0, decide di conferirgli la cittadinanza onoraria per le sue iniziative a favore della cittadinanza platiese e nel mese di novembre dello stesso anno riceve, per le stesse motivazioni, anche la cittadinanza onoraria del comune di Tiriolo.\nNel novembre 2006 riceve, da parte della \u201cErnst &amp; Young\u201d (azienda leader internazionale nei servizi professionali all'impresa), il premio \u201cL'imprenditore dell'anno 2006\u201d, quale finalista per la categoria \u201cQuality of life\u201d, per \u201cla sensibilit\u00e0 nei confronti della comunit\u00e0 di riferimento e per la capacit\u00e0 di favorire la crescita della propria impresa con programmi continuativi e coerenti di sviluppo e sostegno alla cultura, all'arte, all'ambiente e al sociale\u201d.\nHa conseguito il premio internazionale \"La Calabria nel mondo\" dal C3 International di Roma e il premio Herakles 2009 dal comune di Cariati per meriti sociali.\nImpegno nello sport.\n\u00c8 proprietario della Callipo Sport, squadra di pallavolo di Vibo Valentia nata nel 1993, partita dalla C2 e riuscita a raggiungere nel volgere di qualche anno la massima divisione, la Serie A1."}
{"id": "2763155", "revid": "1396213", "url": "https://it.wikipedia.org/wiki?curid=2763155", "title": "YouTube", "text": "YouTube \u00e8 una piattaforma web 2.0, fondata il 14 febbraio 2005, che consente la condivisione e visualizzazione in rete di contenuti multimediali (video sharing): sul sito \u00e8 possibile vedere videoclip, trailer, cortometraggi, notizie, live streaming, \"slideshow\" e altri contenuti come video blog, brevi video originali, video didattici e altro ancora, con gli utenti che possono anche votare, aggiungere ai preferiti, segnalare e commentare i video. Acquistato nell'ottobre 2006 dall'azienda statunitense Google per circa 1,65 miliardi di dollari, con l'azienda che ha sede a San Bruno, in California, secondo Alexa, \u00e8 il secondo sito web pi\u00f9 visitato al mondo, alle spalle solamente di Google, guadagnando entrate pubblicitarie da Google AdSense, un programma che indirizza gli annunci in base al contenuto del sito e al pubblico.\nLa piattaforma utilizza i tag standard di HTML5 nelle nuove versioni dei browser (Adobe Flash Video in quelle pi\u00f9 vecchie) per visualizzare una vasta gamma di video sia da singoli utenti, sia da societ\u00e0 dei media (CBS, BBC, Rai, Vevo) e altre organizzazioni, che offrono parte del loro materiale tramite il sito come sottoscritto nel programma di partenariato di YouTube; il partenariato, inoltre, permette agli utenti con un margine di utenza elevato di ottenere una ricompensa in denaro in cambio della sponsorizzazione.\nLa maggioranza dei suoi video sono liberi per visualizzazione, ma ci sono eccezioni, inclusi i canali premium basati su abbonamento, noleggio film, nonch\u00e9 YouTube Premium.\nStoria.\nYouTube \u00e8 stato fondato il 14 febbraio 2005 da Chad Hurley (amministratore delegato), Jawed Karim (consigliere) e Steve Chen (direttore tecnico), tre ragazzi che in passato avevano lavorato per PayPal.\nIl primo video caricato su YouTube \u00e8 stato \"Me at the zoo\" (\"Io allo zoo\"), pubblicato da Jawed Karim, alle 20:27 del 23 aprile 2005. Il breve filmato \u00e8 stato girato di fronte alla gabbia degli elefanti dello Zoo di San Diego, in California. Karim, il cui username \u00e8 jawed, \u00e8 stato anche il primo utente a registrarsi sul sito. YouTube \u00e8 il sito web che ha presentato il maggior tasso di crescita nella sua storia decennale. Nel giugno del 2006, l'azienda ha comunicato che quotidianamente venivano visualizzati circa 100 milioni di video, con 65.000 nuovi filmati aggiunti ogni 24 ore. Google ha dichiarato il 23 giugno 2017 che la piattaforma ha raggiunto il traguardo di 1 miliardo e mezzo di visitatori al mese. L'incremento di popolarit\u00e0 che YouTube ha avuto dalla sua fondazione gli ha permesso di diventare il secondo sito web pi\u00f9 visitato al mondo, alle spalle di Google.\nNell'agosto del 2006, Sony ha acquisito il sito concorrente Grouper per 65 milioni di dollari; all'epoca questo evento aveva lasciato presupporre che il valore di mercato di YouTube potesse aggirarsi intorno al miliardo di dollari; tuttavia, la stima si \u00e8 rivelata sottodimensionata: il 10 ottobre 2006, infatti, Google ha acquisito YouTube per 1,65 miliardi di dollari, pagati in azioni proprie.\nA partire dall'aprile del 2006, YouTube ha iniziato un'imponente attivit\u00e0 di cancellazione di video che violano i diritti di copyright, il cui numero si aggira intorno ai 100.000, e di sospensione degli account che hanno caricato questi filmati. Dal 14 maggio 2007 il sito \u00e8 disponibile anche in italiano.\nDa giugno del 2011, \u00e8 stata introdotta la possibilit\u00e0 di selezionare una licenza Creative Commons per i video pubblicati. L'autore pu\u00f2 selezionare la licenza CC BY per concedere ai visitatori di scaricare, riutilizzare, modificare e condividere il video senza restrizioni. L'anno seguente \u00e8 stato annunciato il raggiungimento di 4 milioni di video in tale licenza libera.\nDescrizione.\nYouTube fa uso della tecnologia HTML5 (Adobe Flash per i browser meno recenti) per riprodurre i suoi contenuti. Il suo scopo \u00e8 quello di ospitare solamente video realizzati direttamente da chi li carica, ma spesso contiene materiale di terze parti caricato senza autorizzazione, come spettacoli televisivi e video musicali. Il rispetto del regolamento del sito, che vieta il caricamento di materiale protetto da diritto d'autore se non se ne \u00e8 titolari, si basa su una verifica \"ex post\" di quanto proposto dagli utenti.\nYouTube consente l'incorporazione dei propri video all'interno di altri siti web, e si occupa anche di generare il codice HTML necessario. YouTube \u00e8 accessibile connettendosi al web con PC, con Media Internet Tablet (M.I.T.) e con dispositivi aventi funzioni analoghe. \u00c8 accessibile anche da telefono cellulare e smartphone.\nI video possono essere codificati con diversi codec; a partire dal 9 dicembre 2010, YouTube ha concesso a utenti che hanno caricato almeno un video e che non hanno infranto le Norme della Community, il caricamento illimitato, riservato solitamente ai partner. A partire da novembre 2011, i caricamenti illimitati sono possibili anche fornendo un numero di cellulare valido, probabilmente per scoraggiare le infrazioni alle loro norme di community.\nDal 9 agosto 2013, \u00e8 stata introdotta una differente modalit\u00e0 di caricamento delle pagine. Questa, durante la riproduzione di un video, permette, cliccando sul collegamento di un altro video, di caricarlo direttamente senza abbandonare la pagina, rendendo il passaggio pi\u00f9 fluido ed esteticamente apprezzabile, grazie anche a una sottile barra rossa nella parte superiore della pagina.\nPolitica.\nUn grande successo mediatico \u00e8 stato ottenuto da YouTube, in quanto il tradizionale dibattito tra i candidati alle primarie del Partito Democratico USA si \u00e8 svolto in televisione in base a domande scelte tra quelle degli utenti di YouTube. In precedenza, RTVE e YouTube si sono alleate per dare la possibilit\u00e0 agli utenti di porre alcune domande ai candidati premier Zapatero e Rajoy.\nIl video amatoriale dell'uccisione di Neda Agha-Soltan inserito su YouTube nel maggio del 2009, superando la censura di notizie imposta dal regime iraniano, ha avuto una larghissima diffusione con un forte impatto sull'opinione pubblica.\nServizi collaterali e funzionalit\u00e0.\nYouTube Kids.\nYouTube Kids \u00e8 un'app secondaria per dispositivi mobili pensata per la fruizione dei video da parte dei bambini. Ha un'interfaccia utente semplificata, una selezione dei contenuti adattata per la loro fascia d'et\u00e0 e funzioni di controllo parentale.\nYouTube Music.\nYouTube Music \u00e8 un servizio di streaming che si basa sui contenuti video musicali caricati sulla piattaforma di YouTube. Esso consente agli utenti di cercare ed ascoltare musica secondo generi, playlist e suggerimenti.\nYouTube Premium.\nYouTube Premium (precedentemente noto come \"YouTube Red\") \u00e8 il servizio in abbonamento per utenti premium che consente di usufruire dei video caricati su YouTube senza inserzioni pubblicitarie, accedere a video e serie originali in esclusiva, riprodurre i video in modalit\u00e0 offline su dispositivi mobili e la possibilit\u00e0 di scaricare video.\nYouTube TV.\nLanciata a febbraio del 2017, offre agli abbonati connessi da rete fissa e da rete mobile una Web TV, che ritrasmette in diretta 40 emittenti statunitensi via etere e via cavo, reti sportive e canali a diffusione regionale.\nYouTube Originals.\nYouTube Originals ha prodotto serie gratuite disponibili sui canali dei \"Creator\" in questione.\nYouTube Stories.\nNel 2018, YouTube ha iniziato a testare una nuova funzione inizialmente chiamata \"YouTube Reels\". La funzione \u00e8 simile alle Storie di Instagram e di Snapchat. YouTube in seguito ha ribattezzato la funzione in \"YouTube stories\" ed \u00e8 disponibile solo per i creator che hanno pi\u00f9 di 10.000 iscritti e pu\u00f2 essere pubblicato/visualizzato solo nell'app YouTube per i dispositivi mobili.\nYouTube Shorts.\nNel settembre 2020, YouTube ha annunciato che avrebbe lanciato una versione beta di una nuova piattaforma, simile a TikTok, chiamata YouTube Shorts. La piattaforma \u00e8 stata testata per la prima volta in India, ma a partire da marzo 2021 si \u00e8 estesa ad altri paesi. Sulla piattaforma si pu\u00f2 pubblicare video che ora possono durare fino a 1 minuto. La piattaforma non \u00e8 autonoma, ma \u00e8 integrata nell'app principale di YouTube. Come TikTok, offre agli utenti l'accesso a strumenti creativi integrati, inclusa la possibilit\u00e0 di aggiungere musica con licenza ai propri video.\nAspetti controversi.\nYouTube e SIAE.\nNel 2010, YouTube ha firmato il primo contratto con la SIAE, societ\u00e0 che tutela i diritti d'autore degli artisti musicali ed editori. L'accordo in vigore tra SIAE e YouTube \u00e8 stato concluso a giugno 2017 e ha durata biennale. Con questo accordo, YouTube regolarizza la sua posizione con la Societ\u00e0 Italiana Autori ed Editori per quanto riguarda i diritti di riproduzione e pubblica esecuzione. Per poter eseguire brani tutelati da diritto d'autore su un qualsiasi canale di distribuzione (e quindi anche online), \u00e8 infatti necessario sottoscrivere un accordo con la societ\u00e0 autori ed editori.\nSi tratta di un accordo che ogni sito italiano che trasmette musica tutelata sul web dovrebbe sottoscrivere con la SIAE (\"Ufficio Multimedialit\u00e0\") e che prevede importi calcolati sulla base di numero di pagine viste mese e di utenti, nonch\u00e9 sulla tipologia di sito (portale, sito corporate, privato). In particolare, l'accordo tra SIAE e YouTube \u00e8 multi-territoriale cio\u00e8 riguarda l'utilizzo del repertorio SIAE \"diretto\" in tutti i paesi dello spazio economico europeo nonch\u00e9 in alcuni paesi del medioriente. \u00c8 bene sottolineare che questo accordo riguarda solo la possibilit\u00e0 di trasmettere contenuti tutelati, mentre non include i diritti connessi dei produttori discografici, nonch\u00e9 i diritti di sincronizzazione o abbinamento delle musiche alle immagini.\nInfatti per abbinare una qualsiasi traccia musicale ad un qualsiasi video \u00e8 necessario richiedere l'autorizzazione direttamente agli autori e ai produttori, che potrebbero non essere d'accordo con tale abbinamento o comunque valutarlo sulla base di un compenso da definirsi di volta in volta con l'utente che intende farne uso. \u00c8 sempre necessario ottenere un'autorizzazione e questo sia in presenza di un utilizzo commerciale diretto (ad esempio musiche utilizzate per sonorizzare un canale commerciale su YouTube, video virali postati con finalit\u00e0 evidentemente promozionali, corporate video, tutorial di programmi) ma anche a scopo non commerciale o magari apparentemente non tale (si citi ad esempio un video realizzato a fini umanitari ma sponsorizzato da una multinazionale, che ottiene quindi indiretto profitto in termini di immagine e pubblicit\u00e0 e che produce il contenuto con un budget di tutto rispetto).\nIn sostanza, pur in presenza dell'accordo SIAE-YouTube, non \u00e8 comunque consentito sonorizzare liberamente un video e \"postarlo\" con una traccia musicale per la quale non sia stata concessa una specifica liberatoria di utilizzo dagli aventi diritto per l'abbinamento al video stesso (diritti di \"sincronizzazione\"). Come si pu\u00f2 leggere nei vari disclaimer sul sito \"YouTube per\u00f2 consiglia di controllare attivamente i video, perch\u00e9 le condizioni del trattamento della canzone/sottofondo musicale, potrebbero cambiare\". Questo passaggio \u00e8 riferibile proprio a quanto illustrato e testimonia come l'accordo SIAE-YouTube non consenta all'utente di utilizzare liberamente qualsiasi brano per sonorizzare i propri video postati. Lo stesso vale per la situazione inversa, ovvero per i produttori musicali (musicisti, editori, discografici) che intendono postare video di terzi sonorizzati con le proprie musiche allo scopo di promuoverle. Cos\u00ec come chi realizza il video dovr\u00e0 sempre richiedere e ottenere l'approvazione finale degli aventi diritto della musica prima di abbinarla alle immagini; chi intenda abbinare un video alla propria musica dovr\u00e0 provvedere a fare lo stesso nei confronti degli aventi diritto dei contenuti video.\nViolazioni di copyright.\nPer identificare le violazioni di copyright, in una prima fase il proprietario dei contenuti fornisce elementi al database interno di YouTube che rendano univocamente identificabile il materiale sottoposto e definisce una procedura di utilizzo alla quale YouTube dovr\u00e0 attenersi qualora riscontri una coincidenza tra i contenuti originali (traccia audio e/o video) e quello sottoposto dagli utenti. Ogni volta che un video viene caricato su YouTube, esso viene confrontato con ogni altro elemento del database. Il sistema di confronto non opera soltanto sul file completo ma su ogni suo singolo istante. Questo significa che \u00e8 possibile identificare le coincidenze anche se la copia in questione \u00e8 solo una porzione del file originale, se viene riprodotta al rallentatore e ultimamente al contrario, o ha audio e video di scarsa qualit\u00e0. Tale sistema di confronto vaglia video per una durata equivalente a circa 100 anni ogni giorno, tra nuovi caricamenti e controllo degli archivi.\nIl detentore dei diritti, invece di proibire il caricamento dei propri contenuti da parte degli utenti (Bloccare), ha l'opzione di permettere che la copia venga pubblicata traendone beneficio sia inserendovi dei link commerciali (Monetizzazione-Tracciamento), sia in popolarit\u00e0 del Brand (Tracciamento). In alcuni casi il proprietario dei contenuti concede la compartecipazione delle entrate con l'utente che carica un video con contenuto non originale, ad esempio cover di brani musicali famosi (Monetizzazione parziale-Tracciamento).\nLa richiesta di rimozione di un video per violazione del copyright consiste invece nell'invio, da parte del detentore dei diritti, di un avviso formale comprensivo di tutti i dati legali necessari. Successivamente, l'utente incriminato, visualizzer\u00e0 accanto al video l'informazione relativa alla sua rimozione per violazione di copyright. Inoltre ricever\u00e0 un avvertimento a seguito del quale dovr\u00e0 completare il programma \"Scuola di copyright\", che illustra le regole a tutela del copyright imposte dalla piattaforma. Se il video \u00e8 stato cancellato erroneamente a seguito di un avviso, il ricevitore di tale avviso pu\u00f2 richiedere il ritiro da parte dell'autore della rivendicazione o inviare una contronotifica. In caso contrario, l'avvertimento scadr\u00e0 dopo tre mesi. A seguito di tre avvertimenti sul copyright, l'account incriminato verr\u00e0 chiuso insieme agli eventuali canali associati, tutti i video saranno eliminati e l'utente in questione non avr\u00e0 la possibilit\u00e0 di creare nuovi canali.\nLa vicenda di Chris Brown.\nNon \u00e8 raro che un singolo video abbia pi\u00f9 di un detentore di diritti. Il sistema content ID di YouTube prende in considerazione tutti questi casi ma funziona solo tramite la partecipazione dei detentori dei diritti. Se ci sono contenuti che altri caricano su YouTube, dovrebbero registrarli nel sistema content ID e poi avranno la scelta su come verranno utilizzati. Bloccando semplicemente il riutilizzo, si perdono tutte le nuove forme d'arte, nuovi utenti, nuovi canali distributivi e nuove fonti di profitto.\nStando alle regole imposte da YouTube, nessun utente pu\u00f2 caricare contenuti protetti dal copyright statunitense, ma nonostante questo, ancora molti video continuano ad essere caricati: come show televisivi, video musicali o concerti live. Inizialmente, a meno che non fosse il titolare del diritto d'autore stesso a notificare una violazione del copyright, YouTube ne veniva informata solo tramite segnalazioni inviate da utenti. Questo sistema, utilizzabile anche in caso di contenuto dubbio o che urta la sensibilit\u00e0 dei visitatori, \u00e8 stato utilizzato talvolta anche in maniera non appropriata, provocando delle guerre virtuali fatte di segnalazioni e contro-segnalazioni di video altrui puramente per cattiveria o per ripicche personali. \u00c8 stato pertanto deciso di cancellare tale opzione. Il metodo principale attualmente utilizzato da YouTube per rilevare violazioni in materia di copyright consiste nel sistema di ricerca che gli utenti associano al clip. \u00c8 per questo che gli utenti, nel tentativo di aggirare il controllo, utilizzano termini alternativi quando caricano certi tipi di file.\nHollywood rimane divisa su YouTube, cos\u00ec come \"i ragazzi commerciali amano YouTube e i ragazzi legali lo odiano\".\nI proprietari del contenuto non solo mirano all'utilizzo di YouTube per infrangere il copyright, ma mirano anche, tramite collegamenti a siti esterni, ad infrangere i contenuti di YouTube e di altri siti di condivisione video. Ne sono un esempio i casi QuickSilverScreen vs. Fox, Daily Episodes vs. Fox e Columbia vs. Slashfilm. L'obbligo dei collegamenti rimane una questione discussa, avendo sia pro che contro. La legge negli Stati Uniti \u00e8 attualmente incline a ritenere responsabili dei contenuti illegali i proprietari del sito. Essi tuttavia sono spesso protetti dalla legge DMCA, a condizione che cancellino i contenuti illeciti dopo la pubblicazione di una notifica di eliminazione. Comunque, una recente sentenza giudiziaria negli Stati Uniti ha considerato Google non responsabile per collegamenti che infrangono il diritto d'autore.\nEsempi di denunce di violazioni.\nIl 5 ottobre 2006, la Societ\u00e0 Giapponese per i Diritti degli Autori, Compositori ed Editori (JASRAC), denunci\u00f2 l'infrazione del proprio copyright relativo ai contenuti giapponesi su YouTube. Migliaia di video di molti artisti giapponesi (come Tokyo Jihen e di altri artisti J-pop) furono rimossi. Quando la CBS e la Universal Music Group firmarono l'accordo per inserire contenuti su YouTube, annunciarono anche un prossimo utilizzo di nuove tecnologie di aiuto all'identificazione ed eliminazione del materiale protetto da copyright.\nIl giornalista TV, Robert Tur sporse la prima denuncia contro la societ\u00e0 nell'estate 2006, con l'accusa di aver violato il copyright, ospitando una serie di famose news clip senza alcuna autorizzazione. Il caso deve essere ancora discusso. Il 9 novembre 2006 Artie Lange comunic\u00f2 che il suo avvocato era in trattative con YouTube, dopo aver trovato per intero il suo DVD, \"It's the Whiskey Talking\", disponibile gratis sul sito. Artie aggiunse che avrebbe richiesto un risarcimento, altrimenti avrebbe proceduto per le vie legali.\nLe societ\u00e0 Viacom e BBC richiesero a YouTube di cancellare pi\u00f9 di 200.000 video. Nel 2008 Viacom fece causa a YouTube e al suo proprietario Google, per pi\u00f9 di 1 miliardo di dollari, presso la Corte Distrettuale degli Stati Uniti per il distretto Sud di New York. La Viacom ha reclamato il possesso da parte di YouTube di oltre 150.000 dei loro video, distribuiti online senza la loro autorizzazione.\nMediaset il 30 luglio 2008 cit\u00f2 YouTube presso il tribunale di Roma, chiedendo un risarcimento di 500 milioni di euro per diffusione illecita di materiale audiovisivo coperto da diritto d'autore. Il 17 dicembre 2009, il tribunale di Roma dispose la rimozione dai server YouTube di tutti i contenuti appartenenti a Mediaset illecitamente caricati; nello specifico, quelli del Grande Fratello, essendo questo il contenuto Mediaset pi\u00f9 visualizzato.\nNel 2011, la Giunti O.S. (organizzazioni speciali) tent\u00f2 di denunciare un utente italiano, icoleo, per la violazione del copyright del test di Rorschach, dato che il suddetto utente aveva realizzato un video (non si conosce bene lo scopo) usando le tavole d'esame ufficiali, precisando che, se il video non fosse stato eliminato entro tre giorni, si sarebbe ricorso al parere di Hans Huber Verlag (proprietario internazionale del copyright) per passare o no alle vie legali. Il proprietario del video ha poi eliminato quest'ultimo.\nIl \"fair use\".\nNelle stesse \"linee guida\" dettate da YouTube, dopo aver elencato i casi in cui si \u00e8 di fronte ad una chiara violazione del copyright, indica che ci sono casi particolari dove pu\u00f2 legittimamente invocarsi il \"fair use\", ma lascia la responsabilit\u00e0 della scelta al singolo utente. Ci sono ora le prime cause: ad esempio, una casalinga americana aveva messo su YouTube l'immagine del proprio figlio, accompagnata da una musica di sottofondo. Il titolare dei diritti su tale brano musicale ne ha chiesto la rimozione; YouTube ha poi deciso di riammettere il filmato e la questione \u00e8 finita in tribunale.\nIdentificazione vocale.\nIl 12 ottobre 2006, YouTube ha annunciato che a causa dei recenti accordi con i creatori di contenuti di alto profilo, sono stati costretti ad utilizzare software anti-pirateria. Il software utilizza una tecnologia di firma audio che pu\u00f2 distinguere una copia di bassa qualit\u00e0 di un video musicale con licenza o altro materiale, da una versione originale ad alta qualit\u00e0. YouTube in tal caso dovrebbe rimpiazzare il file con una versione approvata o eliminarlo automaticamente.\nViolenza.\nIl 1\u00ba giugno del 2006, il notiziario serale della ITV News ha riportato che YouTube e altri siti affini incoraggiano la violenza e il bullismo tra i giovani, i quali filmano combattimenti con i loro cellulari, e in seguito li caricano su YouTube. Mentre il sito ha provveduto con una funzione per segnalare contenuti eccessivamente violenti, il reportage ha dichiarato che le comunicazioni con la societ\u00e0 erano difficili.\nCensura.\nAfghanistan.\nIl 12 settembre 2012 YouTube venne vietato in Afghanistan a causa della pubblicazione di un film su Maometto.\nIran.\nIl 3 dicembre 2006, in Iran il \"Comitato per la Propagazione della Virt\u00f9 e la Prevenzione dal vizio\" ha affermato che \"I siti ebrei come YouTube, con i loro video provocanti e peccaminosi, sono il simbolo della decadenza del perverso occidente\". Pertanto ha bloccato l'accesso a YouTube e ad altri siti nel tentativo di impedire la diffusione di musica e film stranieri ritenuti moralmente viziati. YouTube in Iran non \u00e8 accessibile, a riprova di questo vi \u00e8 il canale YouTube ufficiale dell'agenzia di stampa Iraniana Fars News Agency.\nTurchia.\nLa Turchia ha bloccato YouTube il 6 marzo 2007 per aver pubblicato video offensivi verso i turchi e Atat\u00fcrk, il fondatore della moderna Turchia, raffigurato nell'escalation di quella che molti chiamano \"guerra virtuale\" tra greci, armeni, kurdi e turchi su YouTube, dove persone di ogni fronte hanno inserito video con lo scopo di sminuire e rimproverare l'altro. Il video che ha causato il blocco accusava i turchi e Atat\u00fcrk di essere gay. Il video \u00e8 stato prima menzionato sulla CNN turca ed in seguito il procuratore pubblico di Istanbul ha fatto causa a YouTube per aver offeso la cultura turca. La corte ha sospeso l'accesso al sito in attesa della rimozione del video. Il ban \u00e8 stato fortemente criticato come censura della stampa dalla gente comune. I legali di YouTube hanno inviato una documentazione della rimozione del video al procuratore turco e l'accesso \u00e8 stato riabilitato il 9 marzo 2007. L'accesso a YouTube \u00e8 stato nuovamente bloccato da due successive sentenze relative ad altri video rispettivamente del 5 maggio 2008 e del 6 giugno 2008.\nThailandia.\nDurante la settimana dell'8 marzo 2007, YouTube \u00e8 stato bloccato in Thailandia. Molti blogger hanno ritenuto che le ragioni di tale impedimento sono state dovute al video dell'intervista del Primo ministro Thaksin Shinawatra alla CNN. Peraltro, il governo non ha smentito o confermato le ragioni della censura. YouTube \u00e8 comunque tornato accessibile dal 10 marzo. La notte del 3 aprile, il sito \u00e8 stato nuovamente bloccato in Thailandia. Il Governo ha citato un video dichiarandolo \"offensivo\" per il Re Bhumibol Adulyadej. Tuttavia, il Ministro dell'Informazione e della Comunicazione Tecnologica ha affermato che YouTube sarebbe tornato accessibile in pochi giorni, dopo che i siti contenenti riferimenti a tale video fossero stati rimossi. In seguito a questo incidente il blog tecnologico Mashable \u00e8 stato bloccato dalla Thailandia per aver riportato il video in questione.\nBrasile.\nYouTube \u00e8 stato accusato dalla modella brasiliana e VJ di MTV Daniella Cicarelli per aver mostrato sul proprio sito un video registrato da un paparazzo, nel quale lei e il suo fidanzato, Renato Malzon, avevano un rapporto sessuale su una spiaggia spagnola. L'accusa ha richiesto l'inaccessibilit\u00e0 di YouTube in Brasile finch\u00e9 ogni copia del video fosse stata rimossa. Sabato 6 gennaio 2007, un'ingiunzione legale ha ordinato l'inserimento di una serie di filtri, con lo scopo di impedire l'accesso agli utenti brasiliani.\nBirmania.\nNell'agosto 2007 la giunta militare birmana ha chiuso l'accesso a YouTube per fermare i filmati di denuncia dei massacri dei dimostranti, in gran parte monaci, che chiedevano una maggiore libert\u00e0.\nCina.\nNel marzo 2008 YouTube \u00e8 stato bloccato in Cina per aver ospitato nella propria piattaforma e reso visibile un video dove erano filmate le violenze e i disordini scoppiati in Tibet in quei giorni. Anche se YouTube \u00e8 bloccato dal Great Firewall, molti media cinesi, tra cui China Central Television (CCTV), hanno account YouTube ufficiali. Nonostante il divieto, Alexa classifica YouTube come l'undicesimo sito Web pi\u00f9 visitato in Cina.\nMarocco.\nIl Marocco ha bloccato l'accesso nel maggio 2007, probabilmente a causa di video critici\u00a0nei confronti dell'occupazione marocchina del Sahara occidentale. YouTube \u00e8 diventato nuovamente accessibile il 30 maggio 2007, dopo che\u00a0Maroc Telecom ha\u00a0annunciato ufficiosamente che l'accesso negato al sito web era un semplice \"problema tecnico\".\nEritrea.\nYouTube \u00e8 stato bloccato a intermittenza in Eritrea dal 2011 da alcuni ISP, anche se un portavoce di Freedom House ha ipotizzato che ci\u00f2 fosse dovuto a considerazioni sulla larghezza di banda.\nCorea del Nord.\nYouTube \u00e8 bloccato in Corea del Nord a causa delle leggi del paese relative a Internet e alla sua accessibilit\u00e0. \u00c8 stato completamente bloccato dall'aprile 2016 e il governo nordcoreano ha avvertito che chiunque tenti di accedervi \u00e8 soggetto a punizione.\nSudan.\nLe autorit\u00e0 sudanesi hanno bloccato YouTube il 21 aprile 2010, a seguito delle elezioni presidenziali del 2010, e hanno anche bloccato il proprietario di YouTube, Google. Il blocco era in risposta a un video di YouTube che mostrava i lavoratori della Commissione elettorale nazionale in uniformi ufficiali e un bambino nella regione di Hamashkoreib mentre compilavano le strisce elettorali e le inserivano nelle urne, con uno di loro che esprimeva sollievo per il prolungamento del periodo di votazione per loro di finire il loro lavoro. Il Sudan aveva precedentemente bloccato temporaneamente YouTube nel 2008 per ragioni sconosciute. Il 17 settembre 2012, YouTube \u00e8 stato nuovamente bandito dalla National Telecommunication Corporation per non aver rimosso Innocence of Muslims, un controverso film anti-islamico. Tuttavia, il blocco \u00e8 stato successivamente revocato.\nSudan del Sud.\nYouTube \u00e8 stato bloccato in Sud Sudan a causa delle polemiche relative a Innocence of Muslims, un controverso film anti-islamico.\nSiria.\nNel febbraio 2011, la Siria ha smesso di filtrare YouTube, Facebook e Twitter. All'inizio della guerra civile siriana, il 3 giugno 2011, il governo ha chiuso la rete Internet del paese. Dalla primavera araba nei primi anni del 2010 in Medio Oriente, questo ha portato alla causa di gravi conflitti nel paese.\nTagikistan.\nNel luglio 2012, le autorit\u00e0 tagike hanno bloccato YouTube in risposta al caricamento di video che mostravano proteste contro gli scontri tra militanti. Otto giorni dopo, il divieto \u00e8 stato revocato. Nello stesso anno, il governo tagiko ha nuovamente bloccato il sito, questa volta a causa di video che ritraevano il presidente Emomali Rakhmon, ritenuti offensivi nei confronti del governo. Nel 2013, il Tagikistan ha bloccato YouTube per la terza volta a causa di un video che mostra il presidente Rakhmon che balla e canta stonato alla festa di matrimonio di suo figlio nel 2007. Dal 1\u00ba aprile 2020 la medesima piattaforma ha vietato YouTube Shorts, poich\u00e9 alcune ragazze tagiche avrebbero creato contenuti sessualmente discutibili.\nTurkmenistan.\nIl 25 dicembre 2009, per motivi di sicurezza, YouTube \u00e8 stato bloccato in Turkmenistan dall'unico ISP del paese, Turkmentelecom. Anche altri siti Web, come LiveJournal, sono stati bloccati.\nTermini di servizio.\nIn accordo con i termini di servizio del sito, gli utenti possono caricare video solo se hanno il permesso della propriet\u00e0 dei diritti d'autore e delle persone raffigurate. Pornografia, diffamazione, molestie, pubblicit\u00e0 e materiale che incoraggia condotte criminali non possono essere caricati sul sito. ; detta licenza ha termine quando l'utente cancella il materiale dal sito. Gli utenti possono vedere il video ma non possono scaricarlo. Per vedere i video, non \u00e8 necessaria la registrazione.\nProfitti e costi di gestione.\nPrima di essere stata acquistata da Google, YouTube ha dichiarato che il suo modello di affari si basa sulla pubblicit\u00e0. Alcuni esperti industriali hanno speculato che i costi di YouTube, in particolare la larghezza di banda richiesta, potrebbero ammontare a pi\u00f9 di un milione di dollari al giorno, pertanto hanno alimentato critiche su come la societ\u00e0, come tante altre in avviamento su Internet, non ha attuato un proficuo modello di affari. Le pubblicit\u00e0 sono state lanciate sul sito dall'inizio di marzo 2006. In aprile, YouTube ha iniziato a usare Google AdSense, servizio terminato successivamente. Dati i suoi altissimi livelli di traffico, il flusso di dati video e il numero di pagine viste, alcuni hanno calcolato che i potenziali guadagni di YouTube potrebbero aggirarsi intorno al milione di dollari al mese.\nSi stima che nel 2009 il sito sia costato quasi 700 milioni di dollari, di questi almeno 300 dedicati al pagamento delle connessioni Internet. Si stima che nel 2009 il sito abbia generato il 42% dei traffico on-line che \u00e8 transitato su Internet e che fatturer\u00e0 circa 240 milioni di dollari, quindi una cifra insufficiente a coprire i costi del sito. Dall'autunno 2011 YouTube inserisce degli spot pubblicitari prima di permettere la visione di alcuni video.\nIl nome del dominio.\nLa scelta del nome del dominio codice_1 si rivel\u00f2 fonte di problemi per un sito con un nome simile, codice_2. L'azienda proprietaria del sito, la Universal Tube &amp; Rollform Equipment, cit\u00f2 in giudizio YouTube nel novembre 2006 in seguito a frequenti sovraccarichi dovuti a utenti che cercavano YouTube. La Universal Tube ha successivamente modificato il nome del proprio sito web in codice_3.\nNote tecniche.\nFormato video.\nDal 2009, la tecnologia video del sito si basa su HTML5 per video Mpeg-4 con codec H264. In precedenza utilizzava Flashplayer 7 di Macromedia con codec video Sorenson Spark H.263, che permetteva a YouTube di mostrare video con una qualit\u00e0 comparabile a quella di molti altri player affermati (come Windows Media Player, RealPlayer o il QuickTime Player della Apple), ma richiedeva all'utente il download e l'installazione di un plugin per il browser aggiuntivo per visionare il video: Adobe Flash o Gnash.\nYouTube ufficialmente accetta video nei formati WMV, AVI, QTFF, ogg e della famiglia MPEG (3gp, MPEG-1, MP4 e M4v).\nDa marzo 2008 YouTube permette di visualizzare alcuni video in \"alta qualit\u00e0\" (HQ). Ci\u00f2 \u00e8 possibile cliccando sotto \"Visualizzazioni\" sotto al video (in seguito i comandi del player sono stati modificati). Anche i video che non dispongono di questa funzionalit\u00e0 possono essere visualizzati in alta qualit\u00e0 aggiungendo alla fine dell'indirizzo del video \"&amp;fmt=18\". A novembre 2008 \u00e8 stata aggiunta anche la possibilit\u00e0 di visualizzare i video in alta definizione (720p), ancora migliore rispetto all'alta qualit\u00e0 (HQ). Se la funzione \u00e8 presente, basta cliccare sul pulsante HD presente nella barra del player, oppure aggiungere alla fine dell'indirizzo del video \"&amp;fmt=22\".\nIn seguito, nel novembre del 2009, la funzionalit\u00e0 HD \u00e8 stata migliorata passando dalla risoluzione 1280x720 (meglio conosciuta come 720p) a quella \"full HD\" 1920x1080 (conosciuta come 1080p), analoga a quella offerta da un Blu-ray Disc e compatibile con le videocamere e gli schermi HD. In ogni caso un video caricato in alta definizione risulta sempre riproducibile anche nelle definizioni inferiori. Nel luglio 2010 \u00e8 stato implementato anche il supporto ai video con risoluzione 4K (4096x3072 pixel).\nLe definizioni disponibili risultano le seguenti:\nDal luglio 2009 \u00e8 possibile la riproduzione di contenuti stereoscopici (3D) sia con l'anaglifo (vecchie lenti bicolori) sia con i nuovi metodi per la riproduzione (monitor 3D con trasmettitore IR e occhialini attivi).\nAccessibilit\u00e0 dei contenuti.\nGli utenti possono inviare i video in molti formati comuni (come mpeg e avi). YouTube li converte automaticamente nei formati supportati e li rende visionabili online.\nOgni video \u00e8 accompagnato dal markup HTML per collegarsi (link) e rimandare ad esso e/o inserirlo (embed) in un'altra pagina; alcune piccole aggiunte al markup permettono al video di partire automaticamente (autoplay) all'apertura della pagina. Queste semplici opzioni taglia-e-incolla sono molto diffuse tra gli utenti del social web.\nYouTube Video Editor.\nIl 18 giugno 2007 YouTube ha lanciato il proprio programma di video editing online, chiamato YouTube Video Editor. Il programma permette agli utenti di modificare i propri video direttamente online. Esso si presenta come un'altra estensione dei servizi resi possibili grazie al Web 2.0. \u00c8 rimasto attivo fino al 20 settembre 2017.\nRiconoscimenti.\nNel 2006 YouTube ha annunciato il suo \"YouTube Video Awards\", premi dati come riconoscimento formale ai migliori video di YouTube dell'anno precedente, votati dalla comunit\u00e0 di YouTube. Si tratta di video riprodotti talmente tante volte da essere considerati \"casi\" degni di interesse per la comunit\u00e0 di Internet, e a volte i personaggi anonimi che hanno messo in rete il loro video diventano vere e proprie icone sociali, ripresi o citati da altri media (dai videoclip a South Park). Prima del 2007 era un contatore ad occuparsi di selezionare i video pi\u00f9 visti, ora gli utenti di YouTube hanno un ruolo attivo nella scelta. I vincitori ricevono un trofeo; al fine di essere nominati, gli utenti dovevano aver creato un proprio video originale.\nLe categorie sono: \"Most Creative\", \"Best Comedy\", \"Best Commentary\", \"Best Series\", \"Best Music Video\", \"Most Inspirational\", \"Most Adorable\". Nella prima edizione le categorie erano solo sette. Per ogni categoria vengono candidati dieci video, tra i quali verr\u00e0 scelto il vincitore. I video nominati da votare sono scelti dal personale di YouTube, mentre i vincitori sono selezionati dagli stessi utenti di YouTube, i quali nel 2008 hanno avuto diritto al voto una volta al giorno, ma una volta effettuata la scelta non hanno avuto la possibilit\u00e0 di cambiarla.\nAl fine di essere nominati, gli utenti dovevano aver creato un proprio video originale.\n2006 Awards:\n2007 Awards:\nAttenzione dei media.\nGrazie soprattutto al passaparola online, YouTube \u00e8 cresciuto rapidamente, fin dalla sua creazione, e ha dato al sito il suo primo aumento di notoriet\u00e0 quando ospit\u00f2 il popolare Saturday Night Live. Tuttavia, la linea di condotta di YouTube proibisce la pubblicazione di materiali protetti da diritto d'autore e NBCUniversal, proprietaria di SNL, decise presto di intraprendere azioni contro YouTube.\nNel febbraio 2006, NBC chiese la rimozione di alcuni dei suoi contenuti protetti dal diritto d'autore da YouTube, compresa \"Lazy Sunday\" e le immagini delle Olimpiadi invernali del 2006. Il mese seguente, in un tentativo di rinforzare la sua politica contro le infrazioni al copyright, YouTube mise un limite massimo di tempo ai video, pari a 10 minuti (pi\u00f9 precisamente 10 minuti e 58 secondi), ad eccezione per i contenuti spediti attraverso il suo programma nel quale si pu\u00f2 specificare che si tratta di video amatoriali. Questa restrizione \u00e8 spesso superata da chi inserisce video dividendo il video originale in segmenti pi\u00f9 piccoli o al massimo uguali al limite.\nAnche se YouTube aveva fatto la sua parte per venire incontro alle richieste di NBC, l'incidente divent\u00f2 una notizia pubblica, rendendo YouTube pi\u00f9 popolare che mai. Mentre il sito continuava a crescere, NBC inizi\u00f2 a capire le possibilit\u00e0 e nel giugno del 2006 fece una mossa insolita: il network riconsider\u00f2 il proprio operato e annunci\u00f2 un'alleanza strategica con YouTube. Come parte dell'alleanza, fu aperto un canale ufficiale della NBC su YouTube, ospitante filmati promozionali della serie TV \"The Office\". YouTube, inoltre, avrebbe promosso i video della NBC nel proprio sito.\nLa CBS, che in precedenza aveva chiesto a YouTube di rimuovere alcuni dei suoi filmati, si fece risentire nel luglio 2006. In un documento indicativo di come stava cambiando la percezione di YouTube (e di siti simili) da parte dell'industria tradizionale dei media, Sean McManus, presidente della CBS News and Sports disse:\nNell'agosto 2006, YouTube ha annunciato che, entro i successivi 18 mesi, si augurava di offrire ogni video musicale mai creato.\nWarner Music Group ed EMI hanno confermato di essere tra le compagnie in trattative per rendere effettivo questo progetto. In settembre, Warner Music e YouTube hanno siglato un patto, nel quale YouTube sarebbe stata abilitata a ospitare ogni video musicale prodotto dalla Warner, mentre avrebbe condiviso una parte dei ricavi pubblicitari. Inoltre, i video creati dagli utenti di YouTube sarebbero stati autorizzati a usare canzoni della Warner nelle loro colonne sonore.\nIl 9 ottobre, la CBS, insieme alla Universal Music Group e alla Sony BMG Music Entertainment hanno pattuito di fornire contenuti su YouTube.\nIl 29 gennaio 2007, il cofondatore di YouTube, Chad Hurley, ha annunciato che il sito avrebbe pagato gli utenti pi\u00f9 importanti, che sarebbero potuti anche diventare proprietari dei diritti d'autore e guadagnare una parte dei ricavi pubblicitari. Ad ogni modo, al Forum economico mondiale, Mr. Hurley non ha dichiarato la somma concreta che YouTube avrebbe pagato ai propri contribuenti.\nPromozioni musicali e per le band.\nYouTube \u00e8 anche diventato un metodo per promuovere le band e la loro musica. Uno dei tanti esempi sono stati gli OK Go, i quali hanno avuto alti ascolti in radio e un MTV Video Music Awards per la loro performance sui tapis-roulant nel video \"Here It Goes Again\". Allo stesso modo, il video viral di Samuel Ferrari con la canzone \"YouTube School\" (centomila visite in poche settimane) o la Campagna degli abbracci gratis, accompagnato da una musica dei Sick Puppies, ha portato notoriet\u00e0 sia alla band che alla campagna, oltre che l'emulazione dell'iniziativa in altre parti del mondo. Il protagonista del video Juan Mann ha ottenuto tale fama, grazie anche all'intervista pubblicata per un programma di news australiano; in seguito \u00e8 apparso su The Oprah Winfrey Show.\nFruizione in HD.\nL'importanza promozionale assume rilievo strategico anche nella fruizione dell'archivio dei videoclip musicali. Infatti, nel giugno del 2019, \u00e8 stato annunciato un nuovo accordo (subito operativo) con la Universal Music Group che determina la volont\u00e0 tecnica di sostituire le copie delle opere di artisti di punta \u2013 ormai vecchie versioni digitali in SD a bassa risoluzione \u2013 restaurandole, rimasterizzandole e rendendole fruibili in formato FHD (Full High-Definition).\nL'operazione di restyling che dovrebbe coinvolgere all'incirca 1.000 videoclip musicali, gi\u00e0 presenti nella piattaforma, non avverr\u00e0 in modo invasivo, ovvero rimuovendoli dai loro canali aziendali. Con un espediente tecnico, non precisato nel comunicato ufficiale, senza ulteriori dettagli, i nuovi clip sostituiscono le vecchie copie sia su YouTube che su YouTube Music, mantenendo sia l'URL originario, sia il numero di visualizzazioni, che i like e i commenti. Nella descrizione, a sottolineare l'avvenuta sostituzione, si nota nella maggioranza dei casi la dicitura \"REMASTERED IN HD!\".\nI primi tre titoli annunciati sono i video di Tom Petty con \"Free Fallin\"' (1989), dei Beastie Boys con \"Sabotage\" (da \"Ill Communication\", 1994), Lady Gaga con \"Bad Romance\" (2009).\nGuadagni per i creatori di contenuti.\nGli utenti che producono e pubblicano video sono indicati col neologismo \"youtuber\". Questo status esclusivo, in precedenza offerto solo a provider commerciali, ha permesso agli utenti di trarre guadagni dalle inserzioni pubblicitarie. I primi youtuber \"professionisti\", ovvero che si dedicano regolarmente alla creazione di contenuti in modo da incrementare visualizzazioni e iscrizioni al canale, sono apparsi negli Stati Uniti in seguito a tali accordi con il sito web; la pratica si \u00e8 successivamente diffusa in tutto il mondo. La popolarit\u00e0 degli Youtuber \u00e8 ormai altissima tanto da essere paragonati ad attori o cantanti; molti di loro vengono spesso ingaggiati da aziende per pubblicizzare i loro prodotti, come il recente caso della Fanta, ma anche tour per autografi e merchandising: in Italia l'esempio pi\u00f9 eclatante \u00e8 la \"IlluminatiCrew,\" gruppo di youtuber italiani nato nel 2015 e che ha iniziato una collaborazione con l'azienda di scarpe 2Stars per un modello speciale firmato col logo del gruppo. Per questo \u00e8 stato organizzato un tour per negozi d'abbigliamento in tutta Italia: un evento a Rimini \u00e8 stato annullato per via dell'incredibile folla che ha costretto i gestori del negozio a chiamare le autorit\u00e0.\nNegli ultimi anni YouTube ha reso disponibile il Programma Partner di YouTube (YPP) ad una platea di creatori di contenuti sempre maggiore. Dal 18 aprile 2017 tutti gli utenti che caricano video in osservanza delle norme della community e quelle degli inserzionisti, sono teoricamente idonei a monetizzare i loro contenuti, indifferentemente dal numero di iscritti e con un numero di visualizzazioni complessivo per il canale superiore a 10.000. Il 16 gennaio 2018 sono state aggiunte delle restrizioni, come la necessit\u00e0 di avere almeno 4000 ore di visualizzazioni del canale negli ultimi 12 mesi e 1000 iscritti.\nLe assemblee di YouTube.\nGli youtuber organizzano periodicamente incontri per celebrare la comunit\u00e0 della condivisione video. Uno dei primi di questi incontri, l'annuale e internazionale \"As One\", si \u00e8 tenuto per la prima volta nel gennaio 2007 ad Hollywood in California. Il secondo \"As One\", tenutosi il 17 febbraio 2007 nel centro commerciale Pier 39 di San Francisco, ha organizzato la riunione di molti degli utenti pi\u00f9 in vista del sito.\nOnorificenze.\nYouTube ha inoltre premiato video con delle onorificenze, la pi\u00f9 popolare riguarda \"il pi\u00f9 votato\" e \"il pi\u00f9 visto\" del giorno, della settimana, del mese, e di sempre. Le distinzioni includono:\nClassifiche.\nVideo con pi\u00f9 visualizzazioni.\nIl video con pi\u00f9 \"Mi piace\" \u00e8 \"Despacito\" di Luis Fonsi e Daddy Yankee, con oltre 47 milioni di \"pollici in su\". Il videoclip del singolo \"Butter\" dei BTS detiene il record di maggior numero di visualizzazioni nelle prime 24 ore con 108,2 milioni.\nIl 21 dicembre 2012 \"Gangnam Style\" di Psy \u00e8 stato il primo video a raggiungere un miliardo di visualizzazioni; per questa occasione, a fianco al numero di visualizzazioni, YouTube ha inserito un GIF danzante del cantante sudcoreano. Il 30 maggio 2014 il video di Psy ha raggiunto i due miliardi di visualizzazioni, e la GIF, questa volta raddoppiata, \u00e8 comparsa nuovamente a fianco. Il 1\u00ba dicembre 2014 sempre lo stesso video ha raggiunto il pi\u00f9 alto numero intero 32-bit (), utilizzato dal contatore delle visualizzazioni di YouTube, costringendo il team di sviluppo a effettuare un aggiornamento, implementando il contatore a 64-bit (). Il 4 agosto 2017, l'11 ottobre 2017, il 5 aprile 2018, il 24 febbraio 2019 e il 10 ottobre 2020 \"Despacito\" \u00e8 diventato il primo video a raggiungere 3, 4, 5, 6 e 7 miliardi di visualizzazioni. Il 22 febbraio 2021, il 20 luglio 2021 e il 13 gennaio 2022 \"Baby Shark Dance\" \u00e8 diventato il primo video a raggiungere 8, 9 e 10 miliardi di visualizzazioni.\nNella classifica sottostante sono presenti i 10 video pi\u00f9 visti sul sito ed \u00e8 aggiornata al 27 febbraio 2022:\nCanali con pi\u00f9 iscritti.\nLa classifica sottostante \u00e8 aggiornata al 27 febbraio 2022:\nInfluenze su altri siti.\nCol successo di YouTube, molti altri siti di condivisione video hanno cercato di emularne il modello; alcuni contengono anche il familiare \"tube\" alla fine o all'interno del nome.\nInoltre, centinaia di siti web hanno creato filtri e mostrano contenuti da YouTube nel tentativo di evitare le pubblicit\u00e0.\nYouTube, chiaramente di diritto statunitense, ha il vantaggio dell'applicazione del fair use che non hanno i siti europei.\nEuTube.\nIl 3 marzo 2006 l'Unione europea ha lanciato attraverso YouTube il progetto ANCU-EuTube, curato dalla Commissione europea e teso a rendere disponibili al pubblico i propri materiali audiovisivi. Lo scopo principale del progetto \u00e8 quello di informare i cittadini sulle attivit\u00e0 dei paesi aderenti all'UE. I video disponibili sono in lingua inglese, in lingua francese e in lingua tedesca anche se \u00e8 in programma un'estensione della gamma linguistica.\nUna particolare attenzione \u00e8 rivolta al materiale di repertorio riguardante la storia dell'Unione europea, dalla sua fondazione ai tempi attuali.\nLeanback.\nYouTube Leanback \u00e8 un servizio attivo dal 2012 che permette di visualizzare video ed altri contenuti presenti sul sito, direttamente in televisione.\nCanali ufficiali.\nNon sono solo le persone \"comuni\" a creare canali su YouTube, ma anche aziende e persone famose che, caricando video di cui detengono il copyright, aumentano la propria popolarit\u00e0. I canali ufficiali di YouTube vengono detti \"partner\".\nPesci d'aprile.\nDal 2008 fino al 2016 YouTube ha organizzato diversi pesci d'aprile.\nAttacchi informatici.\nIl 4 luglio 2010 YouTube \u00e8 stato preso di mira da cracker che hanno sfruttato una falla del sistema per rinviare ad altri video, o talvolta a siti pornografici, gli utenti che accedessero ai video di Justin Bieber."}
{"id": "2763156", "revid": "767487", "url": "https://it.wikipedia.org/wiki?curid=2763156", "title": "Pozza della Polenta", "text": "La Pozza della Polenta \u00e8 una piccola zona umida situata nell'Appennino Ligure. Si trova all'interno della Foresta demaniale delle Lame, a 1365 m di quota.\nCaratteristiche.\nLa pozza si estende per poche centinaia di metri quadrati ed \u00e8 alimentata da una sorgente perenne d'acqua potabile. Essa \u00e8 importante dal punto di vista naturalistico perch\u00e9 ospita al suo interno numerosi esemplari di \"Caltha palustris\", un cosiddetto relitto glaciale, giunto in Liguria durante l'ultima glaciazione. Dalla presenza della \"Caltha palustris\" deriva anche il nome della pozza: infatti in primavera, verso maggio, le piante fioriscono con grandi fiori gialli che fanno assomigliare la pozza ad un piatto di polenta.\nLa Pozza della Polenta si trova lungo uno dei percorsi naturalistici allestiti nella zona, ed \u00e8 quindi facilmente raggiungibile dal Lago delle Lame."}
{"id": "2763158", "revid": "339392", "url": "https://it.wikipedia.org/wiki?curid=2763158", "title": "The American Dragon", "text": ""}
{"id": "2763162", "revid": "118031", "url": "https://it.wikipedia.org/wiki?curid=2763162", "title": "Khosrow Daivari", "text": ""}
{"id": "2763164", "revid": "287204", "url": "https://it.wikipedia.org/wiki?curid=2763164", "title": "The Million Dollar Man", "text": ""}
{"id": "2763170", "revid": "106908", "url": "https://it.wikipedia.org/wiki?curid=2763170", "title": "Heidenreich", "text": ""}
{"id": "2763171", "revid": "113616784", "url": "https://it.wikipedia.org/wiki?curid=2763171", "title": "Ionizzazione di Penning", "text": "La ionizzazione di Penning \u00e8 un tipo di ionizzazione chimica che coinvolge reazioni tra atomi e/o molecole neutre. \nIl processo prende il nome dal fisico olandese Frans Michel Penning che lo descrisse per primo nel 1927.\nMeccanismo.\nLa ionizzazione di Penning consiste nell'interazione tra un atomo (o una molecola) in uno stato eccitato in fase gas G* e una molecola bersaglio M, risultante nella formazione di un catione radicale molecolare M+., un elettrone e\u2212, e una molecola neutra in fase gas G:\nLa ionizzazione di Penning avviene quando la molecola bersaglio ha un potenziale di ionizzazione pi\u00f9 basso dell'energia interna dell'atomo (o molecola) eccitato.\nIonizzazione associativa di Penning.\nLa ionizzazione associativa di Penning pu\u00f2 anche avvenire quando:\nIonizzazione di Penning di una superficie.\nLa ionizzazione di Penning di una superficie si riferisce all'interazione di atomi (o molecole) di gas allo stato eccitato con una superficie, S, che porta al rilascio di elettroni.\n(Il simbolo della carica positiva, formula_4, che dovrebbe apparire per la conservazione della carica, \u00e8 omesso perch\u00e9 S \u00e8 una superficie macroscopica e la perdita di un elettrone non ha alcun effetto osservabile).\nSpettrometria di massa a scarica a bagliore.\nNella spettrometria di massa a scarica a bagliore avvengono due meccanismi di ionizzazione: l'impatto elettronico diretto e la ionizzazione di Penning. Quest'ultima avviene per impatto di un atomo di argon, Ar+, del plasma con le molecole di analita."}
{"id": "2763172", "revid": "1543377", "url": "https://it.wikipedia.org/wiki?curid=2763172", "title": "Artroscopia", "text": "L' artroscopia in campo medico, \u00e8 un piccolo intervento chirurgico, un esame dove si visualizza un'articolazione grazie ad uno strumento chiamato artroscopio (uno speciale endoscopio) attraverso una piccola incisione. Ci\u00f2 permette con un unico strumento sia di effettuare la diagnosi che operare al tempo stesso, con un notevole risparmio di tempo.\nProcedimento.\nSi posiziona l'artroscopio nell'articolazione scelta (il caso pi\u00f9 comune \u00e8 al livello del ginocchio), dove \u00e8 possibile visualizzare i menischi, le cartilagini e i legamenti crociati (artroscopia diagnostica). Se \u00e8 presente una patologia a carico di queste strutture \u00e8 possibile passare alla fase chirurgica vera e propria con possibilit\u00e0 di effettuare meniscectomie (asportazione di frammenti meniscali), e regolarizzazione (nei limiti del possibile) delle lesioni cartilaginee; \u00e8 possibile sotto guida artroscopica effettuare ricostruzioni legamentose dei legamenti crociati.\nUtilizzi.\nCome esame diagnostico viene utilizzato per comprendere l'avvenuta rottura di un menisco e altri tipi di lesioni.\nCome trattamento chirurgico si procede alla rimozione di eventuali corpi nello spazio dell'articolazione e trattamento di alcuni tipi di lesioni.\nStoria.\nGli inizi di questa tecnica risalgono nel 1920, grazie al lavoro di Eugen Bircher, ritenuto l'inventore dell'artroscopia al ginocchio. Il chirurgo giapponese Masaki Watanabe \u00e8 stato invece il primo ad utilizzare l'artoscopia come intervento chirurgico."}
{"id": "2763173", "revid": "1005847", "url": "https://it.wikipedia.org/wiki?curid=2763173", "title": "Ivan Ge\u0161ov", "text": "Biografia.\nNato a Plovdiv in una famiglia originaria di Karlovo, Ge\u0161ov venne educato in vari istituti ortodossi e protestanti, ed in seguito all'Owens College di Manchester. Ge\u0161ov fece le prime apparizioni sulla scena politica a causa del suo coinvolgimento nella campagna per l'indipendenza bulgara dall'impero ottomano. Scrisse una serie di lettere contro i turchi e fu condannato a morte, anche se poi la pena fu commutata in seguito all'esilio ad Aleppo. In seguito fu graziato nel 1878 dopo il raggiungimento dell'indipendenza e fece ritorno in Bulgaria dove fu coinvolto nel governo della Rumelia orientale, ricoprendo un certo numero di ruoli tra cui ministro delle finanze per la regione.\nCome governatore della Banca nazionale bulgara dal 1883 in poi venne riconosciuto come una delle migliori menti economiche del paese e fu quindi nominato ministro delle finanze durante il governo di Vasil Radoslavov nel 1886. In questo ruolo, ed in quello seguente di ministro delle finanze, ebbe una politica economica tendente al protezionismo per poter costruire delle solide fondamenta per l'economia bulgara. Ad ogni modo si oppose alle politiche di Stefan Stambolov, in quel momento uno dei reggenti del paese, e si dimise nel 1887, soprattutto per la posizione pro-Austria-Ungheria di Stambolov.\nDopo un periodo di stacco dalla vita politica, fece ritorno come ministro delle finanze nel governo di Konstantin Stoilov nel 1894, posizione che tenne per tre anni. Nel 1901 divenne Presidente dell'Assemblea nazionale e nello stesso anno fu scelto come leader del Partito Popolare, in seguito alla morte di Stoilov.\nInfine Ge\u0161ov form\u00f2 un governo il 29 marzo 1911, guidando una coalizione moderata di nazionalisti e di una fazione russofila di Stojan Danev. Come primo ministro sostenne la politica di operare attraverso la Lega Balcanica e guid\u00f2 il paese attraverso la prima guerra balcanica contro l'impero ottomano. Ad ogni modo si dimise il 30 maggio 1913, il giorno in cui venne firmato il trattato di Londra come termine della guerra. Ciononostante fu il governo di Ge\u0161ov a dare allo zar il potere di firmare trattati al primo posto.\nGe\u0161ov rimase in politica come membro dell'Assemblea nazionale, unendosi al partito democratico nel 1923 dopo la caduta del governo di Aleksand\u0103r Stambolijski, ma non ebbe pi\u00f9 un ruolo governativo.\nAl di fuori dell'ambito politico ricopr\u00ec un certo numero di ruoli, tra cui editore del quotidiano \"Marica\", fondatore della Societ\u00e0 di Studio, la Societ\u00e0 Scientifica e la Societ\u00e0 Letteraria e presidente della Croce Rossa Bulgara (1899-1924) e dell'Accademia Bulgara delle Scienze (1911-1924)"}
{"id": "2763183", "revid": "124389511", "url": "https://it.wikipedia.org/wiki?curid=2763183", "title": "Janet De Nardis", "text": "Biografia.\n\u00c8 laureata in Architettura e Arredamento d\u2019Interni presso l'Universit\u00e0 degli Studi di Roma \"La Sapienza\". \nHa studiato recitazione in Per\u00f9 presso la \"Escuela de Cine\" di Lima, acting televisivo e cinematografico alla Scuola di Cinema di Roma, recitazione con Beatrice Bracco, Anna Strasberg (2012), Michael Margotta e recitazione teatrale presso l'accademia Pietro Sharoff.\nDopo una esperienza nel mondo della moda, inizia la carriera nel mondo dello spettacolo come cantante, nel gruppo femminile delle Finger Prints, con cui nel 2000 incide il singolo \"When I Fall in Love\" ed effettua vari tour nazionali e all'estero (in Giappone, Sendai) durante i mondiali del 2002.\nDebutta in televisione il 21 settembre 2003 come \"signorina buonasera\" di Rai 2, ruolo che mantiene fino al 2009.\nNel 2003 vince il premio della categoria \"disegno\" dedicata ai giovani della II edizione del \"Premio internazionale Giuseppe Sciacca\", e tre anni dopo vince, sempre nella sezione giovani, il primo premio per la categoria narrativa. Il 7 dicembre 2007 ha condotto la premiazione della VI Edizione del Premio, svoltasi presso la sala conferenze della Camera dei deputati di palazzo Marini e da allora conduce ogni anno la cerimonia di premiazione, insieme al giornalista Arnaldo Colasanti.\nNell'autunno del 2005 ha posato insieme ad altre 12 showgirl (Eleonora Daniele, Anna Safroncik, Denny M\u00e9ndez, Antonella Mosetti, Miriana Trevisan, Benedicta Boccoli, Elisabetta Gregoraci, Giulia Montanarini, Roberta Faccani, Elena Barolo, Antonella Elia, Angelica Russo) per il calendario \"Woman for Planet 2006\", realizzato dal fotografo Enrico Ricciardi e venduto in allegato alla rivista \"lifestyle GOO!\", parte del cui ricavato \u00e8 stato devoluto all'associazione ambientalista \"forPlanet\" (presieduta dalla presentatrice Tessa Gelisio) per la tutela delle foreste della Bolivia.\nDal 2007 \u00e8 giornalista pubblicista, iscritta all'Ordine dei Giornalisti del Lazio.\nNell'estate 2008 ha preso parte alle riprese del film \"Cavie\", per la regia dei Manetti Bros., dove ha il ruolo di protagonista interpretando il personaggio della dottoressa Daniela Zini .\nNel dicembre 2009 propone, alla sezione \"Nuova Generazione\" del Festival di Sanremo 2010, la canzone \"Tanto paga Papi\", del cui testo \u00e8 autrice, che non viene resa disponibile sul sito della RAI per l'ascolto da parte degli utenti in quanto non ammessa al controllo editoriale. La canzone dunque viene censurata senza che sia mai stata indicata la frase o le strofe ritenute inammissibili..\nNel 2013 fonda il \"Roma Web Fest\" di cui \u00e8 anche direttrice e dal 2019 \u00e8 fondatrice e direttrice del Digital Media Fest. A febbraio 2017 ha condotto su Sky Arte lo speciale sull'Art D\u00e8co , da maggio 2017 \u00e8 giudice nel talent Look Maker Academy in onda su Sky Uno.\n\u00c8 la regista e sceneggiatrice del cortometraggio \"Punto di Rottura\". Nel 2020 \u00e8 alla regia di \"Italians in Becoming\" un progetto sociale della designer Stella Jean, per combattere il razzismo attraverso moda, ironia e presa di coscienza. . Sempre in questo anno \u00e8 autrice e regista di Obiettivo Economia, cinque video di educazione finanziaria con il contributo liberale di Banca d\u2019Italia .\n\u00c8 stata inoltre consulente dello sviluppo dei prodotti web per Palomar s.p.a. e responsabile web, filmmakers e festival di Roma per la CNA di Roma. Dal 2018 al 2019 \u00e8 stata docente al Master in Media e Entertainment alla Link University. \u00c8 attualmente docente alla facolt\u00e0 di Lettere e Filosofia de La Sapienza di Roma, con un corso su web serie e prodotti multimediali e docente del master in Fashion Studies .\nDal 28 dicembre 2020 inizia la conduzione de \"Il boss delle pizze\", trenta puntate su Alice TV, di cui \u00e8 autrice assieme a Francesca Aiello e Salvatore Wurpless Stano."}
{"id": "2763192", "revid": "62004", "url": "https://it.wikipedia.org/wiki?curid=2763192", "title": "Maglia ciclamino (Giro d'Italia)", "text": ""}
{"id": "2763195", "revid": "228587", "url": "https://it.wikipedia.org/wiki?curid=2763195", "title": "Fletcher contro Peck", "text": "La sentenza della Corte Suprema degli Stati Uniti nel Caso Fletcher contro Peck (1810) \u00e8 una delle decisioni pi\u00f9 importanti e citate nella storia della giurisprudenza statunitense. Il presidente della Corte suprema all'epoca era John Marshall, ex segretario di Stato (parificabile al nostro Ministro degli Esteri) del presidente degli Stati Uniti John Adams. \u00c8 stato uno dei primi casi in cui la Corte Suprema ha dichiarato incostituzionale una legge statale.\nIl fatto.\nDurante l'avanzata americana nella conquista delle terre indiane, lo stato della Georgia aveva prelevato dagli indiani 35 milioni di acri (140000\u00a0km\u00b2) nelle terre Yazoo. Da tale territorio si formarono Alabama e Mississippi.\nIl legislatore della Georgia approv\u00f2 nel 1795 la concessione territoriale a un prezzo totale di 500.000 $, (la Yazoo Land Act del 1795), ma tale approvazione era viziata da tangenti, per questo in seguito venne abrogata la legge e annullata ogni transazione dovute a tale evento.\nJohn Peck aveva acquistato terreni che in precedenza erano stati venduti ai sensi della legge 1795, vendette poi le sue propriet\u00e0 a Robert Fletcher, nel 1803 Fletcher querel\u00f2 Peck. Il quesito venne posto innanzi alla Corte Suprema\nLa decisione.\nMarshall sostenne che la cessione delle terre erano costituzionalmente valide e quindi lo stato della Georgia non poteva invalidare il contratto, citando l'articolo I, sezione 10, punto I (Clausole contrattuali), non importava quindi il senso illegale che inizi\u00f2 tale serie di eventi.\nLa decisione avallata dagli altri componenti come William Cushing e Samuel Chase, trov\u00f2 opposizione nel solo William Johnson"}
{"id": "2763196", "revid": "767487", "url": "https://it.wikipedia.org/wiki?curid=2763196", "title": "Beautiful People (film)", "text": "Beautiful People \u00e8 un film del 1999 diretto dal regista bosniaco Jasmin Dizdar. \u00c8 stato presentato alla 52\u00aa edizione del Festival di Cannes nella sezione Un Certain Regard aggiudicandosi il premio di miglior film.\nTrama.\nLondra, 13 ottobre 1993: mentre tutto il Paese attende che la nazionale inglese affronti in una gara determinante per la qualificazione ai mondiali di calcio la squadra olandese, nella Ex-Jugoslavia la guerra \u00e8 al suo culmine.\nSu un autobus due profughi, un croato e un serbo provenienti dallo stesso villaggio e un tempo grandi amici, cominciano a picchiarsi, scendono, il serbo viene investito da un'auto, vengono portati in ospedale dove successivamente si riappacificheranno.\nIl dottor Mouldy, medico del servizio sanitario nazionale, \u00e8 stato lasciato dalla moglie e tenta di ottenere l'affidamento dei figli, intanto cerca di capire come mai la giovane immigrata Dzemila e suo marito vogliano abortire. Solo dopo apprender\u00e0 che la ragazza \u00e8 stata stuprata da dei soldati durante la guerra.\nI genitori di Griffin sono tristi perch\u00e9 vedono loro figlio traviato dalla cattiva compagnia di due suoi amici. I tre decidono di andare a Rotterdam per seguire la partita, non avendo trovato i biglietti si ritroveranno a vedere la propria squadra perdere 2-0 in un pub circondati da tifosi olandesi. In aeroporto, durante il loro ritorno, Griffin (a causa della stanchezza ed effetti di alcool e droghe) si addormenta tra i generi di soccorso pronti per essere paracadutati dall'ONU in Bosnia. Griffin si ritrova nel mezzo dei combattimenti, qui partecipa a delle azioni di soccorso. Decide di smettere di drogarsi e, tornato a casa, porta con s\u00e9 un bambino cieco portato via dalla guerra che rimarr\u00e0 a casa dei genitori.\nPorzia, una dottoressa che proviene da una famiglia di conservatori dell'alta borghesia, si innamora del suo paziente Pero, un ex-soldato bosniaco. I due decidono di sposarsi nonostante i pregiudizi dei suoi familiari emersi durante un pranzo.\nKate vive in uno stato costante di ansia causata dal pensiero di quello che potrebbe succedere al marito corrispondente di guerra della BBC. Il cronista si dimette e parte per un viaggio con la moglie ora finalmente serena."}
{"id": "2763197", "revid": "767487", "url": "https://it.wikipedia.org/wiki?curid=2763197", "title": "Passione cosacca", "text": "Passione cosacca (\"New Moon\") \u00e8 un film musicale del 1930 diretto da Jack Conway.\nSi tratta della prima versione cinematografica dell'operetta \"The New Moon\" di Sigmund Romberg interpretata dal soprano Grace Moore e dal baritono Lawrence Tibbett; nel 1940 l'operetta sar\u00e0 riportata sullo schermo col titolo di \"Luna nuova\" dalla MGM con la regia di Robert Z. Leonard, interpretata da Jeanette MacDonald e Nelson Eddy.\nTrama.\nNew Moon \u00e8 il nome di una nave che fa servizio sul Mar Caspio. Sulla nave si incontrano il tenente Petroff e la principessa Tanya Strogoff e i due si innamorano. Ma la ragazza \u00e8 gi\u00e0 fidanzata con il governatore Brusiloff. Intervenendo a un ballo per chiarirsi con Tanya, Michele viene sorpreso da Brusiloff: i due innamorati allora si inventano una storia su un braccialetto perduto per giustificare la presenza del tenente. Ma il governatore, geloso, spedisce Michele a Fort Darvaz, una fortezza isolata in una zona di guerra: la guarnigione si trova ben presto al centro di una furiosa battaglia.\nProduzione.\nSupervisionato da Paul Bern (non accreditato) che lo produsse per la MGM.\nDistribuzione.\nIl copyright del film, richiesto dalla Metro-Goldwyn-Mayer Distributing Corp., fu registrato il 5 gennaio 1931 con il numero LP1860.\nDistribuito dalla Metro Goldwyn Mayer con il titolo originale \"New Moon\", il film fu presentato in prima a New York nel dicembre 1930; usc\u00ec nelle sale statunitensi il 17 gennaio 1931. Nel 1931, fu distribuito anche in Finlandia (16 novembre) e in Portogallo (25 novembre, come \"Lua Nova\"). Il 14 luglio 1932 usc\u00ec in Danimarca con il titolo \"Nym\u00e5nen\"."}
{"id": "2763202", "revid": "1573940", "url": "https://it.wikipedia.org/wiki?curid=2763202", "title": "Khalkhal", "text": "Khalkhal (farsi \u062e\u0644\u062e\u0627\u0644), Xelxal o Herowabad, \u00e8 una citt\u00e0 della provincia di Ardabil in Iran, capoluogo dell'omonimo shahrest\u0101n. Si trova in una zona montagnosa ricca di sorgenti minerali, a ovest dei monti Talesh."}
{"id": "2763204", "revid": "767487", "url": "https://it.wikipedia.org/wiki?curid=2763204", "title": "Ong-Bak 2 - La nascita del dragone", "text": "Ong-Bak 2 - La nascita del dragone \u00e8 un film del 2008 co-diretto e interpretato da Tony Jaa.\nTrama.\nIl XV secolo fu un'epoca di splendore feudale per la Thailandia, che all'epoca era chiamata Siam. Durante il regno di Boromaracha II del Regno di Ayutthaya, il sovrano cerc\u00f2 di impossessarsi del Regno di Sukhothai che era in fase di declino; estese il suo potere sino alle alture verso est e, dopo un assedio di 7 mesi, il Re di Ayutthaya conquist\u00f2 la citt\u00e0 divina Sukhothai.\nUn anno e tre mesi dopo, Lord Sihadecho e sua moglie rimangono uccisi durante un assalto del Lord Rajasena e del capo dei ninja siamesi. Il loro piccolo figlio Tien, chiamato piccolo maestro dagli abitanti del suo villaggio, riesce a salvarsi grazie a un fedele che per\u00f2 perde anche lui la vita, mentre Tien viene in seguito catturato da alcuni mercanti di schiavi.\nAppena uscito dalla gabbia che lo teneva prigioniero, Tien cerca di ribellarsi ma, non avendo abbastanza forze, il capo dei mercanti lo getta in una pozza di acqua e fango, dove sar\u00e0 costretto a combattere contro un coccodrillo, un'usanza che pare si ripeta spesso con altri prigionieri e che faccia divertire gli altri abitanti. Chernang, capo dei banditi della Scogliera dell'Ala di Garuda, interviene dando per\u00f2 al ragazzino un pugnale, con il quale l'altro uccide il coccodrillo. Sotto la guida dell'abile guerriero Chernang, il bambino crescer\u00e0 imparando tutti gli stili di arti marziali, tra cui il Kung fu, il Ninjutsu, l'arte delle armi e la Muay thai.\nDiventato un vero guerriero, Tien parte per vendicare i propri genitori. Inizialmente, incontra un individuo che somiglia molto a colui che aveva tagliato la gola a suo padre, ma lo uccide facilmente. Raggiunge poi con il suo gruppo il mercante di schiavi e il suo esercito, e fa di tutti loro giustizia sommaria sfamando il capo ai coccodrilli. Infine, egli si traveste da danzatrice e si infiltra nel palazzo di Rajasena per assassinarlo.\nDopo varie battaglie, Tien uccide quasi tutte le guardie intente a sorvegliare una costruzione fatta interamente di legno. Quando viene fatto cadere da un individuo sconosciuto, un elefante accorre in suo aiuto; salito, viene attaccato da Bhuti Sangkha, una misteriosa figura tatuata che imita i versi di un corvo, e lo sconfigge in combattimento, quindi si serve dell'elefante per stendere i suoi avversari uno per uno, ma alla fine viene atterrato da un guerriero che si ferma quando un nobile scocca la freccia vicino Tien.\nIl nobile si rivela essere Lord Rajasena, sopravvissuto al suo assassinio grazie a un'armatura che nascondeva nei suoi vestiti. Inoltre, Tien scopre che Chernang lo ha sempre imbrogliato su chi in realt\u00e0 sia, e che era lui ad aver ucciso la sua famiglia anni fa. Pur riluttante, Tien sfida Chernang a duello, e l'altro, che l'aveva riconosciuto come il proprio figlio adottivo, lo aiuta a uccidersi tagliandogli la gola come lui fece con suo padre. Divertito dall'esito dello scontro, Rajasena fa circondare Tien dai suoi soldati e ordina che egli sia imprigionato e torturato. Il film finisce con il ragazzo, divenuto uomo, con una lunga barba, davanti a una statua graffiata di Buddha.\nProduzione.\nDopo \"Ong-Bak\", Panna Rittikrai e Tony Jaa hanno cominciato la produzione di un prequel ambientato 400 anni prima.\nNei suoi film vengono mostrate le tecniche arcaiche del Muay Thai, della Capoeira, del Wushu e del Krabi Krabong.\nDistribuzione.\nNel marzo 2006, la The Weinstein Company acquis\u00ec i diritti di distribuzione cinematografica con l'intento di occuparsi della release cinematografica in tutto il mondo.\nUn anno pi\u00f9 tardi, il presidente della societ\u00e0, Harvey Weinstein, si accord\u00f2 con la Sahamongkol Film International per ritrattare il contratto, facendo s\u00ec che l'imponente studio si occupasse solo dell'edizione nord americana, lasciando alla Sahamongkol la proiezione in Thailandia.\nAlla 60\u00aa edizione del Festival di Cannes, la casa cinematografica tedesca Splendid Films ha comprato la quota di diritti necessari alla distribuzione in territorio tedesco."}
{"id": "2763210", "revid": "1305772", "url": "https://it.wikipedia.org/wiki?curid=2763210", "title": "Beautiful People", "text": ""}
{"id": "2763211", "revid": "121480611", "url": "https://it.wikipedia.org/wiki?curid=2763211", "title": "Fenestrelle (torrente)", "text": "Il Fenestrelle \u00e8 un torrente della citt\u00e0 di Avellino.\nSorgenti.\nLe acque del Fenestrelle sono il risultato dell'unione di numerosi ruscelli e torrentelli minori le cui sorgenti hanno origine sul Monte Carafone, di Monteforte Irpino, e sul colle di Faliesi (576\u00a0m), che \u00e8 situato tra il Monte Esca (880\u00a0m), a Ovest di Avellino e il Monte Faliesi (955\u00a0m), situato a Sud Ovest, tra i comuni di Forino e Contrada.\nProprio il Colle di Faliesi vede nascere le sorgenti di Acqua del Sambuco, mentre Acqua del Paradiso fornisce il suo contributo idrico col ruscello Rio Bosco Monsignore; le acque del Monte Cafarone, invece, a Monteforte, si incanalano nel torrente Iemale, che all'altezza dell'autostrada Avellino-Ovest si immette nel Rivarano, a sua volta affluente del Fenestrelle.\nAltri affluenti del Fenestrelle sono il Rio Cupo, il Rio Sant'Oronzo e i numerosi ruscelli provenienti dalle contrade di Chiaire, Cesine, Bosco San Francesco e Bosco dei Preti. Tutte queste sorgenti, fatta eccezione per il Rivarano, proveniente da Mercogliano, hanno contraddistinto la Localit\u00e0 Fenestrella e le colline un tempo propriet\u00e0 della Curia Vescovile.\nOrigine del toponimo.\nIL termine Fenestrella \u00e8 l'unione dei termini \u201cfinestra\u201d (finestra) e \u201cstella\u201d: i barbari, nell'antichit\u00e0 solevano erigere gli altari per adorare i loro dei in mezzo alle radure disboscate, a cui provvedevano a dare un nome; \u00e8 quindi certo che il luogo detto \u201cFenestrella\u201d fosse la sede di un culto pagano, pare legato al nome del poeta Virgilio.\nLa localit\u00e0 Fenestrella \u00e8 quella che oggi d\u00e0 il nome all'omonimo torrente: il termine fu coniato circa 1200 anni fa e ha dunque origini antiche, legate ai tempi in cui vennero tracciati i confini dei vari principati della Campania, e sta ad indicare l'avvallamento vicino al colle Faliese, che permetteva di volgere lo sguardo verso Salerno, appunto come se fosse una finestra.\nStoria.\nSecondo il \u201cTesto civile di Avellino\u201d, i Padri dell'Abbazia di Montevergine ereditarono un antico capitello, avente la forma di un corpo di cervo, che era posto ai confini delle terre tra Sant'Angelo ai Cervi fino alla Serra di Montevergine e alla localit\u00e0 Fenestrella. L'antico reperto risale al periodo in cui Radelchi era a capo del Principato di Benevento, e Sinulfo a quello di Salerno: questo ci permette di datare le origini del toponimo \u201cFenestrelle\u201d in piena epoca normanna.\nAffluenti.\nLa Valle del Fenestrelle si dirama, col suo carico di affluenti (Rio Cupo, Rio San Francesco, Rivarano, Iemale), dalla parte Occidentale della citt\u00e0 fino a Est, verso l'antica Abellinum, e per gran parte del suo percorso scorre nell'avvallamento da esso stesso creato, nei secoli, erodendo la massa tufacea. Il dislivello tra la valle e il piano stradale, in certi punti, \u00e8 notevole: si va dai 21 metri al livello di via Zigarelli e ai 18 a quello del ponte della Ferriera; poi esso si assesta tra il Largo Santo Spirito, la Puntarola e Atripalda, dove sfocia nelle acque del pi\u00f9 noto fiume Sabato.\nI Mulini.\nIl Fenestrelle, fin dal Medioevo, \u00e8 stato importante per l'economia di Avellino: sulle sue rive sorgevano infatti numerose cartiere e mulini, che sfruttavano un tipo di canale, chiamato \u201cpalata\u201d, che convogliava l'alveo del fiume verso gli opifici. A regolare il flusso idrico era il Torrione delle acque, sito nei pressi del Villaggio Rivarano, che altro non era che una torretta scavata nel tufo, sul cui fondo sgorgava una sorgente: questa, attraverso una paratia, veniva inviata alla palata di legno, che convogliava l'acqua nel sistema idraulico del mulino.\nGi\u00e0 nell'anno mille nell'attuale Contrada Infornata furono costruiti il Mulino dell'Infornata e il Mulino della Macchia, di cui ancora oggi possiamo vedere i ruderi; pi\u00f9 avanti le acque alimentavano il Mulino della Ferriera, situato dove oggi troviamo il Ponte della Ferriera, in via Due Principati. Il fiume, incanalato verso nord, attraversava il borgo di San Leonardo e Sant'Antonio Abate, dove c'era l'omonimo \u201cMolino di Sant'Antuono\u201d e la celebre fontana di Grimoaldo (Fontana Tecta); dopo un breve tratto nella valle delle Fornelle, andava ad alimentare il famoso Mulinello, da cui prende il nome la contrada delle Molinelle.\nQui sorgevano altri opifici per la tintura della lana e gli ultimi due mulini, quello del Santo Spirito e della Puntarola; in tutto, i mulini che incontriamo nel nostro percorso sono otto: l'ultimo di cui si abbiano testimonianze recenti \u00e8 quello del Rio Cupo, che era sito nell'attuale Campetto Santa Rita e fu distrutto negli anni 60.\nInquinamento delle acque.\nIl fiume, che nei secoli ha modellato le valli della citt\u00e0 di Avellino, conserva oggi ben poco dell'antica purezza delle sue acque, essendo in gran parte inquinato soprattutto dall'affluente Rivarano, in cui si riversano gli scarichi urbani di Torrette di Mercogliano e che andrebbero prima opportunamente purificati.\nEssendo la citt\u00e0 di Avellino a clima umido e piovoso, in passato si assisteva a straripamenti dall'alveo nei periodi delle piogge: gi\u00e0 nel 1878 una disastrosa alluvione nei pressi di Fontanatetta fece circa 15 vittime; durante le alluvioni del Novecento, come quelle del 1949 e del 1961, le conseguenze furono nefaste, fortunatamente, solo per le colture. L'ultimo disastro collegato al Fenestrelle \u00e8 datato nell'ottobre del 1985, quando del materiale solido eroso dalle alture di Mercogliano, fu trasportato nel letto del fiume fino a valle: ma, grazie al profondo dislivello tra il Fenestrelle e il centro abitato, non vi furono danni alle persone.\nAd ogni modo le alluvioni sono solo un lontano ricordo: fino a pochi anni fa capitava ancora che si allagassero le contrade Infornata e Macchia (sedi di antichi mulini), ma a questo problema si \u00e8 ovviato rinforzando gli argini e allargando l'alveo del fiume, anche in previsione dei lavori della vicina bretella che collega l'ex Piazzetta Perugini\n a via Zigarelli.\nIl Fenestrelle nell'arte.\nNel 1703 Giovan Battista Pacichelli dipinse il Fenestrelle-Rigatore, mentre nel 1772 fu la volta di Lanfranco Orlandi."}
{"id": "2763214", "revid": "124123", "url": "https://it.wikipedia.org/wiki?curid=2763214", "title": "Yuyuko Takemiya", "text": "Takemiya ha cominciato la sua carriera nel settembre 2004 con la sua serie di light novel \"Watashitachi no Tamura-kun\", pubblicata nell'autunno 2004 in \"Dengeki hp Special\", una versione speciale di \"Dengeki hp\". Negli stessi mesi ha lavorato anche per la sceneggiatura del videogioco bish\u014djo \"Noel\" della FlyingShine. Successivamente alla conclusione di \"Watashitachi no Tamura-kun\", Takemiya ha cominciato la sua serie di maggior successo \"Toradora!\", che \u00e8 anche la sua opera pi\u00f9 lunga."}
{"id": "2763223", "revid": "1887939", "url": "https://it.wikipedia.org/wiki?curid=2763223", "title": "Campionato mondiale di supercross 2010", "text": "Nel 2010 il Campionato AMA di supercross giunge alla sua terza stagione con titolazione mondiale. Il campione in carica \u00e8 lo statunitense James Stewart, e tra gli sfidanti, oltre all'australiano ex campione del mondo Chad Reed, approda dalla 250 l'americano Ryan Dungey.\nI due favoriti James Stewart e Chad Reed si infortunano per\u00f2 subito nelle prime gare e sono costretti ad abbandonare la corsa al titolo, che sar\u00e0 conteso tra Ryan Dungey, Ryan Villopoto e Joshua Hill."}
{"id": "2763226", "revid": "1005847", "url": "https://it.wikipedia.org/wiki?curid=2763226", "title": "Distretto di Chancay (Lima)", "text": "Il distretto di Chancay \u00e8 un distretto del Per\u00f9 appartenente alla provincia di Huaral, nella regione di Lima. \u00c8 ubicato a nord della capitale peruviana.\nSi estende per 150,11 km\u00b2, a 43 metri sul livello del mare.\nIl capoluogo \u00e8 Chan\u00e7ay."}
{"id": "2763228", "revid": "297059", "url": "https://it.wikipedia.org/wiki?curid=2763228", "title": "Morbo sacro", "text": ""}
{"id": "2763231", "revid": "251174", "url": "https://it.wikipedia.org/wiki?curid=2763231", "title": "San Michele di Cervasca", "text": "San Michele di Cervasca (dai Cervaschesi chiamata La Villa) \u00e8 una frazione del comune di Cervasca in provincia di Cuneo.\nIl piccolo centro abitato \u00e8 situato sotto il santuario di San Maurizio (santuario degli alpini cuneesi caduti in Russia) a circa 704 m s.l.m. La strada che vi passa in mezzo divide il comune di Cervasca e il comune di Vignolo. Vicino alla chiesa dedicata all'arcangelo S. Michele, innalzata all'inizio dell'800, vi \u00e8 un antico palazzo (ora centro A.C.L.I. del paese) che originariamente era la sede comunale di Cervasca. Andando verso il capoluogo si pu\u00f2 vedere la pi\u00f9 antica chiesa di tutta la zona cervascese e vignolese dedicata alla Madonna del belvedere.San Michele di Cervasca \u00e8 situato vicino a una \"citt\u00e0 fantasma\" chiamata Prato Gaudino (in piemontese Pragudin). Nel libro \"Il mondo dei vinti\" di Nuto Revelli pubblicato negli anni settanta degli anziani che raccontano la loro vita sono originari da San Michele e da Prato Gaudino."}
{"id": "2763232", "revid": "124123", "url": "https://it.wikipedia.org/wiki?curid=2763232", "title": "Frans Michel Penning", "text": "La trappola di Penning, usata per conservare particelle cariche, la miscela di Penning, l'effetto Penning e la ionizzazione di Penning prendono nome da lui. In realt\u00e0 il reale creatore della Trappola fu il fisico tedesco naturalizzato statunitense Hans Dehmelt, che decise di dare il nome di Penning alla trappola in quanto prese ispirazione da una precedente invenzione di Penning, un tipo di catodo freddo per la misura del vuoto chiamato vacuometro Penning (o vacuometro a catodo freddo, cold-cathode gauge in inglese)."}
{"id": "2763238", "revid": "1342360", "url": "https://it.wikipedia.org/wiki?curid=2763238", "title": "Coppa dei Campioni della CSI 2010", "text": "La XVIII edizione della Coppa dei Campioni della CSI si \u00e8 svolta a Mosca dal 15 al 25 gennaio del 2010 ed \u00e8 stata vinta dalla squadra russa del Rubin Kazan.\nRitiri.\nLe seguenti squadre si sono rifiutate di partecipare al torneo:\nSono state rispettivamente sostituite da:"}
{"id": "2763239", "revid": "1439112", "url": "https://it.wikipedia.org/wiki?curid=2763239", "title": "Lago di Castel dell'Alpi", "text": "Il lago di Castel dell'Alpi \u00e8 un piccolo invaso naturale che si trova nell'Appennino bolognese, presso l'omonima frazione del comune di San Benedetto Val di Sambro.\nIl lago \u00e8 situato nell'alta valle del Savena, a circa 700 metri sul livello del mare. Si \u00e8 formato in seguito a una grande frana che, nel febbraio del 1951, si \u00e8 staccata dal versante sinistro della valle e ha bloccato, proprio come una diga, il corso del torrente Savena, qui lungo appena 6 km. Il borgo di Castel dell'Alpi, prima situato proprio sulla sponda sinistra del torrente, venne completamente distrutto da questo evento, che tuttavia risparmi\u00f2 la chiesa e il suo campanile.\nOra il borgo \u00e8 stato in parte ricostruito sulla sponda destra del lago, il quale \u00e8 ora diventato una gradita meta turistica, soprattutto in estate. \nQuesto piccolo lago \u00e8 l'unico tra quelli della provincia di Bologna ad essersi formato in modo naturale: infatti i laghi di Suviana, Brasimone e Santa Maria sono tutti artificiali."}
{"id": "2763255", "revid": "1573940", "url": "https://it.wikipedia.org/wiki?curid=2763255", "title": "Gayuy", "text": "Gayuy (persiano \u06af\u06cc\u0648\u06cc; turco K\u00fcy\u00fc) o Givi \u00e8 una citt\u00e0 della provincia di Ardabil in Iran, capoluogo dello shahrest\u0101n di Kovsar. "}
{"id": "2763257", "revid": "767487", "url": "https://it.wikipedia.org/wiki?curid=2763257", "title": "Distretto di Aucallama", "text": "Il distretto di Aucallama \u00e8 un distretto del Per\u00f9 appartenente alla provincia di Huaral, nella regione di Lima. \u00c8 ubicato a nord della capitale peruviana.\nSi estende per 150,11 km\u00b2, a 43 metri sul livello del mare.\nLa capitale \u00e8 Aucallama."}
{"id": "2763260", "revid": "729019", "url": "https://it.wikipedia.org/wiki?curid=2763260", "title": "Fortunato Caccamo", "text": "Biografia.\nNacque a Gallina, quartiere di Reggio Calabria, il 25 gennaio 1923, figlio di Antonio e Maria Cuzzocrea. Abit\u00f2 a San Gregorio, frazione della stessa Reggio Calabria, diplomatosi alle scuole magistrali dal 1941. Venne chiamato al servizio di leva da cui fu congedato nel marzo del 1942. Il 19 dicembre dello stesso anno si arruol\u00f2 volontario nell'arma dei Carabinieri, venne assegnato alla Legione di Roma prestando servizio dapprima presso la Stazione Scalo Termini e poi al posto fisso del Carabinieri di guardia al Senato.\nIscrittosi all'universit\u00e0, dopo l'armistizio dell'8 settembre 1943 partecip\u00f2 alla difesa di Roma e dal 10 ottobre, giorno dell'evacuazione dei carabinieri dalla capitale, fugg\u00ec unendosi al generale di brigata dei carabinieri Filippo Caruso nella formazione composta nella maggior parte da carabinieri, che svolse diverse azioni nella zona tra i Monti Albani e Palestrina.\nLa sua formazione era direttamente collegata al Fronte Militare Clandestino guidato da Giuseppe Cordero Lanza di Montezemolo. Egli, con il nome di battaglia \"Tito\", ebbe il compito di tenere i collegamenti tra i suoi uomini e la formazione comandata dai maggiori Lazzaro Dessy e Costanzo Ebat.\nIl 7 aprile 1944 venne catturato a Roma in Piazza Bologna, dalle SS tedesche, a seguito di una delazione. Arrestato e tradotto nel carcere di Via Tasso, venne pi\u00f9 volte torturato e trasferito nel carcere di Regina Coeli. Processato il 9 maggio 1944 dal Tribunale di guerra tedesco, condannato a morte, venne fucilato sugli spalti di Forte Bravetta da un plotone della Polizia dell'Africa Italiana all'alba del ritirata tedesca da Roma.\nInsieme a lui furono fucilati il tenente pilota Mario De Martis, il tenente colonnello di artiglieria Costanzo Ebat, le guardie di pubblica sicurezza Giovanni Lupis ed Emilio Scaglia, il sergente Guido Orlanducci. Gli fu conferita la Medaglia d'oro al valor militare alla memoria."}
{"id": "2763261", "revid": "1272592", "url": "https://it.wikipedia.org/wiki?curid=2763261", "title": "Cantinella", "text": "La cantinella \u00e8 un'asta di legno di abete giovane, spessa 2,5 cm, larga 5 cm e lunga 4 metri. Fa parte della normale dotazione di tutti i palcoscenici.\n\u00c8 utilizzata in teatro con molteplici finalit\u00e0 volte all'allestimento scenico di uno spettacolo. Adeguatamente segata pu\u00f2 essere utilizzata per armare quinte, fondali, scenografie, per costruire telai, ecc.; \u00e8 il materiale di base di quasi tutte le costruzioni scenografiche. \nOpportunamente gettata al suolo pu\u00f2 simulare rumori di tonfo o di sparo.\nPiccoli spezzoni di cantinella, utili in moltissime situazioni, si chiamano \"schiacciole\".\nAssemblando le cantinelle attraverso un metodo di giuntura chiamato \"abbiettatura\", si possono costruire gli stangoni di lunghezze e spessori variabili, necessari a sostenere fondali o quinte o cieli; oppure vi si possono appendere luci e riflettori, in questo caso si chiamano americane."}
{"id": "2763262", "revid": "383470", "url": "https://it.wikipedia.org/wiki?curid=2763262", "title": "Gliptoteca di Monaco", "text": ""}
{"id": "2763273", "revid": "1431409", "url": "https://it.wikipedia.org/wiki?curid=2763273", "title": "Reed Diamond", "text": "Biografia.\nInfanzia e giovent\u00f9.\nNato a Brooklyn, New York, dal direttore di scena Bob Diamond e dall'astrologa Allison. Dopo il divorzio dei genitori, avvenuto quando aveva 7 anni, egli viene cresciuto a Manhattan dal padre, che vi dirigeva spettacoli quali \"The Joe Franklin Show.\"\nDopo aver frequentato la Trinity School di New York si iscrive alla Universit\u00e0 della Carolina del Nord a Chapel Hill per due anni; successivamente studia teatro presso la Juilliard School e rimarr\u00e0 membro della divisione di arti drammatiche denominata Group 20 dal 1987 al 1991.\nCarriera.\nIl suo debutto televisivo avviene nel 1974, a sette anni, in un episodio della serie \"ABC Afterschool Specials\" e nella soap opera \"Quando si ama\". Anni dopo, ormai adulto, comincia a partecipare in veste di guest star a serie televisive come \"Law &amp; Order - I due volti della giustizia\" e \"Class of '96\", nonch\u00e9 a film quali \"Memphis Belle\" (1990), \"Sotto il segno del pericolo\" (1994) e \"Her Hidden Truth\" (1995).\nIl suo primo ruolo importante arriva nel 1995, quando si unisce al cast di \"Homicide\" nel ruolo del detective Mike Kellerman, personaggio regolare della serie dalla quarta alla sesta stagione, e successivamente ricomparso in due episodi dell'ultima nonch\u00e9 nel film TV conclusivo della serie. Dal 1999 al 2003 recita in \"Giudice Amy\", nel ruolo ricorrente di Stuart Collins.\nNegli anni seguenti compare nelle serie TV \"Crossing Jordan\", \"West Wing - Tutti gli uomini del Presidente\", \"Medium\", \"Numbers\", \"CSI - Scena del crimine\", \"Stargate SG-1\", \"Senza traccia\", \"The Mentalist\", \"24\" e \"Common Law\"; nonch\u00e9 nei film \"S.W.A.T. - Squadra speciale anticrimine\", \"Spider-Man 2\" e \"Good Night, and Good Luck.\". Nel 2002 viene annunciato come uno degli attori principali della serie televisiva \"The Shield\", nel ruolo del detective Terry Crowley che, tuttavia, muore al termine dell'episodio pilota. Evento che lascia sorpresi gli spettatori e viene, in seguito, riproposto spesso durante gli spot pubblicitari statunitensi del telefilm.\nImpersona inoltre l'ispettore Jack Vasser in \"Journeyman\", show NBC cancellato a dicembre 2007. Nel 2010 viene scritturato per interpretare Damien Karp, uno dei personaggi principali di \"Franklin &amp; Bash\", comparendo contemporaneamente ne \"L'arte di vincere\".\nIl 26 luglio 2014 viene annunciata la sua presenza nella seconda stagione di \"Agents of S.H.I.E.L.D.\" nei panni di Daniel Whitehall/Kraken.\nVita privata.\nDiamond \u00e8 stato sposato due volte, la prima dal 1995 al 1997 con l'attrice Fredrika Kesteni; e la seconda dal 2004 con l'attrice e cantante Marnie McPhail.\nDoppiatori italiani.\nNelle versioni in italiano dei suoi film \u00e8 stato doppiato da:"}
{"id": "2763286", "revid": "812894", "url": "https://it.wikipedia.org/wiki?curid=2763286", "title": "Basarabidi", "text": "I Basarabidi furono la casa reale che cre\u00f2 il principato di Valacchia, garantendo al paese la sua prima stirpe di governanti. \nIl nome deriva dal turco-cumano/kipchaki e potrebbe essere interpretato come \"re padri\" (in cumano \"basar\" significa \"regnare\" e \"aba\" \"padre\") (etimologia analoga a quella di Bessarabia).\nLa dinastia fu strettamente legata ai Mu\u0219atini di Moldavia. Basarab I di Valacchia (1310-1352), fondatore della dinastia e dello stato valacco, si emancip\u00f2 dal Regno d'Ungheria, divenendone solo nominalmente vassallo. Dopo il regno del nipote di Basarab, Radu I di Valacchia (...-1383), la dinastia si scisse in due rami, i Dr\u0103cule\u0219ti ed i D\u0103ne\u0219ti, che si contesero il trono valacco tra XV e XVI secolo. Nel XVII secolo anche i \"voivoda\" della famiglia Craiove\u0219ti accamparono una discendenza dalla schiatta dei Basarabidi: Basarab V Neagoe, Matei Basarab, Constantin \u0218erban ecc.\nIl membro pi\u00f9 noto della dinastia \u00e8 certamente Vlad l'Impalatore ma la storiografia rumena attribuisce notevole importanza anche al nonno, Mircea il Vecchio. Gli ultimi Basarabidi furono Mos\u00e8 di Valacchia (morto 1530) per i D\u0103ne\u0219ti e Mihnea III di Valacchia (morto 1660), per i Dr\u0103cule\u0219ti.\nStoria.\nLa dinastia dei Basarabidi venne fondata da Basarab I di Valacchia (1310-1352), il primo \"voivoda\" (principe) indipendente di Valacchia, che approfitt\u00f2 del caos creato nel Regno d'Ungheria dall'estinzione della dinastia sovrana degli Arpadi per emanciparsi dal controllo del sovrano ungherese. Nel 1330 Basarab occup\u00f2 la regione dell'Oltenia, estendendo cio\u00e8 i confini del suo regno fino al Danubio, e riport\u00f2 poi una netta vittoria contro il re Carlo Roberto d'Angi\u00f2 nella Battaglia di Posada.\nL'erede di Basarab, Nicolae Alexandru (regno 1352-1364), rafforz\u00f2 la posizione del regno ottenendo dal patriarca di Costantinopoli la creazione di una sede ecclesiastica ortodossa indipendente in Valacchia (1359), emancipandosi dalla chiesa cattolica ungherese mentre il re Luigi I d'Ungheria era impegnato nel conflitto contro la Repubblica di Venezia (1356-1358). Il terzo principe della dinastia, Vladislav I di Valacchia (regno 1364-1377), fu invece costretto a riallacciare stabili contatti con gli ungheresi per preservare la propria autonomia dall'ingerenza dei Bulgari dello \"zar\" Ivan Alessandro.\nAl tempo del regno di Radu I di Valacchia (1377-1383), la dinastia dei Basarabidi si scisse in due tronconi. Dal figlio primogenito Dan I di Valacchia, morto (probabilmente assassinato) mentre combatteva i bulgari dello \"zar\" Ivan \u0160i\u0161man nel 1386, originarono i D\u0103ne\u0219ti filo-ungheresi, mentre dal secondogenito Mircea cel B\u0103tr\u00e2n (Mircea \"il Vecchio\") si origin\u00f2 la stirpe dei Dr\u0103cule\u0219ti anti-ungheresi.\nIl \"voivoda\" Mircea cel B\u0103tr\u00e2n regn\u00f2 per 32 anni (1386-1418). Irrobust\u00ec le basi di potere della dinastia, promuovendo il commercio lungo i valichi della Transilvania, rafforzando i confini con l'erigenda di numerose fortezze (fond. la costruzione del castello di Giurgiu) e spostando il centro di potere dalla rocca montana di Poenari alla citt\u00e0 di T\u00e2rgovi\u0219te, ove fece costruire il palazzo noto come \"Curtea Domneasc\u0103\".\nMircea osteggi\u00f2 apertamente il crescente potere dell'Impero ottomano nei Carpazi, appoggiando la Crociata di Nicopoli (1396) e contendendo al sultano Maometto I il controllo sulla Dobrugia. Alla fine del suo regno (1417) raffredd\u00f2 il conflitto con gli ottomani accettando di fare della Valacchia uno stato tributario del sultano in cambio del libero transito delle merci e degli uomini nelle terre controllate dai turchi.\nScomparso Mircea, la contesa tra D\u0103ne\u0219ti e Dr\u0103cule\u0219ti precipit\u00f2 la Valacchia nel caos, mentre l'impero bizantino veniva sistematicamente schiacciato dalla potenza ottomana ed il regno d'Ungheria veniva conteso tra Asburgo, Jagelloni ed Hunyadi.\nDopo le alterne fortune dei \"voivoda\" Dan II di Valacchia (1420-1431) e Vlad II Dracul (1436-1447), fu Vlad \u021aepe\u0219 (il Dracula di Bram Stoker) l'unico discendente di Basarab, dopo Mircea il Vecchio, a divenire una seria minaccia al potere degli ottomani ormai padroni di Costantinopoli. Proprio contro Vlad III, il sultano Maometto II guid\u00f2 una spedizione punitiva nel 1462, costringendo il Dr\u0103cule\u0219ti a rifugiarsi in Transilvania mentre sul trono veniva posto suo fratello Radu cel Frumos.\nLa scomparsa di Vlad III, imprigionato per ordine del re d'Ungheria Mattia Corvino, apr\u00ec una nuova fase di caos nella storia dei Basarabidi. Mentre i D\u0103ne\u0219ti Basarab III Laiot\u0103 cel B\u0103tr\u00e2n e Basarab IV \u0162epelu\u0219 cel T\u00e2n\u0103r fallivano l'ultimo concreto tentativo della loro stirpe di insediarsi quali ufficiali regnanti valacchi, la contesa tra i figli legittimi ed illegittimi di Radu cel Mare (1495-1508) giocava a favore del sultano Solimano il Magnifico (1520-1566), impegnato a contendere il controllo dell'Ungheria e dell'Europa orientale agli Asburgo (v. Piccola guerra in Ungheria).\nSi affermava nel frattempo una nuova schiatta di principi, i Craiove\u0219ti d'Oltenia che, accampando una discendenza da Basarab I, arrivarono al trono con Basarab V Neagoe (1512-1521) spodestando il Dr\u0103cule\u0219ti Vlad cel T\u00e2n\u0103r (...-1512) e provocando poi la caduta del capace \"voivoda\" anti-turco Radu V de la Afuma\u021bi, assassinato nel 1529.\nDurante la seconda met\u00e0 del XVI secolo la continua contesa tra le tre schiatte dei Basarabidi (Dr\u0103cule\u0219ti, D\u0103ne\u0219ti e Craiove\u0219ti), peggiorate da una crescente ingerenza della Moldavia negli affari valacchi, permise ai turchi di rafforzare la loro presa sui Principati danubiani, mentre gli Asburgo, conformemente al Trattato di Gran Varadino (1551) prendevano possesso di ci\u00f2 che restava del regno d'Ungheria.\nNel 1593 il sultano Murad III riconobbe la sovranit\u00e0 sulla Valacchia a Michele il Coraggioso (...-1601), discendente del Dr\u0103cule\u0219ti Radu cel Mare. Michele si alle\u00f2 con l'imperatore Rodolfo II d'Asburgo e combatt\u00e9 nella Lunga Guerra che cerc\u00f2 di ridisegnare gli equilibri di forze tra l'Occidente cristiano e la Sublime Porta. Nel 1600, grazie all'intrigo ed alle sue doti di comandante militare, Michele riun\u00ec sotto il suo scettro le corone di Valacchia, Transilvania e Moldavia: i tre principati che sarebbero poi confluiti nell'attuale Romania. Divenuto troppo potente, Michele venne assassinato per ordine degli Asburgo nel 1601.\nScomparsi i D\u0103ne\u0219ti con il \"voivoda\" Mos\u00e8 di Valacchia (sparito dalle cronache a partire dal 1530), la linea diretta dei Basarabidi si estinse con l'ultimo Dr\u0103cule\u0219ti, Mihnea III di Valacchia (...-1660), discendente diretto di Vlad \u021aepe\u0219, \"voivoda\" di Valacchia e di Moldavia.\nPer via indiretta, tramite la schiatta dei Craiove\u0219ti-Br\u00e2ncovene\u0219ti, il nome di Basarab sopravvisse fino al XVIII secolo con il \"voivoda\" Constantin Br\u00e2ncoveanu (1688\u20131714).\nCuriosit\u00e0.\nL'importanza della stirpe di Basarab nella storia dei Carpazi e dell'Europa orientale in generale \u00e8 ben testimoniata dalla fitta toponomastica legata al nome del primo voivoda valacco:"}
{"id": "2763287", "revid": "216401", "url": "https://it.wikipedia.org/wiki?curid=2763287", "title": "Continental Team", "text": ""}
{"id": "2763289", "revid": "79968", "url": "https://it.wikipedia.org/wiki?curid=2763289", "title": "Cannone ferroviario", "text": "Un cannone ferroviario \u00e8 un grosso pezzo d'artiglieria montato su di un apposito vagone ferroviario, e che quindi pu\u00f2 venire spostato solo su binari.\nMolti paesi hanno costruito dei cannoni ferroviari, come gli Stati Uniti d'America, la Francia, l'Italia e la Gran Bretagna, ma forse la pi\u00f9 famosa era la ditta Krupp della Germania. \nL'idea del cannone ferroviario \u00e8 nata probabilmente dai treni corazzati; da qui ci si \u00e8 spinti oltre, fino a montare dei veri e propri cannoni sui vagoni ferroviari. La loro comparsa si deve alla prima guerra mondiale, ma il loro momento di splendore lo hanno avuto durante la seconda guerra mondiale.\nQuesti particolari vagoni ferroviari avevano per\u00f2 lo svantaggio di una dimensione enorme e di una limitata mobilit\u00e0 da cui ne conseguiva una vulnerabilit\u00e0 agli attacchi."}
{"id": "2763291", "revid": "416175", "url": "https://it.wikipedia.org/wiki?curid=2763291", "title": "Episodi di The Goodies (prima stagione)", "text": "La prima stagione della serie televisiva \"The Goodies\" \u00e8 stata trasmessa nel Regno Unito nel 1970.\nTower of London.\nTrama.\nBill, Graeme e Tim decidono di eseguire una loro agenzia, con lo slogan \"We Do Anything, Anytime\", e, quando Tim e Bill vedono l'ufficio/residenza che Graeme ha preparato, sono molto soddisfatti del risultato.\nI Goodies sono chiamati per andare alla Torre di Londra, dove incontrano il capo dei Beefeaters, che dice a loro che qualcuno sta rubando la carne dei Beefeater. Sebbene i Beefeater sono affamati, rifiutano di mangiare qualcos'altro.\nRitornati nell'ufficio, il computer non vuole dire la risposta corretta, cos\u00ec Graeme si mangia un sandwich, con grande sgomento di Tim. Quando Bill beve un sorbetto al limone, le sue visioni sono mostrate nella finestra, portando alla soluzione del problema, con i Goodies che scoprono che i gioielli della corona giocano un'importante parte del mistero.\nSnooze.\nTrama.\nRupert Windcheater, il proprietario di un'azienda che vende un eccellente sonnifero chiamato \"Venom\", chiede aiuto ai Goodies sul fatto che non riesce a vendere il suo sonnifero. Graeme propone di cambiare nome al sonnifero e di chiamarlo \"Snooze\" e propone di cambiarne formula. Purtroppo la formula funziona troppo bene e Bill, in cui avevano testato il sonnifero, dorme per tre settimane e ognuno in citt\u00e0 dorme in un sonno profondo. I Goodies allora fanno un antidoto e cercano di versarlo su un canale, ma ne versano troppo e fa accelerare il metabolismo delle persone, infatti tutte cominciano a fare le cose velocemente. Alla fine Rupert Windchaeter arriva in uno stato d'animo furioso perch\u00e9 la sua azienda \u00e8 costretta a chiudere a causa degli effetti dell'antidoto. Egli tende a prendere la sua rabbia sui Goodies, ma questi ultimi gli fanno bere l'antidoto e Rupert comincia a correre velocemente.\nGive Police a Chance.\nTrama.\nI Goodies devono aiutare la polizia a migliorare la loro immagine, perch\u00e9 nessuno li ama. Allora il trio, vestiti da poliziotti, aprono il \"The Choppe Shoop\" (dove vendono manette come \"braccialetti di fascino\" e i caschi da poliziotto). Girando sul loro trandem, danno fiori alla gente, tolgono i cartelli autostradali e i semafori e scrivono \"LOVE\" sulle strade. Ognuno comincia ad amare la polizia, ma i Goodies vengono arrestati per i loro misfatti e in tribunale vengono giudicati colpevoli, fino a quando Tim fa un appassionato appello al giudice, commentando che era il giudice stesso che aveva chiesto a loro di fare pi\u00f9 popolari la polizia.\nCaught in the Act.\nTrama.\nQuando il Ministro per il commercio e gli affari interni chiede a loro di recuperare alcune sue foto compromettenti presso il Playgirl Club, i Goodies devono infiltrarsi nel club.\nThe Greenies.\nTrama.\nI Goodies sono infastiditi quando scoprono che l'Esercito sta costruendo uno stabilimento militare, in quello che era stato supposto per essere un parco giochi per bambini. Travestiti da membri dell'esercito forniscono ai soldati i piani che sono per costruire l'attrezzatura. I Goodies \"assistono\" l'esercito ed i loro piani di portare le loro apparecchiature ad assomigliare pi\u00f9 a un parcogiochi per bambini che a delle attrezzature militari che l'esercito si aspetta. Poi l'esercito prende un altro shock, le persone che i Goodies aveva organizzato a sua volta fino a provare le attrezzature, non sono esattamente quello che l'esercito si aspettava di vedere.\nCecily.\nTrama.\nAi Goodies viene chiesto di prendersi cura di Cecily, mentre suo zio e sua zia si assentano per un giorno e una notte. Per i Goodies sembrano soldi facili e arrivano in trandem nella casa dei misteriosi zii di Cecily. Tim deve fare da bambinaia a Cecily, Bill deve cucinare e Graeme deve occuparsi del giardino, ma a causa di alcuni problemi i Goodies scoprono che non \u00e8 affatto facile come sembra.\nRadio Goodies.\nTrama.\nTim e Bill decidono di avviare una stazione radio pirata, mentre Graeme decide di aprire un suo ufficio postale."}
{"id": "2763293", "revid": "729019", "url": "https://it.wikipedia.org/wiki?curid=2763293", "title": "HMNB Devonport", "text": "Her Majesty's Naval Base (HMNB) Devonport (Base Navale di Sua Maest\u00e0 di Devonport in lingua inglese), conosciuta anche come HMS \"Drake\", \u00e8 una delle tre basi operative nel Regno Unito della Royal Navy, insieme a HMNB Clyde e HMNB Portsmouth. \u00c8 situata a Devonport, nella parte occidentale della citt\u00e0 di Plymouth, nel Devon.\nDescrizione.\nLa base navale \u00e8 la pi\u00f9 grande dell'Europa occidentale e l'unica attrezzata per il rifornimento e la riparazione dei sommergibili nucleari britannici. Il Cantiere navale reale annesso, noto anche come Devonport Dockyard, \u00e8 di propriet\u00e0 della Babcock International Group, che ha rilevato la precedente gestione del Devonport Management Limited nel 2007.\nNel 2006 il Ministero della Difesa ha annunciato l'inizio di uno studio per decidere il futuro delle tre basi navali della Royal Navy in relazione ai bisogni della marina, prospettando la possibilit\u00e0 di ridurre le attivit\u00e0 delle basi o di chiuderne una delle due presenti sulla costa meridionale dell'Inghilterra. Il risultato dell'indagine, pubblicato nel 2007, non ha per\u00f2 portato a conclusioni definitive.\nHMNB Devonport \u00e8 anche la base della \"Devonport Flotilla\", che include la nave pi\u00f9 grande della Royal Navy, la \"Ocean\" e i sottomarini nucleari classe Trafalgar."}
{"id": "2763294", "revid": "77594", "url": "https://it.wikipedia.org/wiki?curid=2763294", "title": "Devonport Dockyard", "text": ""}
{"id": "2763296", "revid": "115753036", "url": "https://it.wikipedia.org/wiki?curid=2763296", "title": "Gilberto Colombo", "text": "A lui si devono numerose invenzioni relative ai veicoli da competizione (per automobilismo, ciclismo e vela).\nBiografia e progetti.\nNel 1946, gi\u00e0 Direttore di Produzione nell'azienda del padre, la A.L. Colombo di Milano, nell'alveo della stessa azienda inizia in proprio la produzione di telai tubolari in acciaio aeronautico microlegato, innovativi e aerodinamici, in un reparto denominato \"GC\", ribattezzato poi nel 1947 come Gilco Autotelai, avviandone le attivit\u00e0 con una rielaborazione della Maserati Formula 1 per la Scuderia Milan dei Fratelli Ruggeri.\nAl suo lavoro si interessa Enzo Ferrari il quale, proprio quell'anno, dopo avere a lungo preparato e portato in gara le auto per l'Alfa Romeo, decide di costruire in proprio le vetture che avrebbero portato il suo nome, e si rivolge a Gilberto Colombo per la progettazione dei propri telai.\nColombo mette a punto per lui un telaio con tubi a sezione ovoidale, rigido e leggero nello stesso tempo, che fu utilizzato nella prima vettura della nuova scuderia Ferrari: la celebre 125 progettata da Gioachino Colombo, che guidata da Franco Cortese (primo pilota e collaudatore della Ferrari) conquista il Gran Premio di Roma nel 1947.\nDa quel momento Gilberto Colombo lavor\u00f2 ai telai delle Ferrari da competizione in una collaborazione ininterrotta che dur\u00f2 fino al 1957.\nTra gli anni Quaranta e Sessanta collabora inoltre con altre grandi case automobilistiche fra cui Alfa Romeo, Ghia, Lancia, Maserati; produce inoltre, per piccole scuderie, diverse vetture rimaste famose come modelli \"Gilco\".\nSempre nel campo dell'automobilismo mette a punto nel 1949 il brevetto [n\u00b0 454489/1949] di una sospensione stabilizzata per veicoli molto veloci e, nel 1958, un nuovo brevetto [n\u00b0 71143/1958] di cerchione aerato per la Fonderia Amadori di Bologna, poi commercializzato dalla Campagnolo. Questo \u00e8 fra i primi progetti di cerchi in lega leggera, tipologia innovativa che inizi\u00f2 ad essere applicata solo dagli anni Sessanta, a partire da alcune vetture sportive come le Alfa Romeo da competizione.\nAppassionato velista e progettista anche di barche a vela, si dedic\u00f2 ad attualizzare la classe Star, attivando anche un piccolo cantiere, nel 1966 a Lierna (sul lago di Como), dove fece costruire una ventina di scafi da lui progettati. Questi scafi attentamente calibrati, inizialmente ancora in legno, condotti in regata dal figlio Marco, conseguono ottimi risultati in gara (fra cui due primi posti nei Campionati Italiani 1973 e 1975).\nQuando poi, a met\u00e0 degli anni Settanta, l'Iscyra (International Star Class Yacht Racing Association) ammette l'introduzione degli scafi in vetroresina, Gilberto Colombo progetta gli stampi delle Star per i Cantieri Folli e Lillia.\nUna di queste conquista il Campionato del Mondo nel 1982.\nNel 1986 ben dieci dei primi undici posti dei campionati mondiali sono conquistati da barche Folli e Lillia progettate da Gilberto Colombo.\nSi devono a Gilberto Colombo anche importanti innovazioni nel campo delle biciclette e della progettazione di telai per biciclette da corsa.\nFra questi il brevetto n\u00b0 203553/1987 \"Organo per il collegamento stabile di elementi tubolari aventi fra loro differenti angolazioni\"; e il brevetto n\u00b0 203593/1987 \"Serie di elementi tubolari aventi sezione a profili differenziati per la costruzione di telai per biciclette\" (entrambi depositati nel 1985 e ottenuti nel 1987).\nSono numerosi i progetti di Gilberto Colombo per il settore ciclo, tutti realizzati con tubi speciali messi a punto nella sua azienda, la Trafiltubi, e firmati con il marchio depositato \"Gilcodesign\". Fra i pi\u00f9 celebri ricordiamo i telai Master a sezione stellare per Colnago e, per Cinelli, il telaio \"MS\" con la serie di tubi Multishape e la \"Laser Nuova Evoluzione\". Quest'ultima ottiene il Compasso d'Oro nel 1991, tre anni dopo la sua morte."}
{"id": "2763299", "revid": "729019", "url": "https://it.wikipedia.org/wiki?curid=2763299", "title": "Torre del Trigno", "text": "La Torre del Trigno era un edificio fortificato sito a San Salvo, presso la foce del fiume Trigno, in provincia di Chieti. Di essa rimangono solo tracce storiche.\nStoria.\nIl primo impianto risale al XVI secolo. La torre era punto di difesa del litorale della provincia di Chieti ed era posta in collegamento visivo con le torri di Punta Penna e di Petacciato.\nIn una mappa di L. A. Antinori la torre viene raffigurata pi\u00f9 a nord presso un corso d'acqua detto \"forma o formale del mulino\" e viene raffigurata pi\u00f9 grande del normale con un piano merlato e con un annesso edificio che sormontava il corso d'acqua limitrofo.\nG.Artese afferma che la torre era chiamata \"Torre di Pantanella\" e attesta che invece era un mulino anzich\u00e9 una torre difensiva.\nCome tutte le torri abruzzesi era stata gi\u00e0 terminata nel 1569, ma nei censimenti successivi non viene pi\u00f9 nominata, evidentemente perch\u00e9 diruta nel corso del XVII secolo."}
{"id": "2763302", "revid": "47112", "url": "https://it.wikipedia.org/wiki?curid=2763302", "title": "Panzerzug", "text": ""}
{"id": "2763305", "revid": "486946", "url": "https://it.wikipedia.org/wiki?curid=2763305", "title": "Divieto di fumare nelle automobili", "text": ""}
{"id": "2763307", "revid": "599013", "url": "https://it.wikipedia.org/wiki?curid=2763307", "title": "Cha\u00efne Staelens", "text": "Giocava nel ruolo di schiacciatrice.\nVita privata.\nFa parte di una famiglia di pallavolisti: \u00e8 figlia dell'ex pallavolista ed allenatore Jean-Pierre Staelens, ex membro della nazionale belga, ed \u00e8 la sorella maggiore della pallavolista Kim Staelens."}
{"id": "2763312", "revid": "767487", "url": "https://it.wikipedia.org/wiki?curid=2763312", "title": "Wolfsheim", "text": "I Wolfsheim sono stati un gruppo musicale synthpop tedesco di Amburgo formato nel 1987 e, anche se ufficialmente mai sciolto, non pi\u00f9 attivo dal 2008. Il gruppo al momento dell'abbandono dell'attivit\u00e0 era un duo formato da Markus Reinhardt, suo fondatore, e da Peter Heppner.\nStoria.\nLa band \u00e8 nata nel 1987 da Markus Reinhardt e Pompejo Ricciardi, prendendo spunto per il nome da \"Meyer Wolfsheim\", un personaggio del romanzo \"Il grande Gatsby\" di Francis Scott Fitzgerald.\nPoco dopo si unisce al gruppo Oliver Reinhardt, fratello di Markus, mentre Pompejo lascia la band, venendo sostituito da Peter Heppner, che abitando nello stesso quartiere dei due fratelli gi\u00e0 conoscevano. Nel 1988 Oliver decide di lasciare la band, che assume cos\u00ec la sua formazione definitiva con Markus Reinhardt che si occupa della musica e Peter Heppner dei testi e della voce.\nNel 1989 attirano l'attenzione dell'etichetta discografica indipendente Strange Ways Records e nel 1991 rilasciano il loro primo singolo, \"The Sparrows and the Nightingales\", che gli assicura un discreto successo che viene successivamente consolidato l'anno seguente con \"No Happy View\", il loro primo album.\nNel 2005, dopo \"Casting Shadows\" i due membri iniziano una disputa a causa di Heppner che voleva sospendere l'attivit\u00e0 del gruppo fino al 2009 per portare avanti alcuni suoi progetti da solista. La lite termina quando Reinhardt ha intentato una causa contro Heppner all'inizio del 2007 chiedendo l'esclusione di Heppner dal contratto del gruppo in modo da poter continuare senza di lui. Nella primavera del 2008, il tribunale regionale di Amburgo ha tuttavia respinto causa Reinhardt nella sua interezza, portando quindi il gruppo allo scioglimento."}
{"id": "2763323", "revid": "339392", "url": "https://it.wikipedia.org/wiki?curid=2763323", "title": "Mikhail Kasjanov", "text": ""}
{"id": "2763328", "revid": "404338", "url": "https://it.wikipedia.org/wiki?curid=2763328", "title": "Lando Francini", "text": "Dal 2003 al 2009 ha interpretato il personaggio di \"Cuoco Basilio\" nella Melevisione, programma per bambini di Rai Tre. \u00c8 figlio d'arte: il padre, Mauro Francini, \u00e8 scenografo e poi insegnante alla Civica Scuola d'arte drammatica \"Piccolo Teatro di Milano, e la madre, Klara Hetenyi \u00e8 pittrice e costumista.\nInizi e Carriera.\nNato in Brasile, si \u00e8 diplomato in animazione teatrale con Sergio Missaglia alla Civica Scuola d'Arte Drammatica di Milano, ha studiato mimo ed espressione corporea in Francia al Th\u00e9\u00e2tre du Moulinage diretto da Isaac Alvarez e in Italia si \u00e8 dedicato al lavoro del clown con Pierre Bilandt ed Alfredo Colombaioni. Ha lavorato come mimo al Teatro alla Scala sotto la direzione di Dario Fo, Luca Ronconi, Marise Flach e Giorgio Strehler. Come assistente alla regia di Franco Passatore ha curato l'allestimento de \"Le Furberie di Scapino\u00bb di Moli\u00e8re per il Teatro Stabile di Torino.\nHa insegnato improvvisazione teatrale e mimo alla Scuola regionale di Teatro di Padova e dirige, con Chiara Magri, il Teatro del Vento, che produce spettacoli di narrazione ed ombre cinesi per ragazzi."}
{"id": "2763329", "revid": "1522738", "url": "https://it.wikipedia.org/wiki?curid=2763329", "title": "Max Tennyson", "text": ""}
{"id": "2763330", "revid": "1305772", "url": "https://it.wikipedia.org/wiki?curid=2763330", "title": "Interferenti endocrini", "text": "Con interferenti endocrini, chiamati anche perturbatori, ci si riferisce a una vasta categoria di molecole e/o miscele di sostanze che alterano la normale funzionalit\u00e0 ormonale dell'apparato endocrino, causando effetti avversi sulla salute di un organismo, della sua progenie o di una popolazione o sottopopolazione dello stesso (European Workshop on the impact of endocrine disruptors on human health and wildlife, 2-4 December, 1996, Weybridge). Le conseguenze possono causare tumori, difetti (teratogeni) alla nascita, alterate capacit\u00e0 riproduttive e altri disturbi dello sviluppo in relazione all'apparato bersagliato dai singoli interferenti. Recentemente (2015) \"The Endocrine Society\" ha pubblicato una dichiarazione sugli interferenti endocrini (Endocrine-Disrupting Chemicals, EDCs) citando specificamente l'obesit\u00e0, il diabete, la riproduzione femminile e maschile, tumori ormono-sensibili nelle donne, il cancro alla prostata nei maschi, patologie tiroidee e dello sviluppo neurologico e neuroendocrino come bersagli biologici dell'essere esposti agli EDCs.\nDescrizione.\nIn genere sono in grado di legarsi come agonisti o antagonisti ai recettori di vari ormoni, ad esempio ai recettori degli ormoni steroidei o degli ormoni tiroidei, o eventualmente interferire in vario modo e tramite differenti meccanismi, con sintesi, secrezione, trasporto, legame, azione, ed eliminazione degli stessi negli organismi viventi.\nAlcuni di questi composti possono provocare gravi danni agli organismi esposti, spesso non immediatamente percepibili in quanto a dosi minime non esprimenti effetti di tossicit\u00e0 acuta, e possono, nel caso di vaste esposizioni ambientali, produrre effetti a livello di popolazione con ripercussioni a livello ecologico.\nGli interferenti endocrini sono sostanze che possono interferire con la sintesi, la secrezione, il trasporto, l'associazione, l'azione, o l'eliminazione degli ormoni naturali del corpo, responsabili dello sviluppo, del comportamento, della fertilit\u00e0, e del mantenimento dell'omeostasi cellulare. Sono a volte indicati anche come agenti ad azione ormonale, o composti alteranti il sistema endocrino; in letteratura scientifica prevalgono i termini inglesi endocrine disruptor, hormonally active agents, endocrine disrupting chemicals, endocrine disrupting compounds (EDCs).\nFra queste sostanze si ricordano: idrocarburi policiclici aromatici, benzene, diossina, ftalato, perfluorato, bisfenolo A (e octilfenolo e nonifenolo).\nAlcune di queste sostanze possono trovarsi come contaminanti ambientali, ad esempio molti come i PCB e simili molecole appartenenti alla classe ambientale degli inquinanti organici persistenti, come costituenti naturali di alcuni cibi, ad esempio i fitoestrogeni contenuti nella soia, oppure essere presenti come contaminanti, ad esempio il bisfenolo A derivato dalle plastiche o diversi tipi di fitofarmaci. Una classe importante di interferenti appartiene a composti clorurati di varie classi, spesso veicolati in atmosfera su lunghe distanze, e un'altra si riferisce a composti fenolici.\nLa veicolazione ambientale di questi composti \u00e8 stata largamente studiata, indagando sul trasporto a livello planetario di alcuni composti stabili, come gli alogenuri organici, e la ricaduta degli stessi sulle zone pi\u00f9 fredde dove la circolazione atmosferica globale li porta a ricondensarsi, con effetti biologici su diversi organismi.\nLo stato delle conoscenze e delle attivit\u00e0 nel settore dei perturbatori endocrini \u00e8 riassumibile nei seguenti punti:\n\u2022 Negli animali, i perturbatori endocrini possono agire sul sistema ormonale e compromettere la riproduzione: in alcuni casi \u00e8 stato dimostrato un rapporto di causa ed effetto nella fauna selvatica e anche in animali di laboratorio. Per quanto riguarda gli animali selvatici molti studi hanno mostrato che gli interferenti endocrini possono avere effetti soprattutto sulla riproduzione. In particolare sono influenzati gli animali acquatici e i carnivori terresti (che sono al culmine della catena alimentare). Tuttavia, data la scarsa conoscenza dei meccanismi endocrini delle specie selvatiche (non sempre sovrapponibili a quelli delle specie di laboratorio), \u00e8 difficile comprenderne a fondo i meccanismi.Un altro campo poco studiato, ma potenzialmente estremamente importante \u00e8 quello degli effetti di questi composti sugli animali da allevamento, effetti che potrebbe avere risvolti economici e sanitari molto importanti.\n\u2022 Nell'essere umano \u00e8 stato notato un aumento dei casi di disturbi riproduttivi e di alcuni tipi di cancro.\nSe i risultati appaiono coerenti con la tesi che accusa i perturbatori endocrini, nei fatti non \u00e8 stato possibile documentare una relazione causale tra l'esposizione a una sostanza con attivit\u00e0 endocrina e l'effetto sull'organismo umano.\n\u2022 Occorrono ulteriori ricerche per eseguire una valutazione completa dei rischi, in particolare per quel che concerne gli effetti tossici a bassa concentrazione e l'effetto cocktail.\n\u2022 Le strategie per identificare e inquadrare l'impiego dei perturbatori endocrini sono state elaborate e sono in corso di attuazione; sotto la guida dell'OCSE sono stati sviluppati e validati metodi che consentono di uniformare le analisi.\n\u2022 Alcuni perturbatori endocrini noti sono gi\u00e0 disciplinati dalla legislazione per motivi che esulano dalla loro attivit\u00e0 ormonale (tossicit\u00e0 generale, cancerogenicit\u00e0, tossicit\u00e0 riproduttiva).\nIn considerazione delle preoccupazioni generate dagli interferenti endocrini il Ministero dell'Ambiente ha redatto un Decalogo per il Cittadino.\nL'Unione Europea ha selezionato 564 sostanze sospettate di essere interferenti endocrini. Di queste 147 possono essere persistenti nell'ambiente o prodotte in grandi volumi. Di queste solo 66 \u00e8 provato che possano agire come interferenti endocrini (categoria 1) mentre di 52 c'\u00e8 solo qualche prova che siano potenziali interferenti endocrini (categoria 2).\nIl 16 dicembre 2015 la Corte Generale dell'Unione Europea, in un caso sollevato dal governo svedese contro la Commissione europea ha stabilito che la Commissione europea deve affrontare al pi\u00f9 presto il problema dell'impatto sulla salute umana dei biocidi, cio\u00e8 le sostanze chimiche impiegate in pesticidi, insetticidi, disinfettanti e in molti altri prodotti non alimentari come le vernici. Il Tribunale Ue ha stabilito che l'esecutivo comunitario \"\u00e8 venuto meno agli obblighi\" imposti dal regolamento europeo che prevedeva \"la definizione dei criteri scientifici\" per definire i cosiddetti \"interferenti endocrini\" entro il 13 dicembre 2013. (5)"}
{"id": "2763331", "revid": "2232452", "url": "https://it.wikipedia.org/wiki?curid=2763331", "title": "Srebrenik", "text": "Srebrenik \u00e8 una citt\u00e0 e comune situato in Bosnia ed Erzegovina nel Cantone di Tuzla con 42.762 abitanti al censimento 2013.\nGeografia fisica.\nIl suo territorio comprende, oltre a Srebrenik citt\u00e0, anche i seguenti villaggi: Donja Potpe\u0107, Gornja Potpe\u0107, Tinja Gornja, Tinja Donja, Duboki Potok, Behrami, \u0160ahmeri, Dedi\u0107i, Seona, Lipje, Cage, Ljenobud, Bjelave, Kuge, Like, Rapatnica, Kiseljak, Uro\u017ea, Luka, Brda, G.Moranjci, Fale\u0161i\u0107i, Brnji\u010dani, Moranjci, Ibri\u0107i, Gulami, Hrvati, Omerba\u0161i\u0107i, Hod\u017ei\u0107i, Ahmi\u0107i, Pirage, Vikali, Murati, Salihba\u0161i\u0107i, Lu\u0161nica, Crveno Brdo, Jasenica, Drapni\u0107i, Podora\u0161je I, Podora\u0161je II, Lisovi\u0107i, Brezik, Kurti\u0107i, Zahirovi\u0107i, Stra\u017ea, Babunovi\u0107i, Bare, \u0106ehaje, Je\u017einac, G.Srebrenik, D.Srebrenik, \u0106ojluk, N. N. Polje, Srebrenik I, Srebrenik II, Centar \u0160pionica, Donja \u0160pionica, Gornja \u0160pionica, Srednja \u0160pionica, Cerik, Tutnjevac e Huremi.\nConfina con i comuni Tuzla, Lukavac, Gra\u010danica, Grada\u010dac e il Distretto di Br\u010dko.\nPopolazione.\nLa popolazione di Srebrenik secondo l'ultimo censimento ufficiale risalente al 1991 raggiungeva 40.796 abitanti. Secondo le stime del dipartimento federale per la statistica della Bosnia Erzegovina la popolazione attualmente \u00e8 invece di 41.508 abitanti.\nSport.\nLa citt\u00e0 ha una squadra di calcio, il FK Gradina. Il FK Gradina \u00e8 stato fondato nel 1993 ed \u00e8 il club sportivo pi\u00f9 vecchio del comune."}
{"id": "2763335", "revid": "713168", "url": "https://it.wikipedia.org/wiki?curid=2763335", "title": "Confalonieri", "text": ""}
{"id": "2763342", "revid": "288031", "url": "https://it.wikipedia.org/wiki?curid=2763342", "title": "Vergine Maria leggente", "text": ""}
{"id": "2763344", "revid": "287204", "url": "https://it.wikipedia.org/wiki?curid=2763344", "title": "Hornesite", "text": ""}
{"id": "2763345", "revid": "709565", "url": "https://it.wikipedia.org/wiki?curid=2763345", "title": "Il teatro di Esopo", "text": "Il teatro di Esopo \u00e8 un cartone animato trasmesso su Rete 4 e Rai Yoyo. \u00c8 prodotto dalla Cake Entertainment in animazione 3D.\nProtagonista del cartone \u00e8 una compagnia teatrale: il lupo Esopo \u00e8 impresario, regista e autore delle commedie messe in scena, nonch\u00e9 uno degli attori. Oltre a lui, della compagnia fanno parte la volpe Pressy, che narra le storie, l'attore Libbit, un coniglio che si crede leone, e 5 maialini che tutti insieme formano i \"Cicciottini\".\nLe storie sono ambientate in un ambiente bucolico che ricorda le atmosfere delle favole raccontate. Le commedie messe in scena sono tratte dalle famose fiabe del favolista greco.\nTrama.\nIn ogni episodio viene rappresentata una commedia basata su una fiaba del favolista greco e, parallelamente, si svolge la vicenda di Esopo e della sua compagnia che ha una qualche attinenza con la favola stessa. Alla fine di tutti gli episodi viene attribuita una morale che insegna al pubblico dei bambini cose che si imparano in modo divertente."}
{"id": "2763350", "revid": "124123", "url": "https://it.wikipedia.org/wiki?curid=2763350", "title": "Markel Irizar", "text": "Carriera.\nAutore di buoni risultati tra i dilettanti e campione dei Paesi Baschi a cronometro nella categoria Under-23 nel 2002, nello stesso anno comunica di essere stato colpito da un cancro ai testicoli Seguendo l'esempio di Lance Armstrong, anch'egli toccato dalla malattia in questione e rientrato nel mondo del ciclismo, riesce a sconfiggere il cancro; ritornato alle competizioni, per la stagione 2004 ottiene il passaggio tra i professionisti con il team basco Euskaltel-Euskadi.\nNelle stagioni seguenti consegue un paio di successi, un criterium e la classifica scalatori del Tour Down Under 2009. Nel settembre 2009] firma un contratto biennale con il Team RadioShack, la nuova squadra guidata da Johan Bruyneel dove, tra gli altri, incontra Lance Armstrong. Nell'agosto 2010 ottiene la sua prima vittoria da professionista, la quarta tappa del Tour du Poitou-Charentes, una cronometro individuale di 22\u00a0km (concluder\u00e0 quinto nella generale) mentre nel finale di stagione \u00e8 quinto nella Chrono des Nations.\nNel febbraio 2011 ottiene la vittoria nella classifica finale della Vuelta a Andaluc\u00eda; coglie poi, in agosto, un terzo posto di tappa alla Vuelta a Espa\u00f1a. Per l'anno seguente si trasferisce, insieme a buona parte del disciolto Team RadioShack, tra le file della squadra lussemburghese RadioShack-Nissan: in tale stagione non ottiene successi, ma si classifica secondo nella prima frazione della Vuelta a Andaluc\u00eda."}
{"id": "2763351", "revid": "76963", "url": "https://it.wikipedia.org/wiki?curid=2763351", "title": "Agathe de La Fontaine", "text": "Biografia.\nTra i suoi film vanno menzionati \"Train de vie - Un treno per vivere\" del 1998, che ha diviso la vittoria, nella categoria \"World Cinema Audience Award\" del Sundance Film Festival del 1999 con \"Lola corre\", \"Love in Paris\", il sequel di \"9 settimane e \u00bd\", uscito in Italia con il titolo di \"9 settimane e \u00bd - La conclusione\", e \"Io amo Andrea\", diretto da Francesco Nuti. Ha interpretato inoltre il personaggio di Angelica in \"Fantaghir\u00f2 4\", miniserie televisiva di genere fantastico diretta da Lamberto Bava.\nVita privata.\n\u00c8 stata sposata con Emmanuel Petit, calciatore francese e campione del mondo nel 1998. Ha una figlia, Zo\u00e8, nata il 23 marzo 2002."}
{"id": "2763352", "revid": "767487", "url": "https://it.wikipedia.org/wiki?curid=2763352", "title": "Albert Adamkiewicz", "text": "Professore nelle Universit\u00e0 di Cracovia e Vienna, si dedic\u00f2 soprattutto a problemi di anatomia e di anatomia patologica."}
{"id": "2763355", "revid": "729019", "url": "https://it.wikipedia.org/wiki?curid=2763355", "title": "Plasma a corrente continua", "text": "Il plasma a corrente continua o plasma a getto a corrente continua, comunemente indicato con la sigla DCP (dall'inglese \"direct current plasma\"), \u00e8 una tecnica di ionizzazione nella spettrometria di massa e un tipo di sorgente nella spettroscopia di emissione. Il plasma \u00e8 infatti in grado di atomizzare, ionizzare ed eccitare i campioni.\nIl plasma a corrente continua fu scoperto nel 1920.\nMeccanismo.\nIn una tipica sorgente a plasma DC ci sono catodi e anodi, il flusso di argon proviene dagli anodi e fluisce verso i catodi. In un certo momento anodo e catodo vengono posti a contatto per un istante e si forma il plasma. La corrente sviluppata \u00e8 tale da mantenere il plasma. La temperatura al centro dell'arco pu\u00f2 raggiungere gli 8.000 K."}
{"id": "2763361", "revid": "1632387", "url": "https://it.wikipedia.org/wiki?curid=2763361", "title": "Client (gruppo musicale)", "text": "I Client sono un duo inglese femminile, formato da Kate Holmes e Sarah Blackwood.\nLe due ragazze formano il duo nel 2003 e pubblicano il primo album, con il nome dello stesso gruppo, \"Client\". L'album \u00e8 solcato da un sound nello stile synthpop, ispirato prevalentemente ai gruppi degli anni ottanta, come gli Human League e i Pet Shop Boys.\nPer attirare l'attenzione del pubblico, il duo non mostra mai, nelle copertine dei loro album i loro volti, ma solo le gambe. Inoltre non volevano neanche mostrarsi al pubblico, ma successivamente cambiarono idea.\nSempre sulla falsariga di una creativit\u00e0 alternativa, le Client si faranno chiamare con solo un alias : Client A, per Kate Holmes, e Client B per Sarah Blackwood. Nelle uscite pubbliche e nei concerti il duo veste con la divisa da hostess delle linee aeree svedesi, abito che le contraddistinguer\u00e0 per tutta la loro carriera.\nKate Holmes si sposa con Alan Mcgee fondatore della Creation Record e scopritore degli Oasis.\nDal primo album delle Client vengono estratti singoli come \"Here And Now\", \"Rockn'roll Machine\" e \"Price Of Love\", singoli di notevole successo, soprattutto in Germania.\nLe Client sono molto conosciute, soprattutto per il loro produttore, Andy Fletcher dei Depeche Mode il quale \u00e8 proprietario che produce il duo, l'Hawaii Records. Nel 2004 esce il loro secondo album, \"City\", il quale vanta la presenza vocale di molti artisti di spicco che hanno collaborato alla sua realizzazione. Infatti nel brano \"Down On The Underground\" si sente la voce di Pete Doherty dei Libertines, nel brano, \"Overdrive\", Martin Lee Gore dei Depeche Mode, e nel brano, \"Where's the Rock and Roll Gone\", Tim Burgess dei Charlatans. Dall'album \"City\", vengono estratti e pubblicati alcuni singoli, tra cui \"Radio\" e \"Pornography\" e \"Down To The Underground\" entrambi accompagnati da un video.\nNel 2005 le Client diventano un trio, infatti entrer\u00e0 a far parte del gruppo Emily Mann alias Client E precedentemente disc jockey affermata, la quale rester\u00e0 nel gruppo fino al 2007.\nIl loro primo tour le vede esibirsi in diverse nazioni, tra cui l'Italia, a Roma, dove, oltre a cantare i loro pezzi, proporranno anche la cover \"Let's Dance\" di David Bowie.\nNel 2006 escono diverse compilation di live, b-side e remix, reperibili solamente su internet, alcuni a pagamento, ed altre scaricabili gratuitamente dal sito del gruppo.\nNell'ottobre 2006 lasciano la loro etichetta la Toast Hawaii, nel novembre 2006 per la Metropolis Records per il Nord America, con la Noiselab per il Sud America, la Out of Line per l'Europa, con la Subspace Communication per la Scandinavia, infine con la principale etichetta, la Loser Friendly per l'Inghilterra.\nNel novembre 2007 Charlotte Hatherley entra a far parte del gruppo come Client C, per coprire il ruolo di bassista durante il tour europeo e scandinavo.\nNel 2007 esce il loro terzo disco \"Heartland\" dal quale vengono estratti e pubblicati singoli come \"Lights Go Out\", \"Zerox Machine\" ed \"It's Not Over\".\nL'11 aprile 2008 esce, solo solo per il web, la compilation \"Untitled Remix\", mentre, verso la fine dell'anno viene messo sul sito ufficiale del gruppo, \"Acoustic Session\", un EP live acustico, scaricabile gratuitamente solo per gli iscritti, che contiene cover di vari gruppi anni 80, riproposte in chiave acustica.\nA marzo 2009 esce il loro quarto album in studio, \"Command\", anticipato dal singolo \"Can You Feel\".\nIl 19 dicembre 2010 Sarah Blackwood lascia le Client dichiarando di volersi dedicare ad altri progetti, Kate Holmes vuole comunque continuare a portare avanti il progetto Client, e dopo una breve pausa la scrittrice/produttrice principale del gruppo decide di mettersi alla ricerca di una nuova sostituta.\nIl 4 Settembre 2013, le Client ritornano con un nuovo singolo intitolato: \"You Can Dance\", che introduce Nicole Thomas come nuova cantante alias Client N, che affianca Kate Holmes nel nuovo duo, il quinto album dal titolo: \"Authority\", esce il 21 Marzo 2014 prodotto dalla Out Of Line Music."}
{"id": "2763366", "revid": "838137", "url": "https://it.wikipedia.org/wiki?curid=2763366", "title": "Nata\u0161a Krsmanovi\u0107", "text": "Gioca nel ruolo di centrale nell'.\nCarriera.\nLa carriera di Nata\u0161a Krsmanovi\u0107 nella squadra della propria citt\u00e0, lo , a cui resta legata per tre stagioni, vincendo una Coppa di Serbia e Montenegro.\nNel 2004 si trasferisce in Svizzera, per giocare col . Col club svizzero vince quattro volte il campionato svizzero, quattro volte Coppa di Svizzera e vince anche un Supercoppa svizzera. Ha inoltre disputato la final-four della Champions League 2006-07. Nel 2005 viene convocata per la prima volta nella nazionale serbo-montenegrina, con cui ha vinto la medaglia di bronzo prima al Trofeo Valle d'Aosta, poi al campionato mondiale 2006. Un anno dopo vince la medaglia d'argento al campionato europeo con la nazionale serba.\nNel 2008 viene ingaggiata dal , con cui disputa la final-four della Challenge Cup 2009-10. Con la nazionale nel 2010 trionfa nell'European League, bissata anche nel 2011. Nel 2010 passa alla squadra azera del , con cui disputa la finale di Champions League 2010-11, vince cinque scudetti e la Coppa del Mondo per club 2011, mentre con la nazionale serba vince il bronzo al World Grand Prix 2011, l'oro al campionato europeo 2011 e il bronzo all'European League 2012 e al World Grand Prix 2013.\nNel campionato 2015-16 approda in Cina, difendendo i colori del nella Volleyball League A: terminato il campionato, conclude la stagione in Italia, ingaggiata dal , in Serie A1. Dopo qualche mese di inattivit\u00e0, nel campionato seguente torna a giocare in Turchia, vestendo la maglia del ; al termine degli impegni con la formazione turca, firma col club rumeno dell', giocando la finale di Champions League.\nNel gennaio 2019, dopo essere rimasta inattiva nella prima met\u00e0 della stagione, viene ingaggiata dalla formazione serba del disputando alcune partite di Superliga; gi\u00e0 nel febbraio successivo accetta per\u00f2 la proposta delle turche dell' con cui scende in campo per la parte finale della Sultanlar Ligi 2018-19."}
{"id": "2763367", "revid": "1543377", "url": "https://it.wikipedia.org/wiki?curid=2763367", "title": "McCulloch contro Maryland", "text": "McCulloch contro Maryland \u00e8 un caso giudiziario affrontato dalla Corte Suprema degli Stati Uniti nel 1819. Il caso, nato dal tentativo dello stato del Maryland di ostacolare l'attivit\u00e0 della Seconda banca degli Stati Uniti d'America, ha portato la Corte Suprema a stabilire che il governo federale ha alcuni poteri impliciti, non enumerati espliticamente nella Costituzione, e che il potere dei singoli stati di interferire con le decisioni del governo federale \u00e8 limitato.\nPoich\u00e9 defin\u00ec la portata dei poteri federali e del Congresso in relazione a quello dei singoli stati, la sentenza \"McCulloch contro Maryland\" \u00e8 considerata la decisione pi\u00f9 importante presa dalla Corte Suprema.\nIl caso.\nLa creazione di una banca nazionale era stata un argomento controverso all'inizio della storia degli Stati Uniti; la sua esistenza era appoggiata da Alexander Hamilton, Segretario al Tesoro dell'amministrazione Washington, mentre era contrastata da Thomas Jefferson, al tempo Segretario di Stato. Il Congresso cre\u00f2 la Prima banca degli Stati Uniti d'America nel 1791, per un periodo di 20 anni, ma al termine di questi non rinnov\u00f2 il suo atto costitutivo.\nNel 1816 (anche in seguito alla guerra del 1812) il Congresso cre\u00f2 un organismo simile, la Seconda banca; il governo federale ne possedeva solo il 20%. I governi di alcuni stati federati, infastiditi dal fatto che la banca chiedesse il rimborso dei prestiti effettuati agli stati, cercarono di ostacolarne l'attivit\u00e0. Nel 1818 l'Assemblea generale del Maryland approv\u00f2 una legge che imponeva una tassa di 15000 dollari su ogni banca operante in Maryland ma che non fosse istituita nello stato; l'unica banca che rispondeva a tale descrizione era proprio la Seconda banca.\nJames W. McCulloch, che dirigeva la filiale di Baltimora della banca, rifiut\u00f2 di pagare la tassa. Il caso arriv\u00f2 davanti alla Corte d'Appello del Maryland, che si pronunci\u00f2 a favore dello stato, e fu poi presentato appello presso la Corte Suprema.\nLa sentenza.\nLa Corte Suprema, all'unanimit\u00e0, determin\u00f2 che il governo federale aveva il potere di creare la banca. John Marshall, presidente della Corte, afferm\u00f2 segunedo le idee di Alexander Hamilton che, sebbene la Costituzione non desse esplicitamente al Congresso il potere di creare una banca, questo potere era implicito nella clausola che delegava al Congresso la possibilit\u00e0 di approvare leggi che erano \"necessarie e utili\" (\"Necessary and Proper\") nell'esecuzione dei suoi poteri enumerati esplicitamente, e che questa clausola non doveva essere interpretata in modo ristretto (come argomentava il Maryland). Di conseguenza, la Corte giudic\u00f2 la tassa incostituzionale, in quanto contraria alla Clausola di supremazia del governo federale sui governi statali."}
{"id": "2763371", "revid": "648716", "url": "https://it.wikipedia.org/wiki?curid=2763371", "title": "Spettrometria di massa a plasma a corrente continua", "text": "La spettrometria di massa a plasma a corrente continua, solitamentente indicata con la sigla DCP-MS, dall'inglese \"direct current plasma-mass spectrometry\", \u00e8 un tipo di spettrometria di massa basata sull'uso, come sorgente di ionizzazione, del plasma a corrente continua. Il plasma, la cui temperatura nella zona di atomizzazione e ionizzazione del campione pu\u00f2 arrivare a , atomizza e ionizza gli analiti che poi vengono inviati all'analizzatore e al rivelatore."}
{"id": "2763372", "revid": "1223843", "url": "https://it.wikipedia.org/wiki?curid=2763372", "title": "Buondelmonte (opera)", "text": "Buondelmonte \u00e8 un'opera di Gaetano Donizetti su libretto di Pietro Salatino. L'opera debutt\u00f2 il 18 ottobre 1834 al Teatro San Carlo di Napoli con Giuseppina Ronzi de Begnis.\nUno sfortunato debutto.\nDonizetti firm\u00f2 il contratto con il San Carlo per una nuova opera, e la scelta del soggetto cadde sul dramma di Schiller \"Mary Stuart\", su libretto del giovane Giuseppe Bardare. Ma la censura napoletana stronc\u00f2 il libretto, a causa del finale cruento dell'opera. In dieci giorni, Donizetti dovette adattare la musica a un nuovo libretto, \"Buondelmonte\"; tratto dalle \"Istorie fiorentine\" di Machiavelli. L'opera, alla sua prima rappresentazione non ebbe successo e, quasi perseguitando la musica, non ebbe successo neppure alla Scala, nella sua veste originale, la \"Maria Stuarda\", che dopo sei recite fu proibita. Buondelmonte ebbe alcune sporadiche repliche nel corso dell'Ottocento, ma con la ripresa della Stuarda nel 1865 scomparve dal repertorio definitivamente.\nTrama.\nL'opera narra della faida che lacer\u00f2 Firenze nel 1200, provocando il contrasto tra le famiglie degli Amidei e dei Donati, che pi\u00f9 tardi avrebbe diviso la citt\u00e0 tra guelfi e ghibellini.\nIrene de' Donati attende il matrimonio con l'amato Buondelmonte, ma le nozze sono invise dalla famiglia Amidei: da Bianca, precedentemente fidanzata di Buondelmonte e tuttora innamorata, e da Mosca, parente degli Amidei, che non sopporta il matrimonio con l'odiata famiglia rivale. Lamberto prende in mano la situazione e uccide Buondelmonte, comunicandolo alla sorella Bianca, che muore per il dolore."}
{"id": "2763373", "revid": "219355", "url": "https://it.wikipedia.org/wiki?curid=2763373", "title": "Direct current plasma-mass spectroscopy", "text": ""}
{"id": "2763374", "revid": "219355", "url": "https://it.wikipedia.org/wiki?curid=2763374", "title": "DCP-MS", "text": ""}
{"id": "2763376", "revid": "219355", "url": "https://it.wikipedia.org/wiki?curid=2763376", "title": "DCP - MS", "text": ""}
{"id": "2763379", "revid": "219355", "url": "https://it.wikipedia.org/wiki?curid=2763379", "title": "DCP/MS", "text": ""}
{"id": "2763380", "revid": "1718925", "url": "https://it.wikipedia.org/wiki?curid=2763380", "title": "Rudy Chiappini", "text": "Biografia.\n\u00c8 stato per quasi 20 anni direttore del museo d'arte moderna di Lugano. Nel 1993 ha curato la prima mostra postuma dedicata a Francis Bacon, cui far\u00e0 seguito la partecipazione alla mostra dedicata all'artista irlandese che si \u00e8 tenuta al Palazzo reale di Milano.\nIl suo lavoro si alterna tra artisti di varie epoche, dal Seicento, con l'analisi sull'opera di Giovanni Serodine, al Settecento, con numerosi studi su Giuseppe Antonio Petrini, fino alle trattazioni di artisti contemporanei (oltre al gi\u00e0 citato Francis Bacon, Mario Comensoli e Aligi Sassu, entrambi della fine degli anni novanta).\nNel 2017 \u00e8 indagato dalla magistratura italiana dopo perizia sulle opere presenti nella mostra da lui curata e dedicata ad Amedeo Modigliani (2017, Palazzo Ducale di Genova) e da cui sono risultate false la quasi totalit\u00e0 di esse.\nNel 2019 le indagini della Magistratura si sono concluse e, tra altri, \u00e8 stato rinviato a processo (imputato) con l'accusa di truffa, falso in opere d'arte e ricettazione."}
{"id": "2763381", "revid": "219355", "url": "https://it.wikipedia.org/wiki?curid=2763381", "title": "Spettrometria di massa a plasma DC", "text": ""}
{"id": "2763382", "revid": "88740", "url": "https://it.wikipedia.org/wiki?curid=2763382", "title": "Spades", "text": "Spades (in italiano \"picche\") \u00e8 un gioco di carte ideato negli Stati Uniti durante gli anni trenta. Questo gioco discende dalla famiglia dei giochi di carte Whist, che comprende anche il bridge e hearts.\nIl gioco.\nSpades pu\u00f2 essere giocato da due o pi\u00f9 giocatori, ma solitamente si gioca in quattro a coppie di due.\nPer giocare si utilizza un mazzo standard da 52 carte (esclusi i jolly). Per ogni seme, il valore delle carte va in ordine crescente di numero: 2, 3, 4, 5, 6, 7, 8, 9, 10, J, Q, K, A.\nPicche \u00e8 il seme che ha valore superiore agli altri semi di qualsiasi carta. Cuori, fiori e quadri hanno tutte la stessa importanza dopo le picche. Pertanto il 2 di picche vale pi\u00f9 dell'asso di qualsiasi altro seme.\nLo scopo del gioco \u00e8, dopo aver dichiarato un contratto, giocare le carte in modo da realizzarlo. Vince chi per primo ottiene 500 punti o fa s\u00ec che gli avversari ricevano penalit\u00e0 per 200 punti.\nSvolgimento del gioco.\nLa partita ha inizio con un giro di dichiarazioni. La dichiarazione ha lo scopo di prevedere il numero esatto di prese che verranno effettuate da ogni giocatore.\nLo scopo di Spades \u00e8 realizzare il contratto.\nIl contratto viene realizzato effettuando o perdendo prese. Quando si fa una dichiarazione alta si presuppone di effettuare un certo numero di prese. Quando si fa una dichiarazione bassa si presuppone di lasciare le prese agli avversari.\nIl seme della prima carta che viene messa in tavola, \u00e8 il seme che comanda e la carta pu\u00f2 essere superata aggiungendo una carta di picche o una carta pi\u00f9 alta dello stesso seme.\nIl primo di mano \u00e8 sempre il giocatore alla sinistra del mazziere. Il gioco prosegue in senso orario. \u00c8 obbligatorio rispondere con carte dello stesso seme. Se un giocatore non ha carte dello stesso seme pu\u00f2 giocarne una di un altro seme.\nIl giocatore di mano pu\u00f2 giocare la carta che preferisce, con una sola eccezione: nessun giocatore pu\u00f2 iniziare una mano con una carta di picche, a meno che non sia stato effettuato un taglio.\nIl gioco continua fino a quando non sono state effettuate tutte e 13 le prese.\nPunteggio.\nQuando sono state effettuate tutte e 13 le prese di una mano ne viene calcolato il punteggio. I punti dei due giocatori di ogni coppia si sommano.\nSe una coppia manca il contratto per aver effettuato un minor numero di prese rispetto a quelle dichiarate, viene penalizzata dell'intero valore del contratto.\nOgni presa vale 10 punti. Ad esempio, un contratto di sei vale 60 punti se viene realizzato, -60 altrimenti.\nSe una coppia manca il contratto per aver effettuato un maggior numero di prese rispetto a quelle dichiarate, cio\u00e8 ha fatto delle prese extra, ottiene il valore del contratto pi\u00f9 un punto per ogni presa extra. La penalit\u00e0 per avere mancato la dichiarazione consiste nel ricevere un \"punto \"bag\"\" per ogni presa extra.\nI punti bag di per s\u00e9 non hanno alcun valore, ma vengono totalizzati. Quando una coppia totalizza 10 punti bag viene penalizzata di 100 punti. Una volta detratti i punti, vengono anche detratti 10 punti bag.\nIl contratto di una dichiarazione di zero prese pu\u00f2 essere \"Nil\", cio\u00e8 con un valore di 100 punti, o \"Double Nil\", con un valore di 200 punti. Per ogni presa effettuata su una dichiarazione Nil o Double Nil, oltre ad aver mancato il contratto, si accumula un punto bag. Nella versione di Spades inclusa in alcune versioni di Microsoft Windows, il \"Double Nil\" \u00e8 dichiarabile solo \"al buio\", cio\u00e8 prima di aver visto le proprie carte.\nVince la partita la coppia che per prima totalizza 500 punti. Se entrambe le coppie totalizzano 500 punti nella stessa mano vince quella che ha fatto pi\u00f9 punti. La partita termina anche quando una coppia finisce una mano con una penalizzazione di 200 o pi\u00f9 punti.\nSe il punteggio \u00e8 pari si procede ad oltranza fino alla vittoria di una delle due coppie."}
{"id": "2763383", "revid": "88740", "url": "https://it.wikipedia.org/wiki?curid=2763383", "title": "Stubben (Bassa Sassonia)", "text": "Stubben \u00e8 una frazione del comune tedesco di Beverstedt, in Bassa Sassonia.\nStoria.\nStubben costitu\u00ec un comune autonomo fino al 1\u00ba novembre 2011."}
{"id": "2763384", "revid": "90227", "url": "https://it.wikipedia.org/wiki?curid=2763384", "title": "Tropic of Capricorn", "text": ""}
{"id": "2763386", "revid": "219355", "url": "https://it.wikipedia.org/wiki?curid=2763386", "title": "Direct current plasma-mass spectrometry", "text": ""}
{"id": "2763389", "revid": "219355", "url": "https://it.wikipedia.org/wiki?curid=2763389", "title": "Plasma a getto a corrente continua", "text": ""}
{"id": "2763391", "revid": "219355", "url": "https://it.wikipedia.org/wiki?curid=2763391", "title": "Direct current plasma", "text": ""}
{"id": "2763392", "revid": "110157", "url": "https://it.wikipedia.org/wiki?curid=2763392", "title": "Armstorf", "text": "Armstorf \u00e8 un comune di 644 abitanti della Bassa Sassonia, in Germania.\nAppartiene al circondario (\"Landkreis\") di Cuxhaven (targa CUX) ed \u00e8 parte della comunit\u00e0 amministrativa (\"Samtgemeinde\") di B\u00f6rde Lamstedt."}
{"id": "2763393", "revid": "486946", "url": "https://it.wikipedia.org/wiki?curid=2763393", "title": "Team Slipstream-Chipotle presented by H30", "text": ""}
{"id": "2763396", "revid": "599013", "url": "https://it.wikipedia.org/wiki?curid=2763396", "title": "Dcp", "text": ""}
{"id": "2763397", "revid": "110157", "url": "https://it.wikipedia.org/wiki?curid=2763397", "title": "Hollnseth", "text": "Hollnseth \u00e8 un comune di 922 abitanti della Bassa Sassonia, in Germania.\nAppartiene al circondario (\"Landkreis\") di Cuxhaven (targa CUX) ed \u00e8 parte della comunit\u00e0 amministrativa (\"Samtgemeinde\") di B\u00f6rde Lamstedt."}
{"id": "2763398", "revid": "219355", "url": "https://it.wikipedia.org/wiki?curid=2763398", "title": "Plasma DC", "text": ""}
{"id": "2763399", "revid": "486946", "url": "https://it.wikipedia.org/wiki?curid=2763399", "title": "Team Garmin-Chipotle presented by H30", "text": ""}
{"id": "2763405", "revid": "110157", "url": "https://it.wikipedia.org/wiki?curid=2763405", "title": "Lamstedt", "text": "Lamstedt \u00e8 un comune di 3.341 abitanti della Bassa Sassonia, in Germania.\nAppartiene al circondario (\"Landkreis\") di Cuxhaven (targa CUX) ed \u00e8 parte della comunit\u00e0 amministrativa (\"Samtgemeinde\") di B\u00f6rde Lamstedt."}
{"id": "2763406", "revid": "486946", "url": "https://it.wikipedia.org/wiki?curid=2763406", "title": "Team Slipstream-Chipotle", "text": ""}
{"id": "2763407", "revid": "110157", "url": "https://it.wikipedia.org/wiki?curid=2763407", "title": "Mittelstenahe", "text": "Mittelstenahe \u00e8 un comune di 631 abitanti della Bassa Sassonia, in Germania.\nAppartiene al circondario (\"Landkreis\") di Cuxhaven (targa CUX) ed \u00e8 parte della comunit\u00e0 amministrativa (\"Samtgemeinde\") di B\u00f6rde Lamstedt."}
{"id": "2763409", "revid": "818832", "url": "https://it.wikipedia.org/wiki?curid=2763409", "title": "Skew (elettronica)", "text": "Lo skew, in elettronica digitale, \u00e8 la variazione del ritardo di ricezione di un bit tra pi\u00f9 dispositivi, rispetto al suo istante di trasmissione.\nDefinizione.\nAvendo pi\u00f9 ricevitori collegati tramite la stessa linea di interconnessione, ognuno di essi ricever\u00e0 il bit inviato dalla sorgente comune dopo un differente tempo di trasmissione detto formula_1, questo valore varier\u00e0 per ogni dispositivo a causa di fattori come la resistenza e la capacit\u00e0 equivalente che ognuno di essi mostra ai capi del trasmettitore. Definendo formula_2 come tempo di trasmissione minore tra tutti i ricevitori e, dualmente, formula_3 come quello maggiore, lo skew sar\u00e0 esattamente la misura di come tale ritardo di trasmissione possa variare.\nPer definizione, infatti, lo skew sar\u00e0 formula_4."}
{"id": "2763415", "revid": "767487", "url": "https://it.wikipedia.org/wiki?curid=2763415", "title": "Little Boy Blue (romanzo)", "text": "Little Boy Blue, scritto nel 1980, \u00e8 quasi un'autobiografia dell'autore californiano Edward Bunker.\nQuentin Tarantino lo ha definito \"il miglior romanzo sul crimine che io abbia mai letto\".\nTrama.\nil protagonista \u00e8 l'intelligente ma collerico Alex Hammond che a undici anni (durante la Seconda guerra mondiale) vive a Los Angeles solo con il padre Clem.\nMolti sono gli istituti dello stato della California e le famiglie affidatarie che lo hanno ospitato durante la fanciullezza, Alex \u00e8 sempre scappato ed ora si ritrova in una casa di recupero, la Valley Home for Boys dove incolpevolmente (quasi) viene accusato di un furtarello.\nLe dure condizioni di vita e la rivalit\u00e0 violenta degli altri giovani reclusi lo spingono a fuggire e a mettersi sempre pi\u00f9 nei guai dopo un furto in cui ha sparato al gestore di un emporio.\nDurante le ricerche del piccolo fuggitivo il padre morir\u00e0 in un incidente d'auto lasciando completamente solo Alex; gli istituti e gli ospedali psichiatrici che lo ospitano si fanno sempre pi\u00f9 duri, le differenze razziali si evidenziano e le prevaricazioni lo costringono a reagire in maniera sempre pi\u00f9 violenta.\nLa voglia di libert\u00e0, le amicizie sbagliate e le necessit\u00e0 di una vita sbandata trasformano Alex in un vero criminale che vive di rapine e spaccio tra un'evasione e l'altra. L'ultima speranza sembra essere la comparsa di una zia disposta ad accoglierlo, ma anche questa opportunit\u00e0 verr\u00e0 bruciata dall'ira contro la societ\u00e0 dell'ormai sedicenne Alex."}
{"id": "2763416", "revid": "110157", "url": "https://it.wikipedia.org/wiki?curid=2763416", "title": "Stinstedt", "text": "Stinstedt \u00e8 un comune di 546 abitanti della Bassa Sassonia, in Germania.\nAppartiene al circondario (\"Landkreis\") di Cuxhaven (targa CUX) ed \u00e8 parte della comunit\u00e0 amministrativa (\"Samtgemeinde\") di B\u00f6rde Lamstedt."}
{"id": "2763419", "revid": "6923", "url": "https://it.wikipedia.org/wiki?curid=2763419", "title": "NEC Tour 2010", "text": "Il NEC Tour 2010 sono una serie di tornei di tennis per giocatori diversamente abili gestita dall'ITF."}
{"id": "2763421", "revid": "767487", "url": "https://it.wikipedia.org/wiki?curid=2763421", "title": "Otterndorf", "text": "Otterndorf \u00e8 una citt\u00e0 della Bassa Sassonia, in Germania. Appartiene al circondario di Cuxhaven ed \u00e8 parte della Samtgemeinde Land Hadeln."}
{"id": "2763423", "revid": "287204", "url": "https://it.wikipedia.org/wiki?curid=2763423", "title": "Kottigite", "text": ""}
{"id": "2763424", "revid": "110157", "url": "https://it.wikipedia.org/wiki?curid=2763424", "title": "Hemmoor", "text": "Hemmoor \u00e8 una citt\u00e0 di 8.747 abitanti della Bassa Sassonia, in Germania.\nAppartiene al circondario (\"Landkreis\") di Cuxhaven (targa CUX) ed \u00e8 parte della comunit\u00e0 amministrativa (\"Samtgemeinde\") di Hemmoor."}
{"id": "2763428", "revid": "729019", "url": "https://it.wikipedia.org/wiki?curid=2763428", "title": "Castello di Warkworth", "text": "Il castello di Warkworth \u00e8 una fortificazione della Northumbria risalente all'VIII secolo situata sul punto pi\u00f9 stretto di un'ampia ansa del fiume Coquet, vicino al paese di Warkworth. Esso si trova quasi in prossimit\u00e0 della sua foce nel Mare del Nord. Parzialmente in rovina, \u00e8 stato restaurato ed ora \u00e8 propriet\u00e0 del English Heritage. Fu propriet\u00e0 della famiglia Percy e sua dimora fino al XVI secolo, epoca in cui il castello fu ricostruito. \nStoria.\nIl villaggio di Warkworth, risale almeno all'VIII secolo, ed il suo primo castello fu probabilmente costruito in quell'epoca. Prova ne \u00e8 la sua particolare mappa identica a quella di un castello situato in Lombardia pi\u00f9 precisamente in Insubria, il castello di Cuasso, costruito da maestranze sassoni al seguito dei Longobardi nel secolo VIII. \nL'attuale castello invece non sembra essere stato costruito prima della met\u00e0 del XII secolo. Il castello primitivo fu edificato su una collina naturale spianata secondo la tecnica Motte e bailey. \nAll'epoca di Enrico II fu dato in feudo a Ruggero FitzRichard la cui famiglia continu\u00f2 a tenerlo fino all'inizio del XIV secolo. Durante tutto questo periodo, gradatamente la struttura originaria in legno venne sostituita con una pietra, tanto che alla met\u00e0 del XIII secolo, fu descritto da Matteo Paris, come \"un nobile castello\". Questo in inglese denota che all'epoca la riedificazione in muratura era stata portata a termine.\nI discendenti del FitzRichard per problemi finanziari, compreso il gravoso costo della manutenzione del castello dovettero cederne la propriet\u00e0 ed esso torn\u00f2 in possesso della Corona nel 1332. Successivamente fu concesso in feudo ad Enrico di Percy, Signore di Alnwick. Sotto la famiglia dei Percy, furono attuati lavori supplementari. \nIn seguito alla ribellione del 1403, il castello fu cannoneggiato e fu nuovamente incamerato dalla Corona, nella cui mano rimase fino Enrico V. Nuovamente perduto durante la Guerra delle due rose, questa volta a favore della famiglia Percy, pass\u00f2 brevemente nelle mani di John Neville, fratello del ben pi\u00f9 famoso Riccardo, ma ancora una volta fu restituito ai Percy nel 1470.\nNel 1569 la famiglia Percy si schier\u00f2 contro Elisabetta I, nella cosiddetta Ribellione Settentrionale. Per questo motivo, nel 1572 Tommaso Percy, settimo Conte di Northumbria fu giustiziato e il castello fu saccheggiato dalle truppe del re. Il castello cadde quindi in rovina per lungo tempo. Nel 1648 fu ulteriormente danneggiato da parte delle forze parlamentari puritane che erano l\u00ec di guarnigione per poi essere utilizzato come fonte di materiale da costruzione per le altre case del paese nei secoli successivi.\nIl castello rimase un rudere fino alla met\u00e0 del XIX secolo, quando il terzo Duca di Northumbria, nella cui propriet\u00e0 era rimasto, intraprese alcuni lavoro di recupero. Il quarto Duca scav\u00f2 alcune delle parti pi\u00f9 antiche del castello e riedific\u00f2 il mastio coprendolo con un tetto.\nNel 1922 l'ottavo Duca consegn\u00f2 il castello alla Fondo inglese dei beni archeologici. Tale ente venne poi trasformato nell'English Heritage, che \u00e8 l'attuale proprietario del castello.\nInfluenza culturale.\nLa fortificazione \u00e8 citata nella seconda parte dell'Enrico IV di Shakespeare:"}
{"id": "2763433", "revid": "838137", "url": "https://it.wikipedia.org/wiki?curid=2763433", "title": "Milovan \u0106iri\u0107", "text": "Carriera.\nGiocatore.\nDa calciatore ha vestito le maglie della , della quale fu anche il capitano, e successivamente del , rivale storico della Stella Rossa con il quale \u0106iri\u0107 vincer\u00e0 la Coppa di Jugoslavia nel 1947. Chiude la carriera di calciatore nell'OFK Belgrado.\nAllenatore.\nClub.\nNel corso della sua lunga carriera \u0106iri\u0107 ha allenato in patria l'OFK Belgrado in due occasioni, cos\u00ec come la Stella Rossa, squadre con le quali arriv\u00f2 rispettivamente alle semifinali di Coppa delle Coppe e Coppa dei Campioni nelle edizioni 1962-63 e 1956-57, quando perse da e , il Partizan, del quale ha anche allenato le giovanili ad inizio carriera, e i croati dello .\nLa sua prima esperienza fuori dalla Jugoslavia la compie nel 1957 in Italia, alla , ma fu presto esonerato per gli scarsi risultati. Pi\u00f9 fortunati sono stati gli incarichi assunti come allenatore prima del e successivamente dell'Aris Salonicco, entrambe compagini guidate dal tecnico jugoslavo in due occasioni in due periodi differenti. A met\u00e0 degli anni settanta si trasfer\u00ec per una stagione anche in Spagna, alla guida del , con il quale ottiene un piazzamento di met\u00e0 classifica.\nNazionale.\n\u0106iri\u0107 ebbe l'onore di guidare la Nazionale jugoslava in due periodi differenti, dal maggio all'ottobre del 1954 come parte di una commissione di 5 tecnici nonch\u00e9 dal dicembre 1973 al luglio 1974 come parte di un'altra commissione tecnica federale.\nIl coach jugoslavo ha intrapreso anche altre due esperienze sulle panchine di altre nazionali, difatti per tre anni, dal 1965 al 1968 ha guidato Israele e nel 1984 la Nazionale indiana."}
{"id": "2763434", "revid": "119153521", "url": "https://it.wikipedia.org/wiki?curid=2763434", "title": "Venere italica", "text": "La Venere italica \u00e8 un'opera in marmo realizzata da Antonio Canova.\nStoria e descrizione.\nL'opera fu realizzata come compensazione per il trasferimento in Francia della \"Venere de' Medici\", rastrellata dai francesi tra i furti napoleonici. A tale opera lo scultore si ispir\u00f2 idealmente, a livello pi\u00f9 che altro spirituale, cercando di rievocarne la tenerezza della carne, il suo dolce vibrare, il movimento nello spazio, che rende attraverso l'articolazione libera del corpo e la delicatezza delle sfumature. Lo scultore stese un impasto morbido e rosato per esaltare meglio la bellezza del corpo della dea, nell'atto di nascondersi dietro ad un telo, probabilmente sorpresa dall'arrivo di qualcuno, secondo il tema classico della \"Venus pudica\".\nLa sua tecnica unica e la capacit\u00e0 di realizzare l'illusione della carne umana \u00e8 stata chiamata \"tocco diretto\". Alla fine Canova avrebbe iniziato a esporre le sue opere in studio a lume di candela. Incuriosito dagli effetti della luce e dell'ombra delle candele sulla superficie in marmo traslucido, Canova inizi\u00f2 presto ad ammorbidire ulteriormente le transizioni tra le varie parti della statua e strofinarle con strumenti speciali e pietra pomice, a volte per settimane o mesi. Alla fine avrebbe applicato un composto sconosciuto di patina sulla carne della scultura per alleggerire il tono della pelle. Questo processo \u00e8 stato chiamato \"ultimo tocco\".\nSecondo il critico d'arte Edward Lucie-Smith, l'espressione artistica del pudore e della vulnerabilit\u00e0 anche sessuale \u00e8 comunicata meglio che sull'originale Venere de' Medici. La maggior parte degli spettatori ha notato l'abilit\u00e0 superiore di Canova su superfici e trame di marmo. Ugo Foscolo far\u00e0 un confronto tra le due opere, quella del Canova e quella antica, e dir\u00e0 della prima: \"Lusinga il paradiso in questa valle di lacrime\", volendo esprimere con queste parole la superiorit\u00e0 della statua dello scultore neoclassico, questa dea pi\u00f9 reale, quindi pi\u00f9 desiderabile.\nSi noti come anche in quest'opera c'\u00e8 una voluta adesione alle teorie dello studioso tedesco Johann Joachim Winckelmann: la ricerca del bello ideale, la lontananza dallo sconvolgimento delle passioni e delle emozioni, sono presenti solo la \"nobile semplicit\u00e0 e la quieta grandezza\"."}
{"id": "2763435", "revid": "287204", "url": "https://it.wikipedia.org/wiki?curid=2763435", "title": "Madhav Rao Scindia", "text": "Fu il Maragi\u00e0 titolare di Gwalior dal 1961 al 2001.\nNascita e famiglia.\nMadhav Rao Scindia nacque come unico figlio maschio di George Jivaji Rao ultimo Maragi\u00e0 effettivamente regnante del ricco Stato di Gwalior e di Vijaya Raje Scindia, figlia del nobile (\"thakur\") Mahendra Singh di Kotla, pi\u00f9 volte eletto alla Lok Sabha, all'assemblea dello Stato del Madhya Pradesh e alla Rajya Sabha, e di Chuda Devashwari Devi dei Rana del Nepal.\nL'8 maggio 1968 spos\u00f2 a Delhi Kiran Rajya Lakshmi Kumari Devi, poi nota come Madhavi Raje Sahib Scindia, figlia del generale Yuvraj Shamsher Jang Bahadur Rana del Nepal. Dal matrimonio sono nati due figli:\nCarriera politica.\nMandati elettivi.\nMadhav Rao Scindia \u00e8 stato eletto nove volte consecutivamente alla Lok Sabha indiana a partire dal 1971, quando si present\u00f2 per il collegio di Guna come indipendente, ma con l'appoggio del Bharatiya Jana Sangh, il partito nazionalista di cui la sua influente famiglia era tra i maggiori sostenitori.\nNel 1977, nonostante le resistenze della famiglia, pass\u00f2 tra le file del partito del Congresso e venne rieletto nel distretto di Guna, mentre nel 1984 fu nominato dal Congresso come candidato per il distretto di Gwalior in modo da strappare il seggio al Bharatiya Janata Party, il cui candidato era l'ex primo ministro Atal Bihari Vajpayee, cosa che avvenne con un ampio margine. Precedentemente, Madhav Rao Scindia aveva evitato di presentarsi nel collegio di Gwalior per non competere con la madre, Vijaya Raje Scindia, una delle maggiori attiviste del Bharatiya Janata Party. In seguito si present\u00f2, vincendo, alternativamente per i collegi di Gwalior e di Guna.\nNel 1996, Madhav Rao Scindia fond\u00f2 il partito Madhya Pradesh Vikas Congress, in risposta all'esclusione della sua candidatura da parte del partito del Congresso, dovuta ai dissidi con il presidente del Congresso e primo ministro P. V. Narasimha Rao. Nel 1998, dopo l'estromissione di quest'ultimo dal governo e dagl'incarichi di partito, il Madhya Pradesh Vikas Congress si riunific\u00f2 al partito del Congresso.\nNel 1996, il Madhya Pradesh Vikas Congress appoggi\u00f2 il governo di coalizione del \"Fronte unito\" guidato dal Janata Dal, ma Madhav Rao Scindia, eletto alla Lok Sabha, si astenne dall'assumere incarichi ministeriali, e lavor\u00f2 per ricostruire buoni rapporti col partito del Congresso.\nIncarichi ministeriali.\nNel 1984 fu nominato ministro delle ferrovie (1984-1989) sotto il governo di Rajiv Gandhi. Nel governo di P. V. Narasimha Rao rivest\u00ec l'incarico di ministro dell'aeronautica civile e del turismo (1991-1993), ma rassegn\u00f2 le dimissioni a seguito di un incidente aereo che fortunatamente non caus\u00f2 alcuna perdita umana. In seguito fu ministro per lo sviluppo delle risorse umane (1995-1996).\nNel 2001, all'apice della sua popolarit\u00e0 e influenza e tra i potenziali candidati primo ministro, perse la vita in un incidente aereo.\nMaragi\u00e0 di Gwalior.\nLo Stato di Gwalior rest\u00f2 indipendente e retto da monarchia assoluta fino a poco dopo l'indipendenza dell'India del 15 agosto 1947. Il maragi\u00e0 George Jivaji Rao, padre di Madhav Rao Scindia, su pressione dell'Unione indiana, firm\u00f2 un accordo con gli altri principi della regione dando vita al nuovo Stato del Madhya Bharat che conflu\u00ec nell'Unione Indiana il 15 giugno 1948. Il Madhya Bharat in seguito si fuse nel nuovo Stato del Madhya Pradesh il 31 ottobre 1956.\nIl 16 luglio 1961 Madhav Rao Scindia succedette al padre nel titolo di maragi\u00e0 di Gwalior.\nIl 28 dicembre 1971, il Governo dell'autoritaria Indira Gandhi emend\u00f2, con una manovra populista, la Costituzione dell'Unione rimuovendo il riconoscimento ufficiale di \"regnante\", le immunit\u00e0 e le pensioni, stabilite nei trattati di adesione, ai principi degli Stati principeschi.\nAlla morte di Madhav Rao Scindia gli \u00e8 succeduto il figlio Jyotiraditya Rao Scindia."}
{"id": "2763437", "revid": "635893", "url": "https://it.wikipedia.org/wiki?curid=2763437", "title": "Repubblica Ceca ai Giochi olimpici", "text": "La Repubblica Ceca ha partecipato per la prima volta ai Giochi olimpici nel 1994, e da allora ha partecipato a tutte le edizioni dei Giochi. I suoi atleti hanno vinto 59 medaglie, 43 delle quali ai Giochi estivi e 19 a quelli invernali.\nIl Comitato Olimpico Ceco, originariamente fondato nel 1899, \u00e8 stato riconosciuto dal CIO nel 1993."}
{"id": "2763445", "revid": "1086846", "url": "https://it.wikipedia.org/wiki?curid=2763445", "title": "Ascoli Calcio 1898 2005-2006", "text": "Questa pagina raccoglie i dati riguardanti l'Ascoli Calcio nelle competizioni ufficiali della stagione 2005-2006.\nStagione.\nNella stagione 2005-2006 l'Ascoli disputa il quindicesimo campionato di massima serie della sua storia.\nRosa 2005-2006.\n\"Rosa tratta dal sito ufficiale a febbraio 2006\"."}
{"id": "2763452", "revid": "106387299", "url": "https://it.wikipedia.org/wiki?curid=2763452", "title": "Cromatografia liquida a ultra alta prestazione", "text": "La cromatografia liquida a ultra alta prestazione (UHPLC, \"Ultra High Performance Liquid Chromatography\") \u00e8 una recente implementazione che sfrutta l'avanzamento tecnologico nella costruzione dei componenti strumentali tipici della classica HPLC, come la possibilit\u00e0 di produrre colonne contenenti una fase stazionaria con diametro delle particelle molto minore oltre a pompe e parti meccaniche in grado di operare a pressioni di esercizio ancora pi\u00f9 elevate.\nLa tecnica UHPLC permette di ottenere una separazione delle sostanze eluite caratterizzata da una maggiore efficienza e in tempi notevolmente ridotti, utilizzando come fase stazionaria particelle dal diametro solitamente inferiore a 3 \u03bcm e pressioni che possono superare i 1000 bar. Altra caratteristica corollaria di non secondaria importanza \u00e8 il ridotto volume di campione iniettato (la sensibilit\u00e0 \u00e8 nettamente maggiore) e il risparmio di eluente che si ottiene con questa tecnica.\nL'unico difetto \u00e8 che la vita delle colonne si abbassa nettamente."}
{"id": "2763456", "revid": "174925", "url": "https://it.wikipedia.org/wiki?curid=2763456", "title": "Villareal Club de Futbol", "text": ""}
{"id": "2763460", "revid": "467420", "url": "https://it.wikipedia.org/wiki?curid=2763460", "title": "Slovacchia ai Giochi olimpici", "text": "La Slovacchia partecipa ai Giochi olimpici dalla sua indipendenza, cio\u00e8 dal 1994. I suoi atleti hanno vinto 32 medaglie ai giochi olimpici estivi e 8 ai giochi invernali.\nIl Comitato Olimpico Slovacco \u00e8 stato fondato nel 1992."}
{"id": "2763462", "revid": "767487", "url": "https://it.wikipedia.org/wiki?curid=2763462", "title": "L'ispettore Vargas", "text": "L'ispettore Vargas \u00e8 un film del 1940 diretto da Gianni Franciolini.\nTratto dalla commedia \"La sbarra\" di Vincenzo Tieri. \u00c8 il primo lungometraggio di Franciolini.\nTrama.\nUn industriale \u00e8 ucciso nella propria villa. Stava rientrando da un lungo viaggio, insieme ad una donna e la figlia di essa, ma in villa stavano agendo dei ladri. L'ispettore incaricato dell'indagine riconosce nelle due donne la propria moglie, da cui \u00e8 separato da anni, e la figliuola che lasci\u00f2 bambina. Poich\u00e9 le donne, prima dell'omicidio, avevano avuto un alterco violentissimo con l'ucciso, i sospetti su di loro sono gravi. L'ispettore vincendo ogni umano sentimento di affetto, conduce obiettivamente a termine l'inchiesta, guidato solo dal senso del proprio dovere. E, fortunatamente, pu\u00f2 dimostrare la loro innocenza: l'industriale fu ucciso da uno dei ladri.\nDistribuzione.\nIl film raggiunse il circuito cinematografico italiano il 18 ottobre 1940."}
{"id": "2763465", "revid": "241195", "url": "https://it.wikipedia.org/wiki?curid=2763465", "title": "UHPLC", "text": ""}
{"id": "2763468", "revid": "1543377", "url": "https://it.wikipedia.org/wiki?curid=2763468", "title": "Yasu (illustratore)", "text": "Ha contribuito nell'illustrazione di varie light novel, manga e videogiochi."}
{"id": "2763469", "revid": "6923", "url": "https://it.wikipedia.org/wiki?curid=2763469", "title": "Mulino dell'Infornata", "text": "Il mulino dell'Infornata \u00e8 un antico mulino ad acqua in Avellino, attestato gi\u00e0 nel XII secolo lungo le rive del Fenestrelle-Rigatore.\nStoria.\nLa sua esistenza, con il nome di \"molino De Capu\", \u00e8 attestata in un documento del 1139, con il quale il normanno Guglielmo Carbone, feudatario di Monteforte, ne cedeva met\u00e0 alla chiesa di San Leonardo fuori Avellino, dipendente dalla badia della Santissima Trinit\u00e0 di Cava de' Tirreni, mentre l'altra met\u00e0 appartenne all'abbazia di Montevergine.\nIl mulino ebbe anche i nomi di \"molino in Plaiora\" (dall'antico nome di Torrette di Mercogliano) e di \"molino in Aqua fornata\", ossia \"mulino dell'Acqua incanalata\" (dal toponimo latino \"Formis\", che indicava i canali in cui venivano convogliate le acque del torrente Fenestrelle-Rigatore.\nLe due abbazie di Cava e di Montevergine avevano in compropriet\u00e0 il mulino dell'Infornata e quello degli Archi. In seguito si divisero le due propriet\u00e0 e il mulino dell'Informata, che rest\u00f2 in possesso dell'abbazia di Montevergine, prese nel 1317 il nome di \"mulino dell'Abate\".\nNel XVI secolo pass\u00f2 al governatorato dell'ospedale dell'Annunziata di Napoli e fu noto come \"mulino dell'Annunziata\". Era in piena attivit\u00e0 e, non facendo parte dei mulini in possesso del feudatario di Avellino, macinava il grano a un prezzo minore. A causa delle minacce degli armati del feudatario, la gente fu costretta tuttavia a rivolgersi altrove e l'Ospedale gli vendette il mulino, che prese il nome di \"mulino del Principe\".\nNel XIX secolo pass\u00f2 in possesso dei Caracciolo, principi di Avellino, mentre le contrade annesse erano di propriet\u00e0 demaniale.\nL'edificio smise di funzionare nel 1957."}
{"id": "2763473", "revid": "287204", "url": "https://it.wikipedia.org/wiki?curid=2763473", "title": "Holothuria sanctori", "text": "Holothuria sanctori (Delle Chiaje, 1823) \u00e8 una specie del genere \"Holothuria\" della famiglia Holothuriidae.\nHabitat e distribuzione.\nMar Mediterraneo e Oceano Atlantico orientale.\nDescrizione.\nViene chiamato comunemente \"Cetriolo di mare a punte scure\" per la somiglianza che presenta l'aspetto di questo animale con un cetriolo e per avere sempre la papille scure.\nIl corpo \u00e8 cilindrico e sul dorso \u00e8 ricoperto di papille coniche disposte irregolarmente. Questa specie si caratterizza per avere il corpo di colore bruno, spesso con macchie bianche tondeggianti alla base delle papille, ma sempre con le papille di colore bruno scuro. Raggiunge 20\u00a0cm circa di lunghezza massima.\nQuando si sente minacciata, emette dei lunghi filamenti appiccicosi di colore bianco o roseo detti Tubi di Cuvier che sono presenti in molte specie appartenenti a questa famiglia.\nAlimentazione.\nSi alimenta ingerendo enormi quantit\u00e0 di sabbia e fango dalle quali trae il nutrimento.\nSpecie affini.\nNel Mediterraneo vivono altre sei specie di \"Holothuria\": \"Holothuria tubulosa\", \"Holothuria helleri\", \"Holothuria impatiens\", \"Holothuria mammata\", \"Holothuria poli\", \"Holothuria forskali\"."}
{"id": "2763474", "revid": "767487", "url": "https://it.wikipedia.org/wiki?curid=2763474", "title": "Sa Majest\u00e9 Minor", "text": "Sa Majest\u00e9 Minor \u00e8 un film del 2007 diretto da Jean-Jacques Annaud. Il film \u00e8 dedicato alla memoria di G\u00e9rard Brach, sceneggiatore abituale di Annaud per gran parte della carriera del regista, morto quattro giorni prima dell'inizio delle riprese del film. \u00c8 il primo film di Annaud girato interamente in lingua francese, a quasi trent'anni di distanza da \"Il sostituto\" (\"Coup de t\u00eate\") (1978).\nTrama.\nIn una sperduta isoletta da qualche parte nel mar Egeo, in un'epoca remota, molto tempo prima di Omero, quando la frontiera tra uomo e animale era sottile, reale e meraviglioso si incrociavano e nascevano le stravaganti storie della mitologia antica, Minor vive come un animale in una porcilaia, insieme alla scrofa che lo ha allevato fin da quando \u00e8 stato ritrovato neonato sulla spiaggia, e poich\u00e9 si esprime solo attraverso grugniti gli abitanti del villaggio lo trattano come un povero idiota. Durante la raccolta delle olive, Minor cade dall'albero da cui stava spiando la bella Clytia, figlia del capovillaggio, promessa sposa del poeta Karkos, e batte pesantemente la testa.\nDato per morto, non solo si risveglia, ma ritrova l'uso della parola e rivela di possedere un normale intelletto. La sua miracolosa resurrezione, la sua brillante eloquenza e l'avverarsi di una visione dell'indovino, quando una colomba sacra si posa sulla sua testa, spingono il patriarca e gli altri membri autorevoli della comunit\u00e0 a proclamarlo re. Ma questa non si rivela una saggia decisione n\u00e9 per Minor, che preso da manie di grandezza ripudia il suo passato e aspira a sposare Clytia, n\u00e9 per il villaggio, la cui abituale routine quotidiana viene stravolta dalle eccentriche idee del nuovo sovrano, influenzato dalla frequentazione del satiro che vive nella vicina foresta.\nProduzione.\nGli esterni sono stati girati sulla Costa Blanca, nei pressi di Alicante, nella Comunit\u00e0 Valenzana.\nAccoglienza.\nIl film, distribuito nelle sale cinematografiche francesi il 10 ottobre 2007, ha avuto un'accoglienza critica molto negativa ed \u00e8 stato un completo insuccesso di pubblico in Francia, tanto da avere una limitata distribuzione internazionale. Fino ad allora in patria i film di Annaud avevano regolarmente occupato le prime posizioni delle classifiche stagionali, raggiungendo il massimo successo nel 1988 con gli oltre nove milioni di spettatori de \"L'orso\" (1988); dopo i tre milioni del precedente \"Due fratelli\" (2004), \"Sa Majest\u00e9 Minor\" ha clamorosamente superato a malapena i centomila spettatori."}
{"id": "2763475", "revid": "38427", "url": "https://it.wikipedia.org/wiki?curid=2763475", "title": "Vetro di spin", "text": "In fisica della materia condensata, un vetro di spin \u00e8 un magnete che pu\u00f2 mostrare in modo casuale propriet\u00e0 sia ferromagnetiche che antiferromagnetiche a causa della distribuzione probabilistica degli elementi interni che producono gli effetti magnetici (spin). \nL'orientamento interno degli spin, la cui somma vettoriale d\u00e0 l'effetto macroscopico, \u00e8 di tipo stocastico e varia con la temperatura. Inoltre, poich\u00e8 convivono sia interazioni ferromagnetiche (per cui spin vicini tendono ad orientarsi nello stesso modo) e antiferromagnetiche (per cui spin vicini tendono ad orientarsi in modo opposto), alcuni spin si trovano ad oscillare tra le due possibilit\u00e0, rendendo la configurazione interna frustrata e il raggiungimento di un equilibrio interno problematico. \nTale struttura interna irregolare dell'orientamento degli spin \u00e8 analoga a quella delle posizioni degli atomi in un solido amorfo, come \u00e8 il vetro e da cui viene il nome. Come per il vetro, che solidificando non raggiunge una struttura cristallina ordinata, anche i vetri di spin mutano lentamente il loro stato interno, con velocit\u00e0 che decelerano con il passare del tempo di modo che le strutture interne si possono considerare metastabili.\nLo studio di modelli matematici per spiegare tali complesse strutture risulta utile anche per altre applicazioni in fisica, chimica, scienze dei materiali, reti neurali e altri sistemi complessi.\nComportamento magnetico.\n\u00c8 principalmente la dipendenza temporale che distingue i vetri di spin dagli altri sistemi magnetici. A valori superiori alla temperatura di transizione di vetro di spin \"T\"c, il vetro di spin mostra un comportamento tipicamente magnetico (come quello paramagnetico, caso discusso qui, ma sono possibili molti altri tipi di magnetismo); se viene applicato un campo magnetico esterno e si studia la magnetizzazione in funzione della temperatura, essa segue la tipica Legge di Curie (secondo cui la magnetizzazione \u00e8 inversamente proporzionale alla temperatura) finch\u00e9 non si raggiunge \"T\"c; qui la magnetizzazione diventa virtualmente costante (questo valore \u00e8 chiamato magnetizzazione a campo raffreddato). Questo \u00e8 l'inizio della fase di vetro di spin.\nQuando il campo esterno viene rimosso, il vetro di spin ha una rapida decrescita della magnetizzazione fino a un valore chiamato \"magnetizzazione residua\", dal quale decade lentamente verso lo zero (o fino a una minima frazione della magnetizzazione iniziale - ). Questo decadimento \u00e8 di tipo non esponenziale e nessuna funzione pu\u00f2 approssimare adeguatamente la curva della magnetizzazione in funzione del tempo. Questo decadimento lento \u00e8 tipico dei vetri di spin. Misure sperimentali dell'ordine di giorni hanno mostrato continui cambiamenti sopra la soglia di rumore degli strumenti.\nSe il test viene condotto su una sostanza ferromagnetica, quando il campo esterno viene rimosso si ha un rapido cambiamento verso un valore rimanente, che poi resta costante nel tempo. Per un paramagnete, quando il campo esterno \u00e8 rimosso la magnetizzazione scende rapidamente a zero. In entrambi i casi il decadimento \u00e8 rapido e di tipo esponenziale.\nSe invece, il vetro di spin \u00e8 raffreddato sotto \"T\"c in assenza di un campo magnetico esterno e successivamente viene applicato un campo, c'\u00e8 un rapido aumento fino a un valore chiamato magnetizzazione a campo-zero-raffreddato, seguito da un lento cambiamento verso l'alto verso la magnetizzazione a campo raffreddato.\nSorprendentemente, la somma delle due funzioni complesse del tempo (la magnetizzazione a campo-zero e quella rimanente) \u00e8 una costante, chiamata valore a campo raffreddato, cosicch\u00e9 entrambe hanno le stesse forme funzionali nel tempo , almeno nel limite di un debole campo esterno.\nIl modello di Sherrington e Kirkpatrick.\nOltre alle inusuali propriet\u00e0 sperimentali, i vetri di spin sono al centro di investigazioni teoriche e computazionali. La maggior parte dei primi lavori teorici sui vetri di spin si basano sulla teoria di campo medio, con un insieme di repliche della funzione di partizione del sistema.\nUn importante modello esattamente risolubile sui vetri di spin fu introdotto da D. Sherrington e S. Kirkpatrick nel 1975. Esso \u00e8 un Modello di Ising con interazioni a lunga distanza sia ferromagnetiche sia antiferromagnetiche, corrispondente a un'approssimazione di campo medio dei vetri di spin che descrive le dinamiche lente della magnetizzazione e lo stato di equilibrio non ergodico.\nLa soluzione d'equilibrio del modello, dopo alcuni tentativi iniziali da parte di Sherrington, Kirkpatrick e altri, \u00e8 stata trovata da Giorgio Parisi nel 1979 attraverso il metodo delle repliche. Il conseguente lavoro di interpretazione della soluzione di Parisi ha rivelato la natura complessa della fase vetrosa a basse temperature, caratterizzata da rottura dell'ergodicit\u00e0, ultrametricit\u00e0 e non automedianza. Sviluppi successivi hanno portato alla creazione del metodo della cavit\u00e0, che ha permesso studi della fase a basse temperature senza l'utilizzo di repliche. Una prova rigorosa della soluzione di Parisi \u00e8 stata mostrata nei lavori di Francesco Guerra e Michel Talagrand.\nIl formalismo della teoria di campo medio con l'utilizzo di repliche \u00e8 stato applicato anche nello studio delle reti neurali, dove ha permesso calcoli di propriet\u00e0 come la capacit\u00e0 di immagazzinamento di architetture di semplici reti neurali senza che un algoritmo di training (come quello di backpropagation (BP)) venga designato o implementato.\nModelli pi\u00f9 realistici di vetri di spin con interazioni frustrate a corto raggio e disordine, come il modello gaussiano in cui le interazioni tra spin primi vicini segue una distribuzione gaussiana, sono stati studiati approfonditamente, specialmente usando simulazioni di tipo Monte Carlo.\nOltre alla sua rilevanza nella fisica della materia condensata, la teoria dei vetri di spin ha acquisito un forte carattere interdisciplinare, con applicazioni alle reti neurali, biologia teorica, econofisica e altri campi."}
