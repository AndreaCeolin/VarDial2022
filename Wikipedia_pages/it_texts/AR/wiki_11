{"id": "2650068", "revid": "124729671", "url": "https://it.wikipedia.org/wiki?curid=2650068", "title": "Personaggi di Pirati dei Caraibi", "text": "Questa pagina contiene una lista dei personaggi dei cinque film della saga \"Pirati dei Caraibi\".\nPersonaggi principali.\nJack Sparrow.\nIl capitano Jack Sparrow \u00e8 il protagonista della saga. Fin dal primo film appare come un rozzo e dissoluto uomo di mare, apparentemente scialacquatore particolarmente dedito al consumo di rum, ma in realt\u00e0 \u00e8 scaltro ed estremamente astuto. Bench\u00e9 fondamentalmente leale con amici e compagni, Jack inganna spesso i nemici a suo vantaggio. La sua nave, la \"Perla Nera\", \u00e8 considerata la pi\u00f9 veloce e inafferrabile del mondo e Jack le \u00e8 fortemente legato. Nel terzo film viene presentato inoltre come uno dei nove pirati nobili membri del Consiglio della Fratellanza.\n\u00c8 interpretato da Johnny Depp e doppiato in italiano da Fabio Boccanera. In un flashback del quinto film, in cui appare da giovane, \u00e8 interpretato da Anthony De La Torre.\nWill Turner.\nWilliam Turner, Jr., meglio noto come Will, \u00e8 uno dei personaggi principali della saga, co-protagonista dei primi tre film ed \u00e8, inoltre, presente nel quinto episodio. Figlio del pirata Sputafuoco Bill Turner, diviene amico di Elizabeth Swann, della quale s'innamora e che sposa nel terzo film. Inizialmente lavora come fabbro e ignorava il suo passato fino a quando Jack ed Elizabeth non glielo rivelano durante gli eventi del primo film.\n\u00c8 interpretato da Orlando Bloom e in italiano \u00e8 doppiato da Massimiliano Manfredi.\nElizabeth Swann.\nElizabeth Swann \u00e8 la protagonista femminile dei primi tre film, \u00e8 la giovane figlia del governatore Weatherby Swann, nobildonna dell'alta societ\u00e0 inglese ma di mentalit\u00e0 decisamente indipendente e affascinata dall'avventura e dalla vita da pirata. Amica di Will Turner fin dall'infanzia, se ne innamora e lo sposa nel terzo film. Col passare dei film diventa molto pi\u00f9 combattiva e temibile fino a seguire la strada della pirateria.\n\u00c8 interpretata da Keira Knightley e in italiano \u00e8 doppiata da Myriam Catania.\nHenry Turner.\nHenry Turner \u00e8 il co-protagonista del quinto film: \u00e8 il figlio di Will Turner ed Elizabeth Swann e il nipote del pirata Sputafuoco Bill Turner e del defunto governatore Weatherby Swann, gi\u00e0 comparso come bambino di dieci anni nella scena post-titoli di coda del terzo film. Nel quinto film, oramai cresciuto, si imbarca su una nave della Marina britannica nel tentativo di rintracciare il capitano Jack Sparrow, dal quale spera di farsi aiutare per trovare il leggendario Tridente di Poseidone, un artefatto magico capace di infrangere ogni maledizione e col quale quindi liberare il padre Will dal suo legame con l\"'Olandese Volante\". Ma la nave inglese su cui viaggia si perde nel Triangolo del diavolo, dove viene distrutta dal malvagio Capitan Salazar, fantasma di un ufficiale e cacciatore di pirati spagnolo intrappolato con la sua ciurma da una maledizione nel Triangolo proprio a causa di Jack Sparrow, che anni prima ve lo fece finire con uno stratagemma per sconfiggere il malvagio assassino. Salazar risparmia solo Henry, incaricandolo di mettere in guardia Jack Sparrow della sua imminente vendetta. L'uomo quindi ripartir\u00e0 per la sua ricerca, alla quale partecipano anche Henry e Carina Smyth, una giovane e affascinante astronoma della quale alla fine il giovane Turner si innamora.\n\u00c8 interpretato da Brenton Thwaites, doppiato in italiano da Flavio Aquilone; da bambino, nelle scene al termine del terzo film, dopo i titoli di coda, e in quella presente all'inizio del quinto film, \u00e8 invece interpretato rispettivamente da Dominic Scott Kay e Lewis McGowan, doppiati in italiano da Giulio Bartolomei.\nCarina Smyth.\nCarina Barbossa, conosciuta precedentemente come Carina Smyth, \u00e8 la protagonista femminile del quinto film: \u00e8 una giovane, sarcastica, attraente e brillante astronoma, scettica verso ci\u00f2 che concerne il soprannaturale. Cresciuta come orfana, l'unico lascito del padre \u00e8 un diario di Galileo e una mappa, alla cui decifrazione lei studia incessantemente. Inizialmente crede che Jack Sparrow sia soltanto un idiota, ma col passare del film rimane colpita dall'intelligenza e astuzia del brillante capitano e diventa sua amica riconoscendolo diverso dagli altri pirati e sviluppa per lui un grande affetto e rispetto. Il suo desiderio di conoscenza scientifica le procura per\u00f2 la diffidenza dei conterranei, che la accusano ingiustamente di essere una strega. Nel corso della sua ricerca del luogo indicato dalla mappa si imbatte in Jack Sparrow e Henry Turner, del quale alla fine si innamora, nonch\u00e9 la futura nuora di Will Turner e di Elizabeth Swann, e scopre segretamente che il padre mai conosciuto, altri non \u00e8 che il vecchio pirata Hector Barbossa.\n\u00c8 interpretata da Kaya Scodelario e in italiano \u00e8 doppiata da Rossa Caputo.\nAntagonisti.\nHector Barbossa.\nHector Barbossa, meglio noto come Capitan Barbossa, \u00e8 uno dei principali avversari di Jack Sparrow e appare in tutti i film della saga (anche se nel secondo la sua presenza si riduce a un cameo prima dei titoli di coda). Rappresenta il rivale-amico di Sparrow: come lui \u00e8 intrepido e astuto. \u00c8 uno dei nove pirati nobili membri del Consiglio della Fratellanza, padrone del Mar dei Caraibi. Inizialmente \u00e8 l'antagonista principale del primo film, e viene raccontato che egli era il primo ufficiale della \"Perla Nera\", al comando del pirata Jack Sparrow, quando questi stava dando la caccia al tesoro azteco nascosto sulla Isla de Muerta; ma Barbossa gli carp\u00ec con l'inganno le coordinate, poi guid\u00f2 un ammutinamento, si impossess\u00f2 della \"Perla\" e abbandon\u00f2 Jack a morire su un'isola deserta, per poi impadronirsi coi suoi uomini dell'oro azteco, ignorando la maledizione che su di esso gravava. Nei successivi dieci anni Barbossa e i suoi pirati imperversano per i mari con la \"Perla Nera\", mentre Jack tenta di rintracciarli e vendicarsi, cosa che gli riesce alla fine del film: la maledizione viene infranta e Barbossa viene ucciso dal suo ex-capitano. Alla fine del secondo film per\u00f2 la sacerdotessa vud\u00f9 Tia Dalma lo riporta fra i vivi, affinch\u00e9 guidi Will Turner ed Elizabeth Swann allo \"Scrigno di Davy Jones\", dov'\u00e8 intrappolato Sparrow. Da questo momento Barbossa assume le vesti di antieroe, alleandosi con il suo vecchio rivale e con chiunque gli sia utile contro minacce comuni, ma tradendo e tornando a perseguire i suoi propri obiettivi quando non ha pi\u00f9 bisogno di loro. Nel quarto film appare come corsaro al soldo della Corona britannica, mentre insegue la vendetta contro il terribile pirata Barbanera, che gli ha portato via la \"Perla\", la ciurma e una gamba (che ha dovuto sostituire con un arto artificiale); sconfittolo, si appropria della nave di Barbanera, la \"Queen Anne's Revenge\", e ne fa la nave ammiraglia di una flotta pirata, con cui diventa il predone pi\u00f9 ricco, potente e benestante dei mari. Nel quinto film appare Carina, una figlia che Barbossa ha avuto da una donna di nome Margaret Smyth, che nutre anche il suo sentimento. Muore sacrificandosi in questo film per salvare la figlia Carina, che altrimenti sarebbe stata presa dal malvagio Capitan Salazar.\n\u00c8 interpretato da Geoffrey Rush e doppiato in italiano da Pietro Ubaldi.\nDavy Jones.\nDavy Jones \u00e8 l'antagonista principale del secondo film, e poi antagonista secondario del terzo film, assieme a Cutler Beckett. Appare come capitano dell\u2019Olandese Volante, una nave spettrale in grado di solcare i mari anche in profondit\u00e0, equipaggiata da una ciurma di disperati che gli hanno ceduto la propria anima, tramutandosi progressivamente in mostri dalle fattezze di creature marine; Jones stesso ha la testa a forma di polpo, con una barba tentacolare e un braccio a forma di chela di granchio. In pi\u00f9 ha sotto il proprio controllo il Kraken, un mastodontico mostro marino. Originariamente Davy Jones era un comune marinaio, che si innamor\u00f2 della divinit\u00e0 marina Calypso, la quale gli affid\u00f2 il compito di traghettare nell'aldil\u00e0 le anime degli uomini morti in mare; ma quando l'uomo scopr\u00ec che Calypso gli era infedele, per il dolore si strapp\u00f2 il cuore dal petto e lo nascose in uno scrigno, indi si volse contro la dea e rigett\u00f2 il suo compito. \u00c8 proprio lo scrigno col suo cuore che nel secondo film \u00e8 oggetto della ricerca di Jack Sparrow, il quale viene inseguito da Davy Jones per saldare un vecchio debito; del cuore per\u00f2 si impadronisce James Norrington, che lo consegna a lord Beckett, capo della Compagnia delle Indie orientali, il quale acquisisce cos\u00ec il controllo su Davy Jones e l\u2019Olandese volante, utilizzandoli per combattere la pirateria e dominare le rotte marittime. Alla fine del terzo film Davy Jones tenta di uccidere Sputafuoco Bill ma viene ucciso da Jack Sparrow che fa in modo che Will Turner pugnalasse il suo cuore sorreggendogli la mano per salvarlo dalla morte (Davy Jones aveva trafitto Will nel petto con una spada), Davy Jones muore e finisce nel maelstrom ma viene resuscitato alla fine del quinto film a causa della distruzione del Tridente di Poseidone e della liberazione di Will dall'Olandese Volante (infatti il potere della nave, non avendo un capitano, richiama il suo vecchio capitano) poich\u00e9 l'Olandese Volante deve sempre avere un capitano, Davy Jones \u00e8 ancora un mostro marino ma cerca vendetta su Sparrow e i Turner.\nL'aspetto di Davy Jones \u00e8 interamente fatto al computer, i movimenti del personaggio sulla pellicola sono stati riprodotti utilizzando la \"motion capture\", in cui le movenze dell'attore Bill Nighy sono state convertite in immagini digitali. In italiano \u00e8 doppiato da Gianni Giuliano.\nCutler Beckett.\nLord Cutler Beckett \u00e8 l'antagonista secondario del secondo film, e poi antagonista principale del terzo film, assieme a Davy Jones.\nBeckett \u00e8 il Governatore della Compagnia delle Indie Orientali, fedele suddito di Re Giorgio II, e nel terzo film della saga, controlla l\"'Olandese Volante\" tramite il cuore di Davy Jones e ha una potente flotta che deve far piazza pulita dei pirati che si sono uniti per contrastarla.\nSi tratta di un personaggio estremamente detestabile che utilizza ogni genere di inganno e ricatto per raggiungere il suo scopo: distruggere i pirati e dare il controllo dei mari alla Compagnia delle Indie Orientali. In precedenza Jack Sparrow era al suo servizio e al comando della \"Perla Nera\", ma quando Beckett gli chiese di trasportare e vendere alcuni schiavi, egli si ammutin\u00f2 e divenne un pirata, perdendo per\u00f2 la Perla Nera, affondatagli dallo stesso comandante della Compagnia delle Indie Orientali; successivamente Beckett cercher\u00e0 in tutti i modi di convincerlo a rientrare alle sue dipendenze essendo lui uno dei migliori capitani del mar dei Caraibi. All'inizio del secondo film racconta di essere stato promosso dal re in persona a Lord. Nelle prime scene del terzo, impicca una moltitudine di pirati, compreso un bambino, mentre nelle ultime, l'ammiraglia di Lord Beckett, l\"Endeavour\", viene affiancata sui due lati dalla \"Perla Nera\" e dall\"'Olandese Volante\" (di cui ora il capitano \u00e8 Will Turner), che la sottopongono ad un fuoco incrociato. Lord Beckett non d\u00e0 l'ordine di rispondere al fuoco (essendo rimasto talmente paralizzato dalla sorpresa da perdere quasi il contatto con la realt\u00e0), quindi il suo primo ufficiale, il tenente Theodore Groves, ordina di abbandonare la nave e in pochi si salvano. Beckett, invece, dopo aver schivato con gran fortuna diverse palle di cannone, muore nell'esplosione della nave.\n\u00c8 interpretato da Tom Hollander e in italiano \u00e8 doppiato da Loris Loddi.\nSono stati creati diversi giocattoli legati al personaggio, ma sono molto rari rispetto a quelli degli altri protagonisti della serie.\nSao Feng.\nSao Feng (\u562f\u98a8, \"Sao Feng\", lett. \"Vento ululante\") \u00e8 apparso nel terzo film, ed \u00e8 ritenuto il flagello della Malaysia ed \u00e8 il terzo pirata pi\u00f9 ricercato al mondo, preceduto soltanto da Hector Barbossa e Jack Sparrow. Il suo covo \u00e8 a Singapore e da qui controlla il Mar Cinese Meridionale ed il Mare delle Andamane. Il pezzo da otto di Sao Feng \u00e8 una collana di seta con un pendente di giada. Sao Feng \u00e8 sfregiato sul volto da quattro cicatrici e porta sulla testa rasata il tatuaggio di un dragone, suo simbolo, e lo stesso devono fare tutti i pirati ai suoi comandi. Porta baffi e barba nello stile cinese, ha dita sottili con unghie molto lunghe, porta un solo anello d'oro, contenente il pezzo da otto di suo padre usato per rinchiudere Calypso. \u00c8 un abile combattente e come armi usa una sciabola cinese e un punteruolo metallico usato a bordo delle navi per bloccare le cime. \u00c8 molto rispettato da tutti i Pirati Nobili, in particolar modo dalla Vedova Ching, con la quale sembra che si siano avuti intrecci di carattere economico poich\u00e9 entrambi si muovono al largo della costa asiatica, \u00e8 inoltre sempre accompagnato da due concubine. Probabilmente l'odio nutrito nei confronti di Jack Sparrow \u00e8 dovuto a una possibile relazione tra una di queste e Jack stesso.\nSao Feng \u00e8 ritenuto il pirata con maggior potere: governa come un vero e proprio sovrano la sua citt\u00e0 ed ha ai suoi ordini una vasta flotta di mercenari cinesi, capitanata da Tai Huang che, secondo alcuni, \u00e8 figlio illegittimo di Sao Feng; \u00e8 allo stesso Tai Huang che \u00e8 affidato il controllo delle carte nautiche che Sao Feng tiene gelosamente rinchiuse nel tempio di suo zio in prossimit\u00e0 della sua citt\u00e0.\nSao Feng, come tutti i pirati, mira prima di tutto ai suoi scopi: non esita infatti a tradire Barbossa per allearsi con Lord Cutler Beckett, ma in seguito si riunisce alla pirateria e accetta di recarsi al consiglio della fratellanza, avendo per\u00f2 terribili rapporti con Jack Sparrow. Crede che Elizabeth Swann sia Calypso e, quando questa si trova a bordo dell'Empress (la sua nave ammiraglia), dopo aver tentato di baciarla, viene ucciso da una cannonata sparata dall'Olandese Volante. Subito prima di morire, Sao Feng nomina Elizabeth Capitano dell'Empress e Pirata Nobile.\n\u00c8 interpretato da Chow Yun-Fat e, in italiano, \u00e8 doppiato da Roberto Pedicini.\nIl personaggio ha avuto molte critiche negative dalla critica cinematografica cinese ed \u00e8 stato ritenuto di danno all'immagine e alla cultura cinese. Molti critici, inoltre, hanno paragonato Sao Feng al personaggio fittizio Fu Manchu.\nBarbanera.\nEdward Teach, meglio noto come Barbanera, \u00e8 l'antagonista principale del quarto film.\n\u00c8 l'adattamento romanzato del celebre e famigerato pirata Edward Teach (noto appunto come \"Barbanera\"), realmente esistito, fu il pi\u00f9 famoso esponente della cosiddetta et\u00e0 d'oro della pirateria. Altri elementi del personaggio, invece, si ispirano al personaggio letterario di Barbanera del romanzo \"Mari stregati\" di Tim Powers, che ha poi ispirato anche la trama del quarto film.\nBarbanera \u00e8 considerato \"il terrore degli altri pirati\", poich\u00e9 tramite la sua spada \u00e8 in grado di controllare la sua nave (la \"Queen Anne's Revenge\") e altre (come nel caso della \"Perla Nera\") di cui se ne serve per attaccare altre navi, uccidere altri pirati per poi imprigionare questi e le proprie imbarcazioni all'interno di bottiglie di vetro tramite una maledizione. Barbanera pratica anche le arti voodoo; infatti \u00e8 in grado di creare una bambola voodoo di Jack Sparrow allo scopo di ricattare il pirata e obbligarlo a condurlo verso la Fonte. L'ultimo dei poteri di Barbanera \u00e8 quello di riportare in vita delle persone per poi tramutarle in zombie. Gli zombie rappresentano gli ufficiali di Barbanera e sono degli esseri molto taciturni e crudeli che difficilmente si lamentano; seguono Barbanera in ogni avventura e sono fedeli al loro capitano.\nIl produttore della saga cinematografica \"Pirati dei Caraibi\", Jerry Bruckheimer, ha definito Barbanera \u00abil personaggio pi\u00f9 crudele che vi abbiamo mai dato\u00bb e \u00abil pirata pi\u00f9 orribile di tutti i tempi\u00bb. L'attore Johnny Depp lo ha definito, invece, \u00abl'unico a raggiungere veramente quello stato di mito\u00bb. Il rapporto tra Barbanera e sua figlia Angelica \u00e8 sicuramente uno dei punti chiave del film; mentre quest'ultima intende redimere il padre, Barbanera non sembra ricambiare i sentimenti della figlia. Questo particolare viene evidenziato in due scene: quando Barbanera minaccia di uccidere Angelica con delle pistole in modo da convincere Jack a gettarsi in un dirupo per recuperare i calici d'argento di Ponce de Le\u00f3n, e quando non intende salvare la figlia dalla ferita del veleno della spada di Barbossa, ma anzi decidendo di sacrificarla affinch\u00e8 lui possa ottenere l'eterna giovinezza. Nonostante ci\u00f2, Angelica vuole molto bene a suo padre ed \u00e8 disposta a tutto pur di salvarlo e a redimerlo dai suoi peccati.\nLa nave di Teach \u00e8 la \"Queen Anne's Revenge\", mentre la bandiera del pirata \u00e8 un teschio dai denti aguzzi e macchiati di sangue. Se si osserva bene la Queen Anne's Revenge, tuttavia, si noter\u00e0 che la polena della nave di Barbanera rappresenta uno scheletro con un lancia in una mano e una clessidra nell'altra, palese omaggio alla bandiera del vero Edward Teach.\nPrima degli eventi di \"Pirati dei Caraibi - Oltre i confini del mare\", Barbanera \u00e8 riuscito a \"catturare\" la Perla Nera e ad uccidere tutta la sua ciurma mediante un maleficio. Il capitano della Perla, Hector Barbossa, pur di scampare al maleficio, \u00e8 arrivato ad amputarsi la gamba destra, dopodich\u00e9, \u00e8 diventato un corsaro al servizio della Corona inglese per potersi vendicare di Teach in un prossimo futuro. Quando Jack viene rapito da Angelica Teach, figlia di Barbanera, scopre che quest'ultimo e alla ricerca della Fonte della giovinezza per tentare di rompere una premonizione secondo la quale Teach sarebbe stato ucciso da un uomo senza una gamba (ovvero Barbossa) entro due settimane. Barbanera ricatta Jack tramite una bambola voodoo e gli ordina di condurlo alla Fonte. Nel corso del film, Barbanera dimostra tutta la propria cattiveria diverse volte, come quando uccide il cuoco della propria ciurma facendolo bruciare vivo dalla Revenge dopo il fallito ammutinamento organizzato da Jack Sparrow, poich\u00e9 il cuoco era di guardia quando \u00e8 avvenuto l'ammutinamento, quando minaccia di uccidere la sua stessa figlia Angelica per obbligare Sparrow a trovare i calici di Ponce De Le\u00f2n (necessari per il rituale alla Fonte) ed infine quando costringe Serena, una sirena catturata a WhiteCap Bay, a versare una lacrima, anch'essa necessaria per il rituale e facendo apparentemente uccidere il missionario Philip, di cui la sirena era innamorata e poi lasciando la sirena a morire dentro una palude nonostante avesse ormai ottenuto la sua lacrima. Trovata la fonte, Barbanera ha uno scontro con Barbossa, dal quale viene sconfitto e ferito mortalmente. Deciso pi\u00f9 che mai a sopravvivere tramite la Fonte, il pirata chiede ad Angelica di sacrificarsi per lui, ma Jack, scambiando i calici, fa in modo che Angelica viva e che Barbanera muoia. Dopo la sua morte la sua nave, \"Queen Anne's Revenge\", viene presa da Barbossa che ritorna ad essere un pirata.\nViene menzionato brevemente da Barbossa nel quinto film quando quest'ultimo libera la Perla Nera dalla bottiglia in cui Barbanera stesso l'aveva rinchiusa.\n\u00c8 interpretato da Ian McShane e in italiano \u00e8 doppiato da Angelo Nicotra.\nAngelica Teach.\nAngelica Teach \u00e8 l'antagonista secondaria e antieroina del quarto film. \u00c8 la figlia del temibile pirata Barbanera e una ex-amante di Jack Sparrow.\nAnni prima degli avvenimenti de \"Pirati dei Caraibi - Oltre i confini del mare\", Angelica si trovava in un convento spagnolo e, come da lei ammesso, era pronta a prendere i voti; era stata per\u00f2 sedotta da Jack, che aveva scambiato il convento per un bordello, e poi lasciata dall'uomo, che, orgoglioso, aveva paura di innamorarsi di lei. All'inizio del film invece arruola una ciurma sotto il falso nome e travestimento di Jack Sparrow, provocando cos\u00ec l'indignazione del pirata. Dopo un duello nel bizzarro genere che accomuna i due, Angelica porta Jack, mentre \u00e8 in stato di incoscienza, a bordo della \"Queen Anne's Revenge\", dove i due riscoprono le affinit\u00e0 di un tempo. Angelica \u00e8 restia a dire a Jack la verit\u00e0 sullo scopo del viaggio alla fonte della giovinezza, ma alla fine gli rivela che la fonte non era per loro due ma per il padre, per il quale provava grande affetto. Voleva infatti spezzare la maledizione che gravava su Barbanera, secondo la quale il pirata pi\u00f9 crudele della storia sarebbe stato ucciso da un uomo senza una gamba. Alla fine per\u00f2 sia lei che il padre vengono feriti dalla spada avvelenata di Barbossa e il padre dimostra di non provare niente per lei, chiedendole di sacrificarsi per lui. Jack, che aveva previsto il suo comportamento, scambia i calici alla fonte, dando ad Angelica quello della vita e al padre quello della morte. Dopo essere stata salvata da Jack, Angelica viene abbandonata su un'isola deserta con una pistola con un colpo, che per\u00f2 spreca subito cercando di uccidere Jack mentre si allontana su una scialuppa, e mentre \u00e8 sulla spiaggia trova a riva la bambola voodoo creata dal padre per torturare Jack.\nAngelica \u00e8 stata pi\u00f9 volte definita l'alter ego al femminile di Jack, in quanto presenta tutte le sue caratteristiche. In apparenza \u00e8 molto dura, non vuole mostrare le sue debolezze, soprattutto a Jack, contro il quale cerca di \"vendicarsi\", cadendo poi preda del suo stesso gioco, infatti i due entrano in un tira e molla che non ha fine, tuttavia a differenza di Jack Angelica pu\u00f2 uccidere una persona se si sente provocata o se vuole avere quello che vuole. Inoltre Angelica non assomiglia per niente a suo padre, al quale si sente legata da un affetto sincero, che il padre per\u00f2 non contraccambia. Infatti ha una personalit\u00e0 molto pi\u00f9 dolce e sensibile, e non sopporta le orrende torture e gli atti di crudelt\u00e0 compiuti da quest'ultimo.\n\u00c8 interpretata da Pen\u00e9lope Cruz e in italiano \u00e8 doppiata da Chiara Colizzi.\nArmando Salazar.\nArmando Salazar, meglio noto come Capit\u00e1n Salazar, \u00e8 l'antagonista principale del quinto film.\nArmando Salazar \u00e8 il nemico giurato del pirata Jack Sparrow ed \u00e8 il capitano della \"Silent Mary\". \u00c8 un inquietante fantasma a capo di una ciurma di marinai fantasma, virtualmente immortali ma costretti a non poter scendere sulla terraferma, altrimenti si dissolvono mentre toccano con i piedi per terra. Da umano era un pluridecorato capitano della Real Armada e si era costruito la fama di spietato cacciatore di pirati, avventurieri e fuorilegge, che odiava al punto da non considerarli esseri umani, ma una \"malattia\" e da giustiziare senza piet\u00e0 i superstiti di una battaglia navale mentre si aggrappavano ai relitti delle loro navi sventolando bandiera bianca. Si guadagn\u00f2 il soprannome di \"El Matador del Mar\".\nI pirati, impotenti contro la \"Silent Mary\" e l'abilit\u00e0 tattica del capitano, gli tesero un agguato e lo affrontarono forti di ben dieci navi nei pressi del \"Triangolo del Diavolo\", ma ancora una volta il capitano spagnolo ebbe la meglio. Un giovane Jack Sparrow, conducendo l'unica nave sopravvissuta allo scontro, lo sfid\u00f2 ad inseguirlo proprio all'interno del \"Triangolo\": la nave pirata riusc\u00ec, con una audace virata, a portarsi in salvo, ma la \"Silent Mary\", che non era abbastanza agile per manovrare tra le rocce, si incagli\u00f2 all'interno di una grotta. L'urto caus\u00f2 l'esplosione della santabarbara, che uccise tutti i membri dell'equipaggio; tuttavia le forze sovrannaturali presenti all'interno del Triangolo resuscitarono i morti, condannandoli a vagare in eterno come fantasmi. Salazar e la sua ciurma maledetta rimasero imprigionati all'interno del \"Triangolo\" (assalendo e massacrando ogni equipaggio capitasse tra quelle rocce, risparmiando solo un uomo per nave affinch\u00e9 potesse raccontare la storia) fino a quando Jack Sparrow non diede via la propria bussola, la quale liber\u00f2, a sua insaputa, le sue pi\u00f9 profonde paure.\nNel corso del film, dopo essere fuggito dal Triangolo del Diavolo, Salazar e la sua ciurma di marinai fantasma iniziano ad affondare ogni nave che incontrano per mare, lasciando in vita un uomo per ogni nave per diffondere il messaggio che i morti hanno preso il comando del mare e non si fermeranno fin quando non avranno ucciso tutti i fuorilegge, principalmente l'odiato Jack Sparrow. Il capitano Hector Barbossa, dopo che Salazar affonda tre delle navi della sua flotta, incontra il malvagio capitano della Silent Mary e gli propone un patto: lui lo condurr\u00e0 da Sparrow entro l'alba del giorno successivo o Salazar potr\u00e0 prendere la sua vita. Salazar accetta, costringendo Barbossa e la sua ciurma ad abbandonare la loro nave, la Queen Anne's Revenge, ma non prima di aver fatto uccidere diversi uomini di Barbossa. Il giorno dopo, Salazar riesce finalmente a trovare il passero, ma nonostante mandi degli squali fantasma ad uccidere il pirata e tenti di ucciderlo lui stesso, Jack riesce a fuggire su un'isola, dove Salazar scopre di non poter mettere piede sulla terraferma perch\u00e9 altrimenti si dissolverebbe. Salazar torna furioso sulla sua nave ma Barbossa gli propone un altro accordo: lui andr\u00e0 a terra con i suoi uomini a catturare Jack e lo consegner\u00e0 a Salazar. Salazar accetta controvoglia e lascia andare Barbossa e la sua ciurma a catturare Jack. Diverse ore dopo, avendo capito di essere stato tradito, Salazar insegue la rediviva Perla Nera e dopo aver distrutto un vascello britannico, il capitano spagnolo ingaggia uno scontro con Sparrow mentre la sua ciurma affronta quella della Perla Nera. Salazar non riesce tuttavia ad uccidere Jack ed \u00e8 costretto a tornare sulla sua nave, dal momento che la Perla Nera approda sull'isola dove \u00e8 situato il Tridente di Poseidone, ma non prima di aver rapito il giovane Henry Turner. Salazar decide quindi di possedere Henry e raggiunge la Tomba di Poseidone, situata sul fondo dell'oceano, nonostante l'avvertimento del suo fedele primo ufficiale Lesaro. Salazar riesce infine a prendere il Tridente e, dopo essersi liberato dal corpo di Henry, inizia a torturare Jack ma non riesce ad ucciderlo. Dopo che Henry distrugge il Tridente, Salazar e la sua ciurma tornano umani, ma la loro gioia dura poco poich\u00e9 le acque del mare, che si erano aperte quando Jack e compagni avevano aperto la Tomba di Poseidone, si iniziano a rinchiudere. Barbossa arriva in soccorso di Jack e gli altri con un'ancora, ma Salazar, sempre deciso pi\u00f9 che mai ad uccidere il suo nemico giurato una volta per tutte, riesce ad aggrapparsi all'ancora lasciando tutta la sua ciurma, compreso il suo ufficiale pi\u00f9 fidato, Lesaro, a morire annegata. Salazar inizia quindi a scalare l'ancora ed estrae la propria spada, cercando di uccidere anche Carina Smyth, la bella figlia di Barbossa, per prima. Tuttavia, il vecchio pirata decide di sacrificarsi per salvare gli altri e si getta su Salazar trafiggendolo con una spada e facendolo precipitare negli abissi, insieme.\nSalazar, come tutti i suoi uomini e la sua stessa nave, porta sul proprio corpo di non-morto i segni dell'esplosione che distrusse la \"Silent Mary\": oltre ad essere sfregiato, i suoi abiti sono bruciati, la sua elegante spada consumata dalle fiamme e il lato sinistro del cranio \u00e8 distrutto dall'esplosione. Inoltre potrebbe avere avuto la schiena danneggiata, dato che \u00e8 sempre in posizione gobba e usa la sua spada come un bastone da passeggio.\n\u00c8 interpretato da Javier Bardem e in italiano \u00e8 doppiato da Roberto Pedicini.\nAntagonisti minori.\nPintel e Ragetti.\nPintel \u00e8 uno dei pirati dell'equipaggio della Perla Nera che compare nei primi tre film della saga (\"La maledizione della prima luna\", \"Pirati dei Caraibi - La maledizione del forziere fantasma\", \"Pirati dei Caraibi - Ai confini del mondo\") ed \u00e8 amico di Ragetti.\nPintel, assieme a Ragetti, compare nell'attacco a Port Royal. Sono loro che trovano Elizabeth Swann. Sono ancora loro che devono travestirsi da lady per diversivo dell'attacco, ma essendo maledetti vengono scoperti. Sono tra i pochi della ciurma a sopravvivere quando la maledizione cessa. Nel secondo film, Pintel compare per la prima volta assieme a Ragetti, quando cerca di \"recuperare\", come dice lui, la Perla Nera. In seguito diventa pirata della ciurma di Jack Sparrow e, sempre con Ragetti, raggiunge l'Isla Cruces. Il pirata \u00e8 uno dei pochi a sopravvivere all'attacco finale del Kraken. Pintel, nel terzo film, compie il viaggio verso i confini del mondo per liberare Jack. Alla fine del film, per\u00f2, Hector Barbossa deruba nuovamente Jack e Gibbs della Perla Nera, tuttavia Pintel e Ragetti, avendo sviluppato una certa fedelt\u00e0 e anche affetto per il capitan Sparrow, assieme a Marty e Cotton, si sentono in colpa per aver abbandonato Jack e chiedono a Barbossa se almeno ha la mappa della Fonte della Giovinezza ma quando la tira fuori fu scoperto che Jack aveva tagliato la mappa precedendo il tradimento di Barbossa il quale provoca l'ultima goccia per coloro che erano ancora fedeli a Jack. Pintel e il suo amico Ragetti non hanno partecipato all'attacco del pirata \"Barbanera\" avvenuto dopo gli eventi del terzo film e prima degli eventi del quarto film in quanto hanno abbandonato la ciurma di Barbossa dopo che rub\u00f2 la Perla Nera, tuttavia non si sa se siano vivi o meno dato che non sono tornati nel quinto film.\nRagetti \u00e8 uno dei pirati dell'equipaggio della Perla Nera che compare nei primi tre film della saga (\"La maledizione della prima luna\", \"Pirati dei Caraibi - La maledizione del forziere fantasma\" e \"Pirati dei Caraibi - Ai confini del mondo\"); \u00e8 amico di Pintel, col quale ha il ruolo di cannoniere. Ragetti \u00e8 un pirata spesso ridicolizzato e deriso dagli altri, appartenente prima alla ciurma di Jack Sparrow e poi a quella di Hector Barbossa.\nLa sua caratteristica principale \u00e8 l'occhio di legno dal quale non si separa mai, che poi si scoprir\u00e0 essere il pezzo da otto di Barbossa: ci\u00f2 \u00e8 anche dimostrato dal fatto che la scimmietta del capitano cerca sempre di rubarglielo per riportarlo al legittimo proprietario.\nCaratteristica particolare di Ragetti \u00e8 il cambiamento di personalit\u00e0 che subisce dal primo al secondo film: nel primo film \u00e8 un pirata come tutti gli altri, attaccabrighe e ridicolo, ma poi, nel secondo e nel terzo film, diviene un pirata devoto a Dio, non si separa mai da una Bibbia (che, per\u00f2, essendo analfabeta non sa leggere): infatti quando Tia Dalma chiede a lui, a Pintel e a mastro Gibbs cos'\u00e8 che fa tribolare gli uomini e mentre i due pirati rispondono il mare e le ricchezze, lui tenta timidamente di proporre come risposta la dicotomia tra bene e male, inoltre \u00e8 lui che riesce a liberare Calypso.\nSono interpretati da Lee Arenberg e da Mackenzie Crook e in italiano sono doppiati da Gerolamo Alchieri e da Vladimiro Conti.\nJack (scimmia).\nJack \u00e8 una scimmia cappuccina e animale da compagnia di Hector Barbossa, chiamata \"Jack\" da Barbossa in spregio al suo vecchio capitano Jack Sparrow.\nNel primo film, Jack \u00e8 una Non-Morta come il suo padrone e la ciurma della \"Perla Nera\" ma alla fine la maledizione viene spezzata e sia lui che il resto della ciurma ritornano mortali, tuttavia dopo la morte del suo padrone Jack prende nuovamente una moneta dal forziere dell'Isla de Muerta e torna ad essere Non-Morta.\nNel secondo film, Jack viene consegnato da Jack Sparrow a Tia Dalma in cambio di informazioni su Davy Jones e infine la scimmia si ricongiunge col suo vecchio padrone Barbossa, il quale \u00e8 stato resuscitato da Tia Dalma a patto che li aiuti a salvare Sparrow.\nNel terzo film, Jack fornisce spesso una figura comica ma \u00e8 tuttavia ancora maliziosa verso Sparrow ed \u00e8 ancora odiata, alla fine torna sulla Perla Nera dopo che Barbossa ha di nuovo rubato la \"Perla Nera\" a Sparrow tuttavia quest'ultimo sorprende sia Barbossa che Jack stesso poich\u00e9 ha rubato la mappa che conduce alla Fonte della Giovinezza.\nNel quarto film, Jack, come conseguenza all'attacco di Barbanera alla \"Perla Nera,\" \u00e8 stata separata dal suo padrone \u00e8 stata rimpicciolita e rinchiusa all'interno di una bottiglia assieme alla \"Perla Nera\" stessa e al pappagallo di Cotton. Appare solo in due scene in tutto il film: nella prima la scimmia intravede Sparrow da dentro la bottiglia e gli ringhia contro. Sparrow commenta che la scimmia \u00e8 \"anche pi\u00f9 fastidiosa in miniatura\". Alla fine del film, quando Sparrow osserva di nuovo la \"Perla\" dentro la bottiglia, la scimmia Jack gli ringhia contro di nuovo spaventando comicamente Sparrow il quale afferma di odiare quella scimmia.\nNel quinto film Jack viene liberato dalla bottiglia assieme alla \"Perla Nera\" e assieme ad essa torna alle sue dimensioni originali, Jack si ricongiunge al suo vecchio padrone Barbossa e torna ad infastidire comicamente Sparrow, alla fine la scimmia Jack parteciper\u00e0, insieme agli altri al compianto per Barbossa, morto poco prima per salvare sua bella figlia Carina, compreso l'ormai ex rivale Jack Sparrow ed Henry Turner. In seguito si intuisce che diventer\u00e0 la scimmia domestica di Jack Sparrow.\nIan Mercer.\nIan Mercer \u00e8 presente nel secondo e terzo film. \u00c8 un ufficiale che serve ai comandi di Lord Cutler Beckett, e fa la maggior parte del lavoro sporco di Beckett come uccidere il padre di Elizabeth Swann, Weatherby Swann. Nel terzo film, \u00e8 stato incaricato di prendersi cura del cuore di Davy Jones. Viaggia con Jones nell'Olandese Volante, insieme a un gruppo di soldati, per assicurarsi che non disobbedisca a nessun ordine, assumendo il ruolo di comandante, ed \u00e8 riluttante nella battaglia finale ad entrare nel maelstrom. Muore prima del conflitto quando Jones, approfittando del suo momento di debolezza, lo afferra e gli attorciglia i tentacoli sul viso, dentro naso e bocca, per ucciderlo e riprendersi la chiave del forziere -che Mercer teneva sempre appesa al collo- lasciando poi il suo corpo sul ponte.\n\u00c8 interpretato da David Schofield e doppiato in italiano da Michele D'Anca.\nMaccus.\nMaccus \u00e8 il primo ufficiale dell\"'Olandese Volante\" al servizio di Davy Jones, che compare nel secondo e terzo film. Come ogni membri della ciurma dell'Olandese possiede delle fattezze legate al mondo marino e lui, in particolare, ha la testa di uno squalo martello.\n\u00c8 interpretato da Dermot Keaney e in italiano \u00e8 doppiato da Mauro Magliozzi.\nRe Giorgio II.\nRe Giorgio II di Gran Bretagna \u00e8 l'altezzoso re di Gran Bretagna, basato sul reale monarca Giorgio II di Gran Bretagna. Egli \u00e8 in rivalit\u00e0 politica e religiosa con la Corona di Spagna, e appare solamente nel quarto film. Poich\u00e9 Jack Sparrow si trova a Londra, lo cattura e lo fa portare a St. James Palace, essendo consapevole che il capitano possiede le mappe che conducano alla Fonte della Giovinezza, propone all'avventuriero di unirsi alla spedizione verso la Fonte della Giovinezza, volendo appropriarsene, guidata da Barbossa divenuto un corsaro della Corona. Jack, che ha un debito da sistemare con il rivale, rifiuta e evade, stupendo il sovrano per la sua astuzia; dopo aver ordinato a Barbossa di ricatturare il fuggitivo di lui non si sapr\u00e0 pi\u00f9 nulla.\n\u00c8 interpretato da Richard Griffiths e, in italiano, \u00e8 doppiato da Paolo Lombardi.\nRe Ferdinando VI.\nRe Ferdinando VI di Spagna \u00e8 il re di Spagna, basato sul reale monarca Ferdinando VI di Spagna. Egli \u00e8 in rivalit\u00e0 politica e religiosa con la Corona d'Inghilterra ed appare solamente nel quarto film. Egli, nella sua residenza a Cadice, riceve la visita di due pescatori che hanno trovato il corpo di un uomo che dice di aver trovato la Fonte della Giovinezza. Vedendo che quest'uomo ha con s\u00e9 il diario di bordo della \"Santiago\", la nave del conquistador Juan Ponce de Le\u00f3n, partito pi\u00f9 di 200 anni prima per cercare la Fonte, Ferdinando appura che la leggendaria sorgente \u00e8 reale. Credendo che la scoperta di quelle acque magiche avrebbe rappresentato un pericolo il mondo cattolico, Re Ferdinando invia lo Spagnolo, il suo condottiero pi\u00f9 fidato, a trovare e distruggere la Fonte.\n\u00c8 interpretato da Sebastian Armesto e, in italiano, \u00e8 doppiato da Luigi Morville\nSpagnolo.\nLo Spagnolo \u00e8 il condottiero pi\u00f9 fedele di Re Ferdinando VI. Quando quest'ultimo scopre dell'esistenza della Fonte della Giovinezza, temendo che la scoperta di quella sorgente magica avrebbe rappresentato un pericolo per il mondo cattolico, ordina allo Spagnolo di guidare una spedizione per trovare la fonte e distruggerla. Lo Spagnolo e i suoi uomini riescono a trovare i calici d'argento di Juan Ponce de Le\u00f3n che verranno poi rubati da Jack Sparrow. Nella battaglia per la Fonte della Giovinezza, lo Spagnolo uccide Theodore Groves, che cercava di proclamare la Fonte propriet\u00e0 dell'Impero Britannico. Lo Spagnolo e i suoi uomini portano a termine la loro missione con successo distruggendo per sempre la Fonte e il pericolo che essa rappresentava.\n\u00c8 interpretato da \u00d3scar Jaenada e, in italiano, \u00e8 doppiato da Eugenio Marinelli.\nTamara.\nTamara \u00e8 una temibile sirena bionda che appare nel quarto film della saga. Lei canta \"Il mio audace allegro marinaio\" ai membri della ciurma di Barbanera tentando di uccidere uno di loro, Scrum, ma senza successo. Subito dopo le sirene iniziano il loro attacco.\n\u00c8 interpretata da Gemma Ward e in italiano \u00e8 doppiata da Benedetta Degli Innocenti.\nJohn Scarfield.\nJohn Scarfield \u00e8 l'antagonista secondario del quinto film, ed un ufficiale della Marina britannica. \u00c8 fedele al suo dovere e all'Impero: deciso a catturare Jack Sparrow, Henry Turner e Carina Smyth, si fa aiutare dalla strega Shansa a rintracciarli ma viene ucciso insieme alla sua ciurma dal Capitan Salazar.\n\u00c8 interpretato da David Wenham e, in italiano, \u00e8 doppiato da Mimmo Strati.\nLesaro.\nLesaro \u00e8 presente nel quinto film. \u00c8 il primo ufficiale del Capitan Salazar, al quale \u00e8 molto fedele; porta una benda sull'occhio.\nLesaro \u00e8 l'uomo pi\u00f9 fidato nella ciurma di Salazar e ha sempre accompagnato il suo capitano in tutte le sue spedizioni contro i pirati. Durante la battaglia all'esterno del Triangolo del Diavolo,dei pirati sopravvissuti si aggrappano ai relitti della propria nave chiedendo piet\u00e0.Lesaro mostra compassione per i pirati ma Salazar gli ordina comunque di ucciderli tutti.Lesaro muore quando Jack Sparrow fa finire la Silent Mary nel Triangolo Diavolo, dove la nave esplode e l'intero equipaggio muore. Tuttavia, Lesaro, insieme al resto della ciurma, torna come fantasma assetato di vendetta nei confronti di Sparrow. Diversi anni dopo, la ciurma della Silent Mary riesce a fuggire dal Triangolo e riprende la propria campagna contro i pirati. Verso la fine del film, nella Tomba di Poseidone, Lesaro e il resto della ciurma tornano umani con la distruzione del Tridente. Tuttavia, le acque della Tomba iniziano a richiudersi e Lesaro tenta invano di salvarsi aggrappandosi all'ancora della Perla Nera sulla quale per\u00f2 riesce a salire Salazar.Lesaro implora il proprio capitano di non abbandonare la sua ciurma,ma Salazar lo ignora poich\u00e9 considera pi\u00f9 importante vendicarsi di Jack Sparrow.\n\u00c8 interpretato da Juan Carlos Vellido e, in italiano, \u00e8 doppiato da Diego Suarez.\nPierre Kelly.\nPierre Kelly (chiamato anche Pig Kelly per la sua risata simile al grugnito di un maiale) \u00e8 un pirata attivo nel Mar dei Caraibi che compare solamente nel quinto film. Pierre vive sull'isola di Hangsman's Bay assieme ad una banda di pirati (di cui \u00e8 a capo) e sua sorella Beatrice. In passato diede dei soldi a Jack Sparrow che per\u00f2 non ha pi\u00f9 ripagato il debito. In seguito Pig riesce a catturare Sparrow che si era rifugiato sull'isola con Henry Turner e Carina Smyth per fuggire dal terrificante Capitan Salazar. Sull'isola Pierre, come ricambio del debito, organizza un matrimonio tra sua sorella Beatrice e Jack il quale \u00e8 restio a sposare la sorella di Kelly per il suo orrendo aspetto. Alla fine Sparrow, minacciato da Pig a morte, si decide a compiere il rito matrimoniale. Ma durante la cerimonia irrompe a sorpresa Hector Barbossa che spara a Pierre ferendolo ad una gamba uccidendolo, gli invitati fuggono e Sparrow \u00e8 salvo.\n\u00c8 interpretato da Ken Radley e, in italiano, \u00e8 doppiato da Luca Biagini.\nPersonaggi secondari.\nJoshamee Gibbs.\nJoshamee Gibbs \u00e8 il braccio destro e miglior amico di Jack Sparrow, nonch\u00e9, probabilmente, l'unica persona che gli \u00e8 veramente leale.\n\u00c8 interpretato da Kevin McNally e in italiano \u00e8 doppiato da Saverio Indrio.\nJames Norrington.\nJames Norrington \u00e8 un ufficiale della Marina britannica, che fin dal primo film appare come un uomo arrogante e impettito, che combatte con decisione la pirateria. \u00c8 innamorato di Elizabeth Swann, la figlia del governatore di Port Royal, e la vorrebbe sposare, ma lei gli preferisce il giovane Will Turner. Nel secondo film appare invece in disgrazia, radiato a causa della sua fallimentare caccia a Jack Sparrow; ma alla fine del film riesce ad impadronirsi del cuore di Davy Jones e a consegnarlo a lord Beckett, capo della Compagnia delle Indie orientali, il quale in cambio lo fa reintegrare nel suo vecchio rango di commodoro. Norrington muore nel terzo film, ucciso per aver aiutato un'ultima volta Elizabeth, di cui era ancora innamorato.\n\u00c8 interpretato da Jack Davenport e doppiato in italiano da Danilo De Girolamo.\nSputafuoco Bill Turner.\nWilliam Turner, Sr., meglio noto come Bill, era uno dei membri dell'equipaggio dell'Olandese Volante; appare ne \"La maledizione del forziere fantasma\" e \"Ai confini del mondo\" (secondo e terzo film della saga). Pochissime persone conoscono il suo vero nome (tra questi pochi, Jack Sparrow e Hector Barbossa) e lui \u00e8 conosciuto soprattutto come Sputafuoco Bill Turner (in originale, \"Bootstrap Bill Turner\").\nSputafuoco era uno dei membri dell'equipaggio della \"Perla Nera\" sotto il comando di Jack Sparrow. Quando il primo ufficiale Hector Barbossa sollev\u00f2 un ammutinamento togliendo il comando a Jack Sparrow e abbandonandolo su un'isola destinandolo a morire, Sputafuoco rimase fedele a Jack ma rimase a bordo della Perla Nera con Barbossa e gli altri. Quando Barbossa e la ciurma vennero maledetti dal tesoro azteco di Cort\u00e9s, Bill Turner disse che si meritavano di essere maledetti per quello che avevano fatto a Jack Sparrow. In pi\u00f9, Bill, per punire i suoi compagni, invi\u00f2 uno dei medaglioni del tesoro azteco a suo figlio William in modo tale che Barbossa e gli altri non potessero restituirlo e rimanere maledetti. Barbossa, furioso, fece legare Sputafuoco ad un cannone e lo gett\u00f2 in mare. Incapace di morire per via della maledizione dell'Isla de Muerta incontr\u00f2 Davy Jones e accett\u00f2 di far parte della sua ciurma pur di essere liberato.\nA bordo dell\"'Olandese Volante\" ritrova il figlio Will Turner quando esso era alla ricerca della chiave del forziere fantasma che contiene il cuore del famigerato Davy Jones per conto di Jack Sparrow. Bill Turner aiuta il figlio a recuperare la chiave e a scappare pagandone per\u00f2 un caro prezzo: mentre prima aveva pattuito un servizio da rendere a Jones di \"soli\" cento anni, ora sar\u00e0 costretto a servirlo per l'eternit\u00e0. Il figlio prima di andarsene giura che torner\u00e0 per salvarlo dalla morsa di Davy Jones.\nJames Norrington verr\u00e0 ucciso proprio da Bill Turner, ormai sopraffatto dalla maledizione dell'\"Olandese\" che lo porta a considerarsi \"parte della nave, parte della ciurma\", per la sua volont\u00e0 di liberare Elizabeth Swann dalle prigioni dell'\"Olandese\". Il giuramento di Will sar\u00e0 compiuto da Jack Sparrow, il quale in \"Pirati dei Caraibi - Ai confini del mondo\", guida la mano di Will morente, facendole colpire il cuore di Davy Jones con il moncone della spada dello stesso Jack. In questo modo le anime della ciurma dell'Olandese Volante vengono liberate dal comando di Davy Jones e poste sotto quello di Will risorto. Will offre al padre la libert\u00e0, ma questi vi rinuncia: per troppo tempo \u00e8 stato separato da suo figlio, e ora vuole rimanere con lui. Bill continuer\u00e0 quindi a prestare servizio sull\"'Olandese Volante\".\n\u00c8 interpretato da Stellan Skarsg\u00e5rd e, in italiano, \u00e8 doppiato da Rodolfo Bianchi.\nMullroy e Murtogg.\nMullroy e Murtogg sono una coppia comica di soldati poi divenuti pirati che spesso si distraggono dai loro doveri a causa delle loro discussioni. Sono la controparte \"civilizzata\" dei loro equivalenti pirati Pintel e Ragetti. Come le loro controparti pirata, uno (Mullroy) \u00e8 grasso e dominante, mentre l'altro (Murtogg) \u00e8 magro e pi\u00f9 reticente.\nNel primo film, Mullroy e Murtogg sono due Royal Marines agli ordini del Commodoro Norrington a Port Royal. Nel terzo film sono diventati due soldati della Compagnia britannica delle Indie Orientali a guardia del forziere fantasma a bordo dell\"'Olandese Volante\". Durante la battaglia finale, Jack Sparrow riesce a rubare il forziere quando i due si distraggono, come gi\u00e0 accaduto nel primo film, in una discussione. Mullroy e Murtogg salgono poi a bordo della \"Perla Nera\" dove, per non essere catturati, si travestono da pirati e si uniscono alla ciurma di Hector Barbossa dopo la fine della battaglia. Nel quinto film ritornano come due membri della ciurma del Capitan Barbossa a bordo della \"Queen Anne's Revenge\", ma dopo la sua morte vengono a fare parte della nuova ciurma dello stesso Jack Sparrow a bordo della \"Perla Nera\".\nSono interpretati da Giles New e Angus Barnett e, in italiano, sono doppiati da Sergio Lucchetti e Franco Mannella.\nCotton.\nCotton \u00e8 un pirata muto al quale \u00e8 stata tagliata la lingua e che per questo insegn\u00f2 al suo pappagallo a parlare cos\u00ec da fargli tradurre ci\u00f2 che lui ha intenzione di dire; come afferma Joshamee Gibbs, non si sa come ci sia riuscito. Nel primo film Cotton viene arruolato dal capitano Jack Sparrow, Will Turner e Gibbs a Tortuga per salvare Elizabeth Swann, rapita dal pirata Hector Barbossa. Cotton riappare nei due sequel del film durante i quali serve fedelmente Jack Sparrow e Barbossa. Nel secondo film Cotton \u00e8 tra i pochi membri della ciurma a sopravvivere allo scontro con il Kraken mentre alla fine del terzo rimane a bordo della \"Perla Nera\" a servire Barbossa, che salpa con la \"Perla Nera\" da Tortuga lasciando Jack e Gibbs indietro. Non si se sia sopravvissuto durante l'attacco della \"Queen's Anne Revenge\" alla \"Perla Nera\" poco prima degli evento del quarto capitolo.\n\u00c8 interpretato da David Bailie.\nMarty.\nMarty \u00e8 un pirata nano arruolato da Jack Sparrow, Will Turner e Joshamee Gibbs a Tortuga. Anche se Marty non ha molto dialogo nei film \u00e8 comunque tra i membri pi\u00f9 notabili della ciurma della \"Perla Nera\". Alla fine del terzo film resta a bordo della \"Perla Nera\", nuovamente rubata da Hector Barbossa a Jack Sparrow. Nel quinto film ritorna nella ciurma di Jack Sparrow, in cui si scontra con i marinai fantasma del perfido Capitan Salazar.\n\u00c8 interpretato da Martin Klebba e in italiano \u00e8 doppiato da Stefano Onofri.\nScrum.\nScrum \u00e8 apparso nel quarto film della saga come un membro della ciurma del pirata Barbanera. Nel corso della storia stringe amicizia con Jack Sparrow; al termine del combattimento tra Barbanera e Capitan Barbossa, che vede quest'ultimo vincitore, decide di seguirlo. Nel quinto film fa parte della ciurma di Jack Sparrow.\n\u00c8 interpretato da Stephen Graham e in italiano \u00e8 doppiato da Alessandro Quarta.\nCremble.\nCremble \u00e8 un pirata apparso nel quinto film che fa parte della ciurma di Jack Sparrow.\n\u00c8 interpretato da Adam Brown e in italiano \u00e8 doppiato da Antonio Palumbo.\nBollard.\nBollard \u00e8 un pirata apparso nel quinto film che fa parte della ciurma di Jack Sparrow.\n\u00c8 interpretato da Danny Kirrane e in italiano \u00e8 doppiato da Alessandro Budroni.\nPike.\nPike \u00e8 un pirata apparso nel quinto film che fa parte della ciurma di Jack Sparrow\n\u00c8 interpretato da Delroy Atkinson e, in italiano, \u00e8 doppiato da David Vivianti.\nWeatherby Swann.\nIl governatore Weatherby Swann \u00e8 il padre di Elizabeth Swann, presente nei primi tre film della saga.\nWeatherby Swann viene nominato governatore di Port Royal dal re d'Inghilterra circa otto anni prima del primo film. Fin da subito appare chiara la sua natura di uomo retto anche se un po' retrogrado e profondamente premuroso e amorevole nei confronti della figlia: per lei, desidera una vita agiata, tipica delle nobildonne di corte e, durante gli avvenimenti del primo film, appare molto entusiasta sulla possibilit\u00e0 di un matrimonio tra Elizabeth e il commodoro James Norrington; ci\u00f2 cozza con gli ideali della figlia, la quale, pur dimostrandosi profondamente devota e affezionata al padre, sogna invece l'avventura ed \u00e8 singolarmente molto affascinata dalla vita dei pirati, oltre ad essere innamorata del fabbro Will Turner.\nNel secondo film, la sua posizione di governatore viene notevolmente ridimensionata dall'arrivo a Port Royal di lord Cutler Beckett, il quale fa arrestare sua figlia Elizabeth e Will Turner il giorno delle loro nozze. Quando Will parte per cercare Jack Sparrow (come richiestogli da Beckett), il governatore tenta di far fuggire la figlia in Inghilterra, venendo per\u00f2 scoperto dagli uomini del lord; Elizabeth riesce comunque a fuggire e lui viene imprigionato, salvo poi venire liberato da Beckett in cambio della sua disponibilit\u00e0 a collaborare con lui e appoggiandolo come governatore.\nNel terzo film, il governatore appare marginalmente: letteralmente schiavizzato da Lord Beckett, riesce a carpire alcuni segreti riguardo al cuore di Davy Jones, motivo per il quale viene ucciso per ordine del perfido tiranno. Nel suo viaggio verso l'oltretomba, riesce a salutare un'ultima volta Elizabeth.\n\u00c8 interpretato da Jonathan Pryce e in italiano \u00e8 doppiato da Gino La Monica.\nTia Dalma.\n\u00c8 apparentemente una sacerdotessa vud\u00f9; nel terzo film, si viene a scoprire che in realt\u00e0 \u00e8 la dea pagana Calypso, confinata in un corpo umano dal primo Consiglio della Fratellanza con l'aiuto del suo ex-amante Davy Jones.\n\u00c8 interpretata da Naomie Harris e in italiano \u00e8 doppiata da Stella Musy.\nTheodore Groves.\nTheodore Groves \u00e8 interpretato dall'attore Greg Ellis \u00e8 doppiato da Carlo Cosolo nel primo, nel terzo e nel quarto film della saga. Si tratta, all'inizio del primo film, di un tenente nella Royal Navy di stanza a Port Royal, dove \u00e8 uno degli ufficiali pi\u00f9 fidati del commodoro James Norrington.\nSi ritrova nel terzo film in servizio sempre come tenente, stavolta nella Compagnia delle Indie Orientali dove \u00e8 primo ufficiale dell'HMS Endeavour, l'ammiraglia della flotta della Compagnia. Durante la fine del film lo si vede chiedere ordini a Lord Cutler Beckett durante l'attacco all'HMS Endeavour da parte della Perla Nera e dell'Olandese Volante che l'avevano affiancata ai lati. Beckett non d\u00e0 l'ordine di rispondere al fuoco e lui ordina all'equipaggio di abbandonare la nave.\nSi salva miracolosamente e riappare nel quarto film della saga, dove \u00e8 stato promosso tenente comandante e primo ufficiale dell'HMS Providence, sotto il comando di un suo vecchio nemico, Hector Barbossa, ora diventato corsaro al servizio di Re Giorgio II (poich\u00e9 ha perso la Perla e una gamba per colpa di Barbanera ed ora vuole vendicarsi). Viene quindi mandato in missione dal re per trovare la fonte della giovinezza. Alla fine del film, arrivati alla fonte, i marinai devono affrontare i pirati di Barbanera, arrivati l\u00ec in anticipo. Dopo aver combattuto ed essere sopravvissuto arrivano gli spagnoli che vogliono distruggere quel \"tempio profano\". Allora prende la bandiera inglese e reclama la fonte come propriet\u00e0 del re Giorgio II, ma mentre parla, Lo Spagnolo gli spara un colpo di pistola al petto, uccidendolo.\nTheodore dimostra pi\u00f9 volte di essere affascinato dall'inventiva di Jack Sparrow, come quando sottrae l'Interceptor a Norrington nel primo film e quando fugge dall'HMS Endeavour riuscendo, nel contempo, ad abbatterne l'albero maestro e impedendo alla nave di inseguire la Perla Nera. La prima volta, inoltre, afferma che Jack \u00e8 il pirata pi\u00f9 abile che abbia mai visto.\nPhilip Swift.\nPhilip Swift \u00e8 un giovane prete missionario, unico sopravvissuto di una ciurma sterminata da Barbanera e risparmiato solo per il volere della figlia di quest'ultimo, Angelica Teach, che spera che il giovane prete possa redimere l'anima del padre. Nel corso del quarto film s'innamora della dolce sirena Serena, catturata da Teach indirettamente per colpa sua e, in fin di vita, viene ricambiato dalla creatura e portato in salvo.\n\u00c8 interpretato da Sam Claflin e, in italiano, \u00e8 doppiato da Gabriele Sabatini.\nSerena.\nSerena (\"Syrena\") \u00e8 una sirena, apparsa per la prima volta nel quarto film, salvando il giovane missionario Philip Swift da un'esplosione. Poco dopo viene catturata e fatta prigioniera dall'equipaggio del pirata Barbanera che ha bisogno di una lacrima di sirena. Philip, in seguito, le salva diverse volte la vita, e la protegge difendendola da Barbanera, che riuscir\u00e0 a strappare una lacrima a Serena quando lei ritrova Philip che aveva creduto ucciso dal pirata. Durante queste avventure i due si innamorano, e alla fine, Philip, mortalmente ferito, la libera e le chiede di perdonarlo perch\u00e9 \u00e8 stata catturata per colpa sua; lei lo bacia e lo porta dolcemente con lei in fondo al mare per guarirlo. La sirena \u00e8 molto simile a quella di Ariel, protagonista del film animato disney \"La sirenetta\".\n\u00c8 interpretata da \u00c0strid Berg\u00e8s-Frisbey e, in italiano, \u00e8 doppiata da Veronica Puccio.\nShansa.\nShansa \u00e8 una strega dall'aspetto attraente e affascinante ma molto inquietante, il suo volto \u00e8 pieno di alcuni segni di ferite, e un simbolo sulla fronte, \u00e8 amica di Hector Barbossa, il quale l'ha salvata dalla forca e viene frequentemente a trovarla, in cambio alle visite di quest'ultimo lo ha ricambiato maledicendo tutti i nemici del temuto pirata condannandoli alla sfortuna, tra questi c'\u00e8 il capitan Jack Sparrow, tuttavia la maledizione sui nemici di Barbossa viene rotta quando quest'ultimo muore redimendosi per salvare sua figlia Carina. Compare nel quinto film: viene contattata da Barbossa per avere delle informazioni sulla grande fuga del perfido Capitan Salazar dal Triangolo del Diavolo e, in seguito, aiuta la Marina britannica a rintracciare Sparrow, la sua ciurma, Henry Turner e Carina. Il personaggio femminile \u00e8 molto simile a Tia Dalma.\n\u00c8 interpretata da Golshifteh Farahani e, in italiano, \u00e8 doppiata da Gaia Bolognesi.\nConsiglio della Fratellanza.\n\u00c8 un consiglio formato dai nove pirati pi\u00f9 potenti e influenti del mondo che, in situazioni di grave crisi o minaccia verso i pirati, si riuniscono nella \"Baia dei relitti\". Ciascuno dei membri del Consiglio domina un diverso mare o oceano del mondo come un sovrano. Come segno distintivo, ciascuno di questi pirati porta con s\u00e9 un pezzo da otto: in teoria, esso dovrebbe essere un real da 8, ma, come spiega Gibbs, alla riunione del primo Consiglio la fratellanza era senza un doblone e quindi si decise che qualunque oggetto si avesse nelle tasche sarebbe andato bene per imprigionare la dea del mare Calypso nella sua forma umana. Tra le mansioni del consiglio, dovrebbe esserci quello di eleggere il \"Pirata re\" tuttavia ci\u00f2 non \u00e8 quasi mai stato possibile poich\u00e9 l'elezione avviene per votazione e ciascuno dei nove pirati d\u00e0 sempre il proprio voto a s\u00e9 stesso; nel terzo film, per\u00f2, viene eletta a questa carica Elizabeth Swann, grazie al voto di Jack Sparrow.\nOltre ai personaggi elencati di seguito, fanno parte del Consiglio anche Jack Sparrow e Hector Barbossa; inoltre, dopo la morte di Sao Feng, entra a farne parte anche Elizabeth Swann.\nEdward Teague.\nIl capitano Edward Teague \u00e8 un pirata che compare in \"Ai confini del mondo\", \"Oltre i confini del mare\" e \"La vendetta di Salazar\" (terzo, quarto e quinto film della saga). Il capitano Teague \u00e8 il pirata custode del Codice dei Pirati, ex Pirata Nobile del Madagascar, padre del Capitan Jack Sparrow e il fratello di Jack Teague. Appare per la prima volta durante il Consiglio dei nove Pirati Nobili, nella fortezza della Citt\u00e0 dei Relitti; sebbene non faccia pi\u00f9 parte del Consiglio, sembra subito chiara la sua fermezza nel non permettere che il Codice, da lui custodito, venga trasgredito e sembra essere molto temuto dagli stessi Pirati Nobili. Appare nuovamente all'inizio del quarto film della saga, dove spiega a suo figlio Jack che per bere alla fonte della giovinezza deve prima eseguire un rito. Ha un look che richiama molto quello del figlio Jack (Johnny Depp si \u00e8 ispirato proprio all'amico Keith Richards per il suo personaggio). Ha un carattere rigido e conservatore, anche se si dimostra affettuoso quando si trova a parlare da solo con Jack, che chiama affettuosamente \"Jackie\". Conserva la testa mummificata della moglie e la mostra a Jack quando quest'ultimo chiede della mamma.\n\u00c8 interpretato dal famoso chitarrista e compositore inglese Keith Richards (e, nel flashback del quinto film in cui compare da giovane, da Alexander Scheer), noto soprattutto come membro e fondatore dei Rolling Stones; in italiano \u00e8 doppiato da Edoardo Siravo.\nAmmand il Corsaro.\nAmmand il Corsaro, pirata nobile del mar Nero, \u00e8 uno dei pirati barbareschi: era un pirata che aveva unito le proprie forze con l'Impero ottomano, in modo da poter controllare la regione di mare che andava dalle coste turche a quelle marocchine. Il suo pezzo da otto \u00e8 un bicchiere da brandy in peltro, procuratosi in un monastero di monache spagnole.\n\u00c8 interpretato da Ghassan Massoud.\nChevalle.\nIl capitan Chevalle proviene da Marsiglia, capitale mercantile della Francia, ed \u00e8 il pirata nobile del mar Mediterraneo. \u00c8 noto come \"Lo Spietato Francese\". Ha passato anni a derubare le deboli e ricche navi mercantili d'Europa, le sue razzie si sono protratte tra la madrepatria francese e le sue colonie caraibiche, imbattendosi anche nello spagnolo Eduardo Villanueva, saccheggiando le flotte spagnole cariche di tesori provenienti dal Messico, entrando in \"concorrenza\" con lui. Il suo pezzo da otto \u00e8 la \"Regina di Spade\" delle carte francesi.\n\u00c8 interpretato da Marcel Iure\u0219.\nVedova Ching.\nLa Vedova Ching \u00e8 la piratessa nobile dell'oceano Pacifico, che controlla dalla proficua citt\u00e0 portuale di Shanghai, ove conduce una vita agiata. \u00c8 l'unica donna del Consiglio della Fratellanza, finch\u00e9, a seguito della morte di Sao Feng, Elizabeth Swann ne prende il posto, entrando a far parte anch'ella del Consiglio. Padrona di moltissime navi mercantili (una vera e propria flotta), regna con terrore sanguinario su tutta la costa cinese. I suoi uomini sono particolarmente crudeli, tanto da uccidere le persone che osano soltanto guardarli. La signora Ching \u00e8 completamente priva di vista. In et\u00e0 ormai avanzata, si ritira del tutto dal mondo della pirateria, stabilendosi a Canton come un'anziana signora benestante. Il suo pezzo da otto \u00e8 costituito da un paio di occhiali.\n\u00c8 interpretata da Takayo Fischer.\nGentleman Jocard.\nGentleman Jocard \u00e8 il pirata nobile dell'oceano Atlantico; in passato \u00e8 stato uno schiavo evaso che aveva assunto il nome del suo padrone. Caratterizzato da un certo charme, \u00e8 noto per essere un donnaiolo ed ha anche notevole astuzia e sagacia. La sua base si trova a New Orleans, porto particolarmente pratico per la pirateria. Il suo pezzo da otto \u00e8 un tagliasigari rubato nella piantagione dove era tenuto prigioniero.\n\u00c8 interpretato da Hakeem Kae-Kazim.\nEduardo Villanueva.\nEduardo Villanueva, proveniente dalla Spagna, \u00e8 il pirata nobile del mare Adriatico. Era capitano di una nave corsara scontratasi varie volte con i pirati barbareschi, rubando merci dalle navi europee che giungevano dalle Isole Canarie. Essendo un pirata al servizio della corona spagnola, ci\u00f2 gli garantisce un posto come nobile nell'aristocrazia europea. Si \u00e8 scontrato molte volte con Chevalle. Il suo pezzo da otto \u00e8 il collo di una bottiglia rotta, andata in frantumi durante una violenta rissa in una locanda.\n\u00c8 interpretato da Sergio Calder\u00f3n.\nSri Sumbhajee Angria.\nSri Sumbhajee Angria \u00e8 il pirata nobile dell'oceano Indiano e un imam. Le rotte della parte di mare di cui \u00e8 signore erano ininterrottamente percorse da navi della Compagnia britannica delle Indie orientali, che trasportavano merci e spezie verso la madrepatria, esponendosi alle razzie compiute da Sri Sumbhajee. Caratteristica particolare di Sri Sumbhajee \u00e8 il non parlare direttamente con i suoi interlocutori ma far parlare i suoi uomini, non perch\u00e9 incapace di parlare altre lingue, ma per nascondere la sua voce particolarmente stridula e acuta, malgrado abbia un aspetto molto severo e inquietante. Il suo pezzo da otto \u00e8 una tabacchiera fatta in corno di vitello.\n\u00c8 interpretato da Marshall Manesh.\nAltri personaggi.\nAnamaria.\nAnamaria \u00e8 una piratessa dal misterioso passato, sembra essere stata tra le amanti di Jack Sparrow ed ha un non meglio precisato conto da sistemare con lui. Arruolata nella pittoresca e eccentrica ciurma di Gibbs, a corto di una nave, diviene il timoniere della HMS Interceptor, la nave pi\u00f9 veloce della flotta britannica, con cui parte alla ricerca della Perla Nera, dimostrandosi un abile navigante e combattente. Dopo l'affondamento della nave dopo un'epica battaglia contro la ciurma di Barbossa, viene catturata con il resto della ciurma. Liberata da Elizabeth, riconsegna infine la Perla a Jack, ridivenuto capitano. Il suo destino \u00e8 ignoto, non essendo pi\u00f9 vista nei film successivi.\n\u00c8 interpretata da Zoe Saldana e doppiata in italiano da Letizia Scifoni.\nScarlett.\nScarlett \u00e8 una vecchia donna del passato di Jack che viene vista in tutti e i film dare una sberla a Jack.\n\u00c8 interpretata da Lauren Maher e in italiano \u00e8 doppiata da Raffaella Castelli.\nGiselle.\nGiselle \u00e8 una donna del vecchio passato di Jack che insieme a sua sorella Scarlett da una sberla a Jack\n\u00c8 interpretata da Vanessa Branch e in italiano \u00e8 doppiata da Carmen Iovine.\nGillette.\nGillette \u00e8 un tenente della Royal Navy di stanza a Port Royal sotto il comando del commodoro James Norrington. Nel primo film Gillette serve il commodoro James Norrington a bordo dell'HMS Dauntless mentre nel secondo e nel terzo film non appare. Ricompare nel quarto film, come ufficiale della ciurma dell'HMS Providence capitanata da Hector Barbossa (divenuto un corsaro al servizio della Corona Britannica) che viene mandata da Re Giorgio II in una missione per trovare la Fonte della Giovinezza. Alla Fonte Gillette combatter\u00e0 con alcuni degli zombie del pirata Barbanera per poi finire ucciso da quest'ultimo.\n\u00c8 interpretato da Damian O'Hare e in italiano \u00e8 doppiato da Roberto Certom\u00e0.\nSteng.\nSteng \u00e8 una spia assoldata dalla Compagnia delle Indie Orientali per spiare le mosse del temuto pirata Sao Feng. Per questo Steng si infiltra nel nascondiglio di Feng fingendo di essere uno dei membri del suo impero con un tatuaggio falso. Tuttavia Feng riesce comunque a capire che Steng \u00e8 una spia. Subito dopo l'incontro tra Feng e Hector Barbossa viene interrotto dall'attacco dei soldati della Compagnia. Giorni dopo su un'isola tropicale mentre la ciurma della Perla Nera \u00e8 alla ricerca di una sorgente d'acqua dell'isola trova il corpo di Steng che \u00e8 stato ucciso da Sao Feng.\nTai Huang.\nTai Huang \u00e8 il primo ufficiale di Sao Feng e il suo assistente pi\u00f9 fedele. Compare solo nel terzo film dove si unisce alla ciurma di Hector Barbossa durante la loro missione di salvare Jack Sparrow dallo Scrigno di Davy Jones. Una volta salvato Jack, Tai Huang e i suoi uomini tradiscono Barbossa e consegnano lui e la sua ciurma a Feng. Dopo la morte di Sao Feng, Tai Huang non vuole accettare Elizabeth Swann come capitano (in quanto prima di morire Feng l'ha nominata tale). Tai Huang viene visto l'ultimo volta mentre festeggia con i suoi uomini la vittoria dei pirati sulla Compagna delle Indie Orientali.\n\u00c8 interpretato da Reggie Lee e, in italiano, \u00e8 doppiato da Massimo Bitossi.\nLord John Carteret.\nLord John Carteret \u00e8 il primo Ministro di Londra e fedele suddito di Re Giorgio II\n\u00c8 interpretato da Roger Allam e, in italiano, \u00e8 doppiato da Emidio La Vella.\nHenry Pelham.\nHenry Pelham \u00e8 il fedele consigliere di Re Giorgio II\n\u00c8 interpretato da Anton Lesser e, in italiano, e doppiato da Sergio Di Giulio.\nSalaman.\nSalaman \u00e8 il timoniere della Queen Anne\u2019s Revenge, la nave del terribile pirata Barbanera. In seguito dopo la sua morte, Salaman servir\u00e0 il capitan Hector Barbossa.\n\u00c8 interpretato da Paul Bazely e, in italiano, \u00e8 doppiato da Enrico Pallini.\nEzekiel.\nEzekiel \u00e8 un pirata che presta servizio a Barbanera, successivamente a Barbossa\n\u00c8 interpretato da Christopher Fairbank e, in italiano, e doppiato da Paolo Marchese\nGarheng.\nGarheng \u00e8 un pirata che presta a servizio sulla Queen Anne's Revenge, la nave del famigerato pirata Barbanera\n\u00c8 interpretato da Yuki Matsuzaki, e in italiano, \u00e8 doppiato da Raffaele Palmieri.\nCabin Boy.\nCabin Boy \u00e8 un giovane marinaio che presta servizio come mozzo a bordo della \"Queen Anne's Revenge\".\n\u00c8 interpretato da Robbie Kay e, in italiano, \u00e8 doppiato da Federico Campaiola.\nJack Teague.\nJack Teague \u00e8 lo zio di Jack Sparrow (che chiama affettuosamente \"Jackie piccolo\") e il fratello di Edward Teague, viene visto nel quinto film in una cella della prigione di Saint Martin: qui suggerisce al nipote, diretto al patibolo, di farsi giustiziare da Victor, un uomo di sua conoscenza, per poi raccontare una barzelletta su uno scheletro che entra in una taverna.\n\u00c8 interpretato da Paul McCartney e, in italiano, \u00e8 doppiato da Marco Mete.\nToms.\nIl capitano Toms \u00e8 un comandante della Marina britannica capitano della HMS \"Monarch\", un vascello da guerra britannico. Nel 1751 Toms si lancia con la \"Monarch\" all'inseguimento di una nave pirata olandese. Sulla nave britannica si trova anche il giovane marinaio Henry Turner, figlio di Will Turner, che riesce ad intravedere che le due navi si stanno dirigendo verso il Triangolo del Diavolo, un luogo oscuro e misterioso da cui molte navi non fanno ritorno. Henry, disperato, si dirige dal capitano Toms avvertendolo del pericolo del Triangolo ma il capitano dice di non credere a certe leggende marine e decide continuare la sua rotta. Henry cerca allora di appropriarsi del timone della nave ma viene fermato dai soldati. Toms accusa Henry di tradimento e dopo avergli strappato le maniche della divisa (marchio del tradimento) lo fa rinchiudere nelle celle della nave. La \"Monarch\" prosegue la rotta ed entra nella grotta posta al centro del Triangolo delle Bermuda. Il luogo sembra desolato ma all'improvviso la nave viene attaccata da una ciurma dei terrificanti marinai fantasma. Dopo che tutto l'equipaggio della Monarch viene ucciso, il capitano Toms viene bloccato dai marinai fantasma. L'inquietante capitano della ciurma, Armando Salazar, si avvicina all'uomo, che, spaventato gli chiede che cosa sia. Salazar lo prendere per il collo e gli dice che \u00e8 la morte. Infine Salazar uccide Toms, spezzandogli il collo, e poi lo getta nel fuoco.\n\u00c8 interpretato da Richard Piper e, in italiano, \u00e8 doppiato da Giovanni Petrucci."}
{"id": "2650069", "revid": "287204", "url": "https://it.wikipedia.org/wiki?curid=2650069", "title": "Oscar Murua", "text": "Figlio dell'emigrante spagnolo Jos\u00e9 Antonio Mur\u00faa y Valerdi, Oscar Murua \u00e8 nato a Citt\u00e0 del Guatemala il 25 gennaio 1898. Viaggi\u00f2 in Spagna e Stati Uniti per poi tornare in Guatemala."}
{"id": "2650071", "revid": "339392", "url": "https://it.wikipedia.org/wiki?curid=2650071", "title": "Chevalle", "text": ""}
{"id": "2650072", "revid": "599013", "url": "https://it.wikipedia.org/wiki?curid=2650072", "title": "Szil\u00e1rd", "text": ""}
{"id": "2650075", "revid": "123992954", "url": "https://it.wikipedia.org/wiki?curid=2650075", "title": "Capricorn College", "text": "I Capricorn College sono un gruppo musicale italiano.\nStoria del gruppo.\nNati per iniziativa di Mario Barigazzi, tastierista noto con lo pseudonimo Barimar nonch\u00e9 leader di un'orchestra, i \"Barimar's\", attiva sin dagli anni cinquanta e sessanta (seppur con molti cambi di formazione), i \"Capricorn College\" nascono alla fine degli anni sessanta, ancora influenzati dalle sonorit\u00e0 del beat.\nOttenuto un contratto con la Bentler, pubblicano due 45 giri a met\u00e0 tra il beat ed il pop melodico.\nCon il passaggio alla Kansas, si avvicinano al rock progressivo, incidendo due album con molte parti strumentali; per la stessa etichetta incidono anche due 45 giri, di cui il primo, Donna/Gill, inedito su LP (\"Donna\" \u00e8 la cover di Woman Is the Nigger of the World di John Lennon, tradotta da Domenico Serengay), ed un EP con altre 4 canzoni inedite.\nDopo un periodo di silenzio incidono, nel 1978 un ulteriore 45 giri, con sonorit\u00e0 vicine alla disco music; visti gli scarsi esiti commerciali, si sciolgono poco dopo.\nNegli anni novanta i loro due album sono stati ristampati in CD."}
{"id": "2650077", "revid": "135491", "url": "https://it.wikipedia.org/wiki?curid=2650077", "title": "Ruthless People", "text": ""}
{"id": "2650078", "revid": "287204", "url": "https://it.wikipedia.org/wiki?curid=2650078", "title": "Separate Tables", "text": ""}
{"id": "2650079", "revid": "135491", "url": "https://it.wikipedia.org/wiki?curid=2650079", "title": "Middle of the Night", "text": ""}
{"id": "2650080", "revid": "135491", "url": "https://it.wikipedia.org/wiki?curid=2650080", "title": "The Dark at the Top of the Stairs", "text": ""}
{"id": "2650081", "revid": "135491", "url": "https://it.wikipedia.org/wiki?curid=2650081", "title": "Dear Heart", "text": ""}
{"id": "2650082", "revid": "135491", "url": "https://it.wikipedia.org/wiki?curid=2650082", "title": "Fitzwilly", "text": ""}
{"id": "2650085", "revid": "767487", "url": "https://it.wikipedia.org/wiki?curid=2650085", "title": "Appennino sannita", "text": "L'Appennino sannita \u00e8 una suddivisione dell'Appennino meridionale, che si trova fra il Molise e il settore nord della Campania, traendo il nome dall'antica regione del Sannio. Si estende dalla Bocca di Forl\u00ec, in provincia di Isernia, fino alla Sella di Vinchiaturo, in provincia di Campobasso. A nord-ovest di esso si estende l'Appennino abruzzese, a sud-est l'Appennino campano. Dall'Appennino sannita nascono i fiumi Volturno, Trigno e Biferno.\nDescrizione.\nMassicci principali.\nIl principale massiccio dell'Appennino sannita \u00e8 il Matese, seguito dal versante molisano delle Mainarde; altre cime montuose pi\u00f9 basse sono poste lungo il confine con l'Abruzzo e la Puglia."}
{"id": "2650086", "revid": "767487", "url": "https://it.wikipedia.org/wiki?curid=2650086", "title": "Golgota (film)", "text": "Golgota (\"Golgotha\") \u00e8 un film del 1935, scritto e diretto da Julien Duvivier, sulla Passione di Ges\u00f9, basato sul testo del canonico Joseph Reymond.\nProduzione.\nLe riprese in esterni sono state girate in Algeria.\nRiconoscimenti.\nNel 1937 il National Board of Review of Motion Pictures l'ha inserito tra i migliori film stranieri dell'anno.\nCritica.\nPer il \"Dizionario Morandini\" \u00e8 \u00abun film illustrativo, apprezzabile su un piano di religiosit\u00e0 sentimentale, ma lontano dal regno del sacro\u00bb.\nIl \"Dizionario Mereghetti\" critica i dialoghi \u00abinsopportabilmente didascalici\u00bb, la recitazione di Robert Le Vigan \u00abspiritato e rigido allo stesso tempo\u00bb e la \u00abmusica eccessivamente a effetto\u00bb. Entrambi citano le imponenti scene di massa."}
{"id": "2650088", "revid": "366419", "url": "https://it.wikipedia.org/wiki?curid=2650088", "title": "Alenia Aermacchi M-346", "text": ""}
{"id": "2650092", "revid": "1564499", "url": "https://it.wikipedia.org/wiki?curid=2650092", "title": "Appennino calabro", "text": "L'Appennino calabro \u00e8 una suddivisione dell'Appennino meridionale che si estende dal passo dello Scalone allo stretto di Messina, costituito a nord dalla Catena Costiera e dall'altopiano della Sila, al centro dalle Serre calabresi, a sud dall'Aspromonte. Le vette pi\u00f9 alte sono il Montalto (Aspromonte) 1.956, e il Monte Botte Donato (Sila) 1.928 m. Il punto pi\u00f9 basso dell'Appennino calabro \u00e8 la sella di Marcellinara (250 m s.l.m.) all'interno dell'istmo di Catanzaro.\nDescrizione.\nMassicci principali.\nI massicci principali che compongono l'Appennino calabro sono:\nCollegamenti esterni.\n "}
{"id": "2650094", "revid": "1564499", "url": "https://it.wikipedia.org/wiki?curid=2650094", "title": "Antiappennino campano", "text": "L'Antiappennino campano \u00e8 un gruppo montuoso della Campania comprendente diversi rilievi periferici dell'Appennino meridionale nonch\u00e9 alcuni vulcani, emergenti dalla pianura Campana e non lontani dal mar Tirreno.\nMassicci principali.\nI massicci principali che compongono l'Antiappennino campano sono:"}
{"id": "2650095", "revid": "1564499", "url": "https://it.wikipedia.org/wiki?curid=2650095", "title": "Antiappennino apulo-garganico", "text": "L'Antiappennino apulo-garganico \u00e8 un gruppo montuoso della Puglia esterno all'Appennino meridionale; comprende due distinti massicci: il Gargano e le Murge."}
{"id": "2650100", "revid": "220256", "url": "https://it.wikipedia.org/wiki?curid=2650100", "title": "Ph\u00e4nomenologie des Geistes", "text": ""}
{"id": "2650101", "revid": "149732", "url": "https://it.wikipedia.org/wiki?curid=2650101", "title": "Idatodo", "text": ""}
{"id": "2650102", "revid": "585241", "url": "https://it.wikipedia.org/wiki?curid=2650102", "title": "Monti del Cilento", "text": "I Monti del Cilento sono un tratto della catena montuosa dell'Appennino meridionale che si trova in Campania. Appartenente all'Appennino lucano, comprende il massiccio degli Alburni e il gruppo montuoso del Monte Cervati e del Gelbison."}
{"id": "2650104", "revid": "123377529", "url": "https://it.wikipedia.org/wiki?curid=2650104", "title": "Halloweentown II - La vendetta di Kalabar", "text": "Halloweentown II - La vendetta di Kalabar (\"Halloweentown II: Kalabar's Revenge\") \u00e8 un film per la televisione, seguito di \"Halloweentown - Streghe si nasce\" e secondo capitolo della serie di Halloweentown.\nTrama.\nCall, il figlio di Kalabar, ruba il libro delle magie della nonna ed \u00e8 intenzionato a vendicare il padre rendendo la citt\u00e0 e i suoi abitanti grigi e apatici. Per farlo far\u00e0 finta di innamorarsi di Marnie."}
{"id": "2650108", "revid": "76963", "url": "https://it.wikipedia.org/wiki?curid=2650108", "title": "Jeremy Miller", "text": "Biografia.\nFiglio di Sonja Morckel e James Miller, Jeremy \u00e8 stato scelto, giovanissimo, per alcuni spot commerciali quindi, nel 1984, ancora bambino ha iniziato la sua carriera vera e propria come attore. L'anno successivo ha ottenuto il ruolo di Ben Seaver nella nota serie televisiva \"Genitori in blue jeans\". Miller ha ottenuto molteplici riconoscimenti nell'ambito degli \"Young Artist Awards\", in merito alle sue interpretazioni in \"Genitori in blue jeans\": due vittorie negli anni 1986 e 1988, due nomination negli anni 1987 e 1990. Sposatosi con Joanie, ne ha adottato i 3 figli."}
{"id": "2650109", "revid": "287204", "url": "https://it.wikipedia.org/wiki?curid=2650109", "title": "Subappennino toscano", "text": "Il Subappennino toscano \u00e8 una parte della catena degli Appennini. Raccoglie i massicci montuosi di natura subappeninica presenti in Toscana ed \u00e8 collegato all'Appennino tosco-emiliano ed all'Appennino tosco-romagnolo.\nDescrizione.\nOrografia.\nIl Subappennino toscano \u00e8 costituito dalle seguenti catene:"}
{"id": "2650110", "revid": "414361", "url": "https://it.wikipedia.org/wiki?curid=2650110", "title": "Subappennino laziale", "text": ""}
{"id": "2650111", "revid": "414361", "url": "https://it.wikipedia.org/wiki?curid=2650111", "title": "Subappennino abruzzese-molisano", "text": ""}
{"id": "2650112", "revid": "287204", "url": "https://it.wikipedia.org/wiki?curid=2650112", "title": "Antiappennino toscano", "text": ""}
{"id": "2650113", "revid": "414361", "url": "https://it.wikipedia.org/wiki?curid=2650113", "title": "Antiappennino laziale", "text": ""}
{"id": "2650115", "revid": "287204", "url": "https://it.wikipedia.org/wiki?curid=2650115", "title": "Sh2-217", "text": "Sh2-217 \u00e8 una regione H II, visibile nella costellazione dell'Auriga.\nSi individua nella parte nordoccidentale della costellazione, al confine con Perseo e a circa 3\u00b0 in direzione WNW rispetto a Capella, la sesta stella pi\u00f9 brillante del cielo; pu\u00f2 essere scorta e fotografata con un potente telescopio amatoriale, sebbene appaia molto piccola e debole. La sua declinazione \u00e8 moderatamente settentrionale, pertanto pu\u00f2 essere osservata soprattutto dall'emisfero boreale, dove si presenta circumpolare fino alle latitudini temperate medie; dall'emisfero australe invece la sua visibilit\u00e0 \u00e8 limitata alle regioni tropicali e temperate inferiori. Il periodo pi\u00f9 propizio per la sua osservazione nel cielo serale va da ottobre ad aprile.\nSi tratta di una regione nebulosa estremamente lontana; alcune stime la indicano infatti a ben 5200\u00a0parsec (quasi 17000\u00a0anni luce), collocandola dunque nella parte pi\u00f9 esterna e remota del Braccio di Perseo o nel braccio subito esterno. La nube \u00e8 formata da un vasto complesso di idrogeno atomico neutro a forma di involucro e da una regione di gas ionizzato, costituente la parte pi\u00f9 luminosa, che riceve la radiazione della stella LSV+47\u00a024, una stella blu di classe spettrale O9.5V. La massa della nube si aggira sulle 4100 masse solari."}
{"id": "2650116", "revid": "61051", "url": "https://it.wikipedia.org/wiki?curid=2650116", "title": "Cessna U-3", "text": ""}
{"id": "2650117", "revid": "61051", "url": "https://it.wikipedia.org/wiki?curid=2650117", "title": "Cessna L-27", "text": ""}
{"id": "2650120", "revid": "1243", "url": "https://it.wikipedia.org/wiki?curid=2650120", "title": "Ferrovia Milano-Torino (alta velocit\u00e0)", "text": ""}
{"id": "2650121", "revid": "1243", "url": "https://it.wikipedia.org/wiki?curid=2650121", "title": "Ferrovia Torino-Novara (alta velocit\u00e0)", "text": ""}
{"id": "2650122", "revid": "1243", "url": "https://it.wikipedia.org/wiki?curid=2650122", "title": "Ferrovia Novara-Milano (alta velocit\u00e0)", "text": ""}
{"id": "2650123", "revid": "1243", "url": "https://it.wikipedia.org/wiki?curid=2650123", "title": "Ferrovia Milano-Novara (alta velocit\u00e0)", "text": ""}
{"id": "2650124", "revid": "1243", "url": "https://it.wikipedia.org/wiki?curid=2650124", "title": "Ferrovia Novara-Torino (alta velocit\u00e0)", "text": ""}
{"id": "2650125", "revid": "7", "url": "https://it.wikipedia.org/wiki?curid=2650125", "title": "Margaret Kelly", "text": ""}
{"id": "2650126", "revid": "1714863", "url": "https://it.wikipedia.org/wiki?curid=2650126", "title": "Lagaria", "text": "Lagaria (greco: \u039b\u03b1\u03b3\u03b1\u03c1\u03af\u03b1), fu un'antica citt\u00e0 della Lucania, situata tra Sibari (allora Sybaris) e Siris-Heraclea (oggi Policoro). La sua collocazione \u00e8 incerta; l'abitato forse era situato nell'attuale comune di Nocara, o nel territorio comunale di Valsinni o ancora ad Amendolara. Secondo l'archeologa olandese Marianne Kleibrink il sito archeologico adatto al riguardo potrebbe essere Timpone della Motta - Macchiabate di Francavilla Marittima. Nel 1963 il Soprintendente ai Beni Archeologici della Calabria, Giuseppe Foti, al Convegno internazionale di studi sulla Magna Grecia di Taranto cos\u00ec si esprimeva: \"Manca solo il documento inoppugnabile perch\u00e9 la citt\u00e0 con l'acropoli, distante meno di quindici chilometri in linea d'aria dalla zona dove sono i resti di Sibari e di Turio], possa credersi Lagaria\".\nTuttavia, molti studiosi, tra cui Lorenzo Quilici, asseriscono con decisa sicurezza che il sito dell'antica citt\u00e0 sia il centro abitato oggi individuato sul Monte Coppolo, a Valsinni, nei pressi del quale Plinio il Vecchio ricordava i famosi e curativi \"vini lagarini\", ponendoli nel territorio di Lagaria, non distante da Grumentum. che il vino della zona, cos\u00ec noto in epoca antica, in particolar modo in et\u00e0 imperiale, possieda ancora oggi in parte le caratteristiche dell'epoca.\nAnche l'autore dell' colloca la citt\u00e0 sul Monte Coppolo.\nLagaria, secondo una leggenda, \u00e8 stata fondata da una colonia di Focesi sotto il comando del Epeo, il famoso costruttore del cavallo di Troia. Lagaria \u00e8 citata da Licofrone e Strabone, il quale parla di una fortezza (\u03a6\u03c1\u03bf\u03cd\u03c1\u03b9\u03bf\u03bd), il che va a dimostrare che probabilmente la cittadina non \u00e8 mai stata un luogo di rilevante importanza. Lagaria ha avuto notoriet\u00e0 soprattutto nei tempi successivi alla sua fondazione, sia per l'alone di mistero sulla sua collocazione, che \u00e8 piuttosto imprecisa, sia per il suo vino, che era considerato come uno dei migliori in Italia. "}
{"id": "2650131", "revid": "1762097", "url": "https://it.wikipedia.org/wiki?curid=2650131", "title": "Ministero degli affari esteri (disambigua)", "text": ""}
{"id": "2650132", "revid": "318966", "url": "https://it.wikipedia.org/wiki?curid=2650132", "title": "Stazione di Cervignano", "text": ""}
{"id": "2650133", "revid": "1305772", "url": "https://it.wikipedia.org/wiki?curid=2650133", "title": "Vincitori e vinti (disambigua)", "text": ""}
{"id": "2650137", "revid": "729019", "url": "https://it.wikipedia.org/wiki?curid=2650137", "title": "1. Kosaken-Kavallerie-Division", "text": "La 1. Kosaken-Kavallerie-Division fu un'unit\u00e0 militare delle forze armate tedesche formata da cosacchi russi che prese parte alla seconda guerra mondiale.\nNel 1945 la divisione fu trasferita nelle Waffen SS, e alla fine della guerra i suoi membri furono nuovamente deportati in Russia.\nStoria militare.\nLa divisione dopo essere stata formata, nell'aprile del 1943 veniva trasferita in Croazia, dove veniva posta sotto il comando della Seconda Armata Corazzata e fu utilizzata per provvedere alla sicurezza delle retrovie contro i partigiani.\nIl 12 ottobre 1943 la divisione di cavalleria cosacca si scontrava con i partigiani jugoslavi tra le montagne di Fru\u0161ka Gora. Qui conquistarono il villaggio di Beocin dove era il Quartier Generale di quel gruppo di partigiani iugoslavi.\nSuccessivamente la divisione veniva impiegata per proteggere la linea ferroviaria Zagabria-Belgrado e la valle della Sava.\nAlcuni reggimenti della divisione prenderanno parte anche a operazioni anti-partigiani intorno alla linea ferroviaria di Sarajevo.\nPrender\u00e0 poi parte all'operazione anti-partigiana Napfkuchen in Croazia nel 1944.\nNel dicembre 1944 la divisione ingaggiava per la prima volta un furioso combattimento con le avanguardie dell'Armata Rossa.\nNel gennaio 1945 la 1\u00aa Divisione Cosacca insieme con la 2\u00aa divisione cosacca veniva trasferita nelle Waffen-SS. Cos\u00ec la \"1. SS-Kosaken-Kavallerie-Division\" entrava a far parte della nuova formazione denominata 15. SS-Kosaken Kavallerie Korps.\nAlla fine della guerra, trovandosi in Austria, si arrendeva alle truppe britanniche, ma veniva poi consegnata nelle mani dei sovietici e i suoi soldati trasferiti in URSS.\nOrdine di battaglia.\nLa 1\u00aa divisione di cavalleria cosacca fu creata il 4 agosto 1943 mettendo insieme il Reggimento cavalleria Platow di von Pannwitz con il Reggimento cavalleria Jungschults.\nLa 1\u00aa divisione di cavalleria cosacca era composta dalle seguenti unit\u00e0:.\nTruppe ausiliarie.\nLa divisione aveva una forza totale di 13.000 cosacchi e 4.500 tedeschi."}
{"id": "2650138", "revid": "125261176", "url": "https://it.wikipedia.org/wiki?curid=2650138", "title": "NFC North", "text": "NFC North \u00e8 la \"division\" settentrionale della National Football Conference, nata nel a seguito della riorganizzazione della National Football League ed originariamente formatasi nel a seguito della fusione tra AFL e NFL col nome NFC Central. Quest'ultima era a sua volta l'evoluzione della Central Division della NFL.\nNe fanno parte dalla sua fondazione: i Chicago Bears, i Detroit Lions, i Green Bay Packers e i Minnesota Vikings.\nStoria.\nLa originaria NFL Central Division venne formata nel con le stesse squadre che la compongono ora e non sub\u00ec variazioni nemmeno a seguito della fusione tra AFL e NFL del 1970.\nNel i Tampa Bay Buccaneers si unirono alle altre quattro squadre fino alla riorganizzazione della NFL del durante la quale vennero trasferiti nella NFC South e la \"division\" torn\u00f2 alla sua composizione originaria mutando il suo nome in quello attuale.\nParticolarit\u00e0 della NFC North \u00e8 quella di essere la \"division\" pi\u00f9 \"vecchia\" della NFL in quanto conta quattro delle squadre pi\u00f9 antiche (i Packers vennero fondati nel 1919, i Bears nel 1920, i Lions nel 1930 e i Vikings nel 1961)."}
{"id": "2650141", "revid": "24823", "url": "https://it.wikipedia.org/wiki?curid=2650141", "title": "NFC Central", "text": ""}
{"id": "2650145", "revid": "466539", "url": "https://it.wikipedia.org/wiki?curid=2650145", "title": "Lido (cabaret)", "text": "Lido (o Le Lido o ancora Lido de Paris) \u00e8 un cabaret e locale per spettacoli di rivista e burlesque situato sugli Champs-\u00c9lys\u00e9es a Parigi, Francia. \u00c8 famoso per i suoi spettacoli esotici (spesso posti in competizione con quelli di Las Vegas, in Nevada).\nFra gli artisti (attori, cantanti, \"entertainer\") che si sono esibiti nel locale parigino - a lungo sede stabile del corpo di ballo delle Bluebell Girls fondato a Margaret Kelly Leibovici - figurano nomi come quelli di: \u00c9dith Piaf, Maurice Chevalier, Marlene Dietrich, Jos\u00e9phine Baker, Gemelle Kessler, Gloria Paul, Elton John, Laurel &amp; Hardy, Dalida, Shirley MacLaine, No\u00ebl Coward, Jacques Tati.\nStoria.\nQuando la seconda guerra mondiale era da poco terminata, nel 1946, i fratelli Joseph e Luigi Clerico riaprirono agli Champs-\u00c9lys\u00e9es \"La Plage de Paris\", un locale che era stato in voga durante la Belle \u00e9poque e il cui arredamento era stato ispirato a quello dei locali della spiaggia del Lido di Venezia. Il locale fu completamente trasformato per farne un cabaret unico al mondo, con il nome \"Lido\". L'inaugurazione ufficiale avvenne il 20 giugno 1946 con uno spettacolo intitolato \"Sans rimes ni raison\".\nCon la collaborazione di Pierre Louis-Gu\u00e9rin, Ren\u00e9e Fraday e Margaret Kelly Leibovici (la \"Miss Bluebell\" fondatrice del corpo di ballo delle Bluebell Girls), il Lido invent\u00f2 la formula \"cena-spettacolo\" che sar\u00e0 poi adottata su scala internazionale. Nel 1955 i fratelli Cl\u00e9rico inaugurarono il corrispettivo del Lido al casin\u00f2 Stardust a Las Vegas, che ha conosciuto un successo ininterrotto fino al 1992.\nIl costante successo fatto registrare fin dai suoi primi anni di vita, ha portato nel 1977 il Lido - sotto la direzione di Jean-Robert Boudre - a trasferirsi e ad ingrandirsi ulteriormente in un edificio chiamato Normandie. 1.150 posti a sedere ed una superficie di oltre 6.000 metri quadri sono le cifre che meglio definiscono l'imponenza del locale, sviluppato attorno a una sala panoramica senza travature, situata su due livelli e progettata dagli architetti italiani Giorgio Veccia Scavalli e Franco Bartoccini. Un ascensore collega al \"parterre\" dove sono disposti i trecento posti a sedere della zona pranzo, tutti posizionati in modo da poter tranquillamente assistere allo spettacolo.\nAperto tutti i giorni dell'anno, il Lido presenta spettacoli di rivista con le Bluebell Girls e i Lido Boy Dancers, oltre ad attrazioni varie. Da settembre a febbraio vi si tiene anche uno spettacolo per l'infanzia intitolato \"Marion et la poup\u00e9e cass\u00e9e\"."}
{"id": "2650146", "revid": "7", "url": "https://it.wikipedia.org/wiki?curid=2650146", "title": "Le Lido", "text": ""}
{"id": "2650147", "revid": "7", "url": "https://it.wikipedia.org/wiki?curid=2650147", "title": "Lido de Paris", "text": ""}
{"id": "2650152", "revid": "122246", "url": "https://it.wikipedia.org/wiki?curid=2650152", "title": "Nazionale di pallavolo maschile del Pakistan", "text": "La nazionale di pallavolo maschile del Pakistan \u00e8 una squadra asiatica e oceaniana composta dai migliori giocatori di pallavolo del Pakistan ed \u00e8 posta sotto l'egida della Federazione pallavolistica del Pakistan."}
{"id": "2650153", "revid": "7", "url": "https://it.wikipedia.org/wiki?curid=2650153", "title": "Lido di Parigi", "text": ""}
{"id": "2650154", "revid": "1728", "url": "https://it.wikipedia.org/wiki?curid=2650154", "title": "Chiesa di San Bonaventura (Roma)", "text": ""}
{"id": "2650156", "revid": "1318658", "url": "https://it.wikipedia.org/wiki?curid=2650156", "title": "Brusson", "text": ""}
{"id": "2650162", "revid": "106463488", "url": "https://it.wikipedia.org/wiki?curid=2650162", "title": "In simbiosi", "text": "In simbiosi \u00e8 un EP del gruppo musicale italiano Sugarfree, pubblicato il 6 novembre 2009."}
{"id": "2650166", "revid": "88740", "url": "https://it.wikipedia.org/wiki?curid=2650166", "title": "La Magdeleine", "text": "La Magdeleine pu\u00f2 riferirsi a diversi toponimi:"}
{"id": "2650170", "revid": "729019", "url": "https://it.wikipedia.org/wiki?curid=2650170", "title": "Serie C AIFA 1986", "text": "La Serie C AIFA 1986 \u00e8 stato il livello d'ingresso del campionato italiano di football americano nel 1986. \u00c8 stato il secondo campionato minore d'ingresso organizzato dall'Associazione Italiana Football Americano per rispondere alla crescita enorme che il football aveva avuto in quegli anni.\nLa nuova formula, era con 38 squadre divise in 8 gironi. Le qualificate al passaggio alla serie superiore erano 8.\nRegular season.\nLe prime classificate di ogni girone accedono ai playoff per la promozione alla serie superiore.\nPlayoff.\nAccedono ai playoff le prime squadre di ogni girone.\nC bowl.\nIl I C Bowl si \u00e8 disputato domenica 14 dicembre 1986 al Velodromo Vigorelli di Milano, davanti al pubblico di 10.500 spettatori. L'incontro \u00e8 stato vinto dagli Wasps Vigevano sugli Hunters Roma, con il risultato di 23 a 7.\nIl premio di miglior giocatore dell'incontro \u00e8 stato assegnato a Enzo Bisicchia, runningback dei Wasps."}
{"id": "2650171", "revid": "838137", "url": "https://it.wikipedia.org/wiki?curid=2650171", "title": "La Thuile", "text": "La Thuile pu\u00f2 riferirsi a diversi toponimi:"}
{"id": "2650173", "revid": "122246", "url": "https://it.wikipedia.org/wiki?curid=2650173", "title": "Nazionale di pallavolo maschile della Thailandia", "text": "La nazionale di pallavolo maschile della Thailandia \u00e8 una squadra asiatica e oceaniana composta dai migliori giocatori di pallavolo della Thailandia ed \u00e8 posta sotto l'egida della Federazione pallavolistica della Thailandia."}
{"id": "2650176", "revid": "1982", "url": "https://it.wikipedia.org/wiki?curid=2650176", "title": "2007 OR10", "text": ""}
{"id": "2650181", "revid": "857138", "url": "https://it.wikipedia.org/wiki?curid=2650181", "title": "Pont-Saint-Martin", "text": "Pont-Saint-Martin pu\u00f2 riferirsi a diversi toponimi:"}
{"id": "2650182", "revid": "149587", "url": "https://it.wikipedia.org/wiki?curid=2650182", "title": "Pont-Saint-Martin (Loira atlantica)", "text": ""}
{"id": "2650184", "revid": "122599726", "url": "https://it.wikipedia.org/wiki?curid=2650184", "title": "Place de la Bastille", "text": "Place de la Bastille \u00e8 una piazza di Parigi, luogo simbolo della rivoluzione francese, dove sorgeva l'omonima fortezza distrutta il 14 luglio 1789.\nLa piazza si trova a cavallo di 3 \"arrondissement\": il IV, l'XI e il XII.\nAl centro sorge la \"Colonne de Juillet\", come ricordo della Rivoluzione di luglio del 1830. Inoltre, si trovano qui anche l'Op\u00e9ra Bastille, la fermata della metropolitana \"Bastille\" e il bacino dell'Arsenale, sezione del Canal Saint-Martin.\nLa piazza ospita inoltre concerti e altri eventi culturali; nell'area nord-est si trovano numerosi bar, night club e auditorium.\nPer il profondo significato storico, la piazza \u00e8 un luogo di ritrovo per le manifestazioni di carattere politico.\nStoria.\nLa Bastiglia.\nLa Bastiglia fu costruita fra il 1370 e il 1383, durante il regno di Carlo V, per rinforzare le difese della citt\u00e0, e convertita in prigione nel XVII secolo dal cardinale Richelieu, primo ministro di Luigi XIII. La prigione divenne tristemente nota per ospitare le vittime delle lettres de cachet. La Bastiglia fu assaltata il 14 luglio 1789 dalla popolazione di Faubourg Saint-Antoine, in quello che viene comunemente considerato l'inizio della Rivoluzione francese.\nLuogo di danza.\nIl 14 luglio 1790, l'imprenditore Pierre-Fran\u00e7ois Palloy organizz\u00f2 una festa in parallelo alla F\u00eate de la F\u00e9d\u00e9ration: piant\u00f2 accanto alle rovine una tenda con su scritto \u00ab\"ici on danse\"\u00bb (\u00abqui si danza\u00bb); si tratt\u00f2 del primo ballo del 14 luglio, che rimane tutt'oggi come tradizione di questo giorno. La tenda \u00e8 visibile anche su un dipinto, situato al Museo Carnavalet, di Henri-Joseph Van Blarenberghe, artista che dipinse anche altre fasi della presa della Bastiglia.\nIl 16 giugno 1792 fu deciso di trasformare l'area dove sorgeva la Bastiglia in una piazza simbolo della libert\u00e0 e di erigere una colonna al suo centro. La prima pietra fu posata dallo stesso Palloy, ma i lavori non furono mai completati; fu invece costruita una fontana nel 1793.\nLa ghigliottina.\nUna ghigliottina rimase dal 9 al 14 giugno 1794 in questa piazza, denominata \"place Antoine\" e ormai libera dai resti della fortezza. I cittadini chiesero che la ghigliottina fosse spostata in \"place du Tr\u00f4ne-Renvers\u00e9\", oggi nota come Place de la Nation. Nei pochi giorni di attivit\u00e0, furono ghigliottinate qui 75 persone.\nL'elefante della Bastiglia.\nNapoleone, nell'ambito dei suoi progetti di miglioramento urbano della citt\u00e0, pianific\u00f2 nel 1808 la costruzione di un monumento a forma di elefante che avrebbe dovuto essere il corrispondente ad est dell'Arco di Trionfo, costruito ad ovest. Il monumento avrebbe dovuto essere alto 24 metri e costruito con il bronzo delle palle di cannone provenienti dalla Spagna. L'architetto Jean-Antoine Alavoine inizi\u00f2 i lavori nel 1833, ma fu posizionato solo un modello in gesso a grandezza naturale. La memoria di questo monumento ci \u00e8 stata tramandata da Victor Hugo, che lo inser\u00ec nel suo romanzo I miserabili. Il monumento fu abbattuto nel 1846, e ne rimase solo la base circolare.\nLa \"Colonne de Juillet\".\nNel 1830, Luigi Filippo decise la costruzione della \"Colonne de Juillet\", originariamente prevista nel 1792, ma questa volta con lo scopo di commemorare la Rivoluzione di luglio. La colonna fu inaugurata nel 1840.\nLe Arene nazionali.\nPlace de la Bastille costituiva l'ingresso delle \"Ar\u00e8nes nationales\", sede di spettacoli all'aperto inaugurata il 1\u00ba luglio 1851. \nIl corteo carnevalesco del \"B\u0153uf Gras\" fece il suo ingresso il luned\u00ec grasso 23 febbraio 1852. \nL'attivit\u00e0 delle \"Ar\u00e8nes nationales\" fu breve: nel 1854 il terreno fu venduto per costruirvi nuovi edifici.\nLa \"Gare de la Bastille\".\n\"Gare de la Bastille\" \u00e8 stata una stazione ferroviaria di Parigi, funzionante fra il 1859 e il 1969. Era il capolinea della tratta che collega Parigi a Verneuil-l'\u00c9tang.\nAl termine dell'attivit\u00e0 ferroviaria, l'edificio viaggiatori della stazione ha ospitato diverse mostre d'arte fino al 1984, anno in cui \u00e8 stato demolito per permettere la costruzione dell'op\u00e9ra Bastille.\nI combattimenti del 1871.\nDurante l'insurrezione della Comune del 1871, il 24 maggio i comunardi tentarono di distruggere la Colonna di luglio, cos\u00ec come avevano fatto 8 giorni prima con la colonna Vend\u00f4me. Tentarono l'impresa con una chiatta piena di petrolio proveniente dal Canal Saint-Martin, la quale sprigion\u00f2 fiamme alte fino a 50 metri che arrivarono a lambire la sommit\u00e0 della colonna. Bersagliarono inoltre la colonna di proiettili, ma nonostante tutto essa rimase intatta.\nAttivit\u00e0 e manifestazioni.\nPlace de la Bastille ospita regolarmente diverse fiere, concerti e mercati. Durante la Terza Repubblica francese, nell'ufficializzazione della Festa nazionale francese, la piazza diviene sede di manifestazioni repubblicane.\nHa inoltre ospitato alcune importanti manifestazioni politiche, fra cui quella del \"Mouvement de l'\u00c9cole libre\" nel 1984 e quella organizzata dal candidato alle elezioni presidenziali Jean-Luc M\u00e9lenchon il 18 marzo 2012, data in cui si ricorda l'inizio della Comune del 1871. Sempre in questa piazza si \u00e8 celebrata la vittoria alle elezioni dei candidati socialisti, fra cui quella di Fran\u00e7ois Mitterrand nel 1981 e di Fran\u00e7ois Hollande nel 2012.\nLa piazza \u00e8 anche il tradizionale luogo di ritrovo della manifestazione attuale del Gay pride dal 1980 e in particolare dalla met\u00e0 degli Anni 1990, con picchi di affluenza fra le 200.000 e le 700.000 persone."}
{"id": "2650186", "revid": "287204", "url": "https://it.wikipedia.org/wiki?curid=2650186", "title": "Quart", "text": "Quart pu\u00f2 riferirsi a:"}
{"id": "2650198", "revid": "307923", "url": "https://it.wikipedia.org/wiki?curid=2650198", "title": "2925 a.C.", "text": ""}
{"id": "2650203", "revid": "729019", "url": "https://it.wikipedia.org/wiki?curid=2650203", "title": "I Like That", "text": "I Like That \u00e8 il singolo di debutto del cantante R&amp;B statunitense Houston, estratto dall'album \"It's Already Written\". La canzone \u00e8 stata prodotta dal gruppo di beatmaker Trak Starz, scritta da Alonzo Lee, Nate Dogg, Chingy e I-20, Shamar Daugherty, Mischke Butler e Steve Prudholme e vi hanno partecipato Chingy, Nate Dogg e I-20.\nPubblicata nel 2004, la canzone \u00e8 in assoluto il pi\u00f9 grande successo dell'artista.\nInformazioni.\n\"I Like That\" ha raggiunto nella \"Billboard Hot 100\" la posizione n.11, la n.14 nella \"Hot R&amp;B/Hip-Hop Songs\" e la n.6 nella \"Hot Rap Tracks\". In Regno Unito ha raggiunto anche l\u00ec la posizione n.11 ed \u00e8 riuscita a classificarsi in moltissimi altri paesi quali Svezia, Australia, Irlanda, Francia, Svizzera e anche Italia.\nNegli USA \u00e8 stata usata nello stesso periodo come colonna sonora dello spot McDonald's ed \u00e8 inoltre presente in vari film tra cui \"Robots\", del 2005.\nVideoclip.\nLa versione del brano scelta per il videoclip differisce solo per la strofa di I-20, leggermente allungata; tuttavia il pezzo di strofa in pi\u00f9 \u00e8 a volte tagliato nel video, lasciando quindi spazio alla versione originale della canzone, presente nell'album. Inoltre, sempre in altre versioni del videoclip, alcune scene sono censurate e sostituite con delle altre meno esplicite."}
{"id": "2650204", "revid": "123834", "url": "https://it.wikipedia.org/wiki?curid=2650204", "title": "William J. Baumol", "text": ""}
{"id": "2650214", "revid": "80721404", "url": "https://it.wikipedia.org/wiki?curid=2650214", "title": "Paul Christoph Mangelsdorf", "text": "Biografia.\nIl padre, commerciante di sementi, e la madre, appassionata delle piante, erano entrambi di origine tedesca. Studi\u00f2 alla Kansas State University e si specializz\u00f2 (Ph.D.) presso l'Universit\u00e0 Harvard nel 1925.\nDifese la teoria della derivazione del mais da un progenitore silvestre che si sarebbe ibridizzato con il \"Tripsacum\" (erba silvestre) per formare il mais moderno, senza che il \"teosinte\" (l'altro sottogenere del genere \"Zea\") intervenisse nella sua formazione iniziale (teoria tripartita). Questa teoria, tuttora disputata, \u00e8 stata refutata da George Wells Beadle, che sostenne la derivazione del mais dal \"teosinte\". Il ruolo del \"Tripsacum\" \u00e8 stato rifiutato dagli studi genetici pi\u00f9 recenti. "}
{"id": "2650215", "revid": "124123", "url": "https://it.wikipedia.org/wiki?curid=2650215", "title": "Gor\u014d Shimura", "text": "Biografia e carriera.\nShimura \u00e8 stato un collega e un amico di Yutaka Taniyama, e con lui produsse la congettura di Taniyama\u2013Shimura, poi dimostrata come Teorema (noto ora anche come teorema di modularit\u00e0).\nShimura e Taniyama scrissero un trattato sulla moltiplicazione complessa per variet\u00e0 abeliane, teoria che contribuirono a fondare. Shimura scrisse una serie di importanti articoli che estendevano i fenomeni osservati nella teoria della moltiplicazione complessa e delle forme modulari a dimensioni superiori. Questi lavori confluirono anche nella cosiddetta \"raccolta di dati grezzi\" per la costruzione del \"Programma Langlands\".\nShimura introdusse il concetto di variet\u00e0 di Shimura, che \u00e8 la generalizzazione a dimensione maggiore di uno di una curva modulare. La definizione di variet\u00e0 di Shimura \u00e8 alquanto complicata: informalmente essa riporta la stessa relazione che c'\u00e8 tra curve ellittiche e curve modulari ma a generali strutture di Hodge.\nShimura stesso ha descritto il suo approccio come \"empirico\" (\"phenomenological\"): il suo interesse \u00e8 trovare nuovi tipi di comportamenti interessanti nella teoria delle forme automorfe. Egli preferisce un approccio \"romantico\", che \u00e8 qualcosa che lui non vede molto nelle giovani generazioni di matematici. Una affermazione di questo tipo trova giustificazione nel fatto che il suo approccio giovanile alla matematica avvenne in maniera informale in una Universit\u00e0 giapponese smembrata, (immediato dopoguerra), in cui gli studenti affrontavano lo studio nei contenuti e nei modi che preferivano, e senza alcun altro incentivo che non fosse la possibilit\u00e0 e la volont\u00e0 di apprendere.\nIn tale contesto matur\u00f2 la caotica ed eclettica creazione che produsse, con Yutaka Taniyama la congettura di Taniyama\u2013Shimura di cui Shimura fu, per motivi contingenti, il formale estensore (in seguito al suicidio di Tanyama). La congettura, poi compiutamente dimostrata da altri nel 1999 e ora nota come teorema di modularit\u00e0, si \u00e8 dimostrata di valenza notevolissima, ed ha permesso tra l'altro la dimostrazione, da parte di Andrew Wiles e del suo studente Richard Taylor nel 1994, dell'Ultimo teorema di Fermat, ed ha, probabilmente, fortemente condizionato la vita dello stesso Shimura. Shimura ha detto che la sua prima reazione alla dimostrazione di Wiles del caso semistabile del teorema fu: \"Te l'avevo detto\".\nTra le numerose onorificenze e premi, Shimura ha ricevuto il Premio Cole per la teoria dei numeri nel 1976, e il premio Steele alla carriera nel 1996, entrambi dall'American Mathematical Society.\nShimura aveva l'hobby di risolvere problemi sh\u014dgi e di collezionare antiche porcellane giapponesi (porcellana di Imari), su cui ha pubblicato un testo per appassionati."}
{"id": "2650220", "revid": "200644", "url": "https://it.wikipedia.org/wiki?curid=2650220", "title": "Houston (rapper)", "text": ""}
{"id": "2650222", "revid": "124808", "url": "https://it.wikipedia.org/wiki?curid=2650222", "title": "Eik\u014d no Napoleon-Eroika", "text": ""}
{"id": "2650223", "revid": "39884", "url": "https://it.wikipedia.org/wiki?curid=2650223", "title": "Dog tags", "text": ""}
{"id": "2650225", "revid": "11266", "url": "https://it.wikipedia.org/wiki?curid=2650225", "title": "PMBOK", "text": ""}
{"id": "2650227", "revid": "1543377", "url": "https://it.wikipedia.org/wiki?curid=2650227", "title": "FUN (barca a vela)", "text": "FUN (acronimo di \"Formule Un\") \u00e8 una barca a vela (e classe velica) ideata nel 1982 dai progettisti francesi Michel Joubert e Bernard Nivelt.\nCaratteristiche tecniche.\nInizialmente costruita dal cantiere Jeanneau, dopo qualche anno la produzione \u00e8 passata al cantiere Jullien - C.N.A. per poi essere trasferita in Italia (MOD - Simon Plast); dal 1998 le barche FUN sono costruite dal Cantiere Nautico Lillia, sul lago di Como.\nIl FUN \u00e8 dotato di deriva mobile, che pu\u00f2 essere sollevata nel caso di navigazione su bassi fondali o per un pi\u00f9 facile trasporto a rimorchio sul carrello stradale, pu\u00f2 trasportare fino a sei persone e al suo interno ci sono quattro cuccette.\nL'armo della classe FUN \u00e8 a 7/8, e la randa (con superficie di circa 15 m\u00b2) \u00e8 realizzata in dacron. Le vele di prua, sono due: un fiocco (circa 8 m\u00b2) per venti forti e un genoa (circa 15 m\u00b2) per venti fino a 15-18 nodi. Inoltre il piano velico prevede, per le andature portanti, uno spinnaker di circa 40 m\u00b2.\nRegata.\nDurante una regata, l'equipaggio pu\u00f2 essere composto da tre o quattro elementi (senza vincoli di peso): quando si regata in quattro la divisione dei ruoli prevede solitamente prodiere, il tailer, il timoniere e il tattico/volantista.\nLa Classe FUN \u00e8 diffusa principalmente in Francia (con flotte nel Mediterraneo e in Bretagna), Italia (principalmente sui laghi di: Como, Garda, Iseo e Trasimeno), Germania, Svizzera, Austria. Dal 1991 la classe \u00e8 riconosciuta dalla Federazione Italiana Vela.\nL'attivit\u00e0 sportiva in Italia prevede i campionati di zona (che si disputano in pi\u00f9 prove nel corso dell'anno) e il circuito nazionale \"FUN dell'anno\". Vengono poi organizzati il campionato italiano ed il Campionato Europeo: di seguito gli albi d'oro.\nCompetizioni.\nAlbo d'oro Campionato Europeo / Mondiale.\n\"Fino al 1996 la manifestazione era denominata \"Campionato Mondiale\". Successivamente sono cambiate le regole dettate dalla Federazione Internazionale della Vela e la manifestazione \u00e8 stata qualificata come \"Campionato Europeo\"\"."}
{"id": "2650229", "revid": "287204", "url": "https://it.wikipedia.org/wiki?curid=2650229", "title": "Sh2-218", "text": "Sh2-218 \u00e8 una debole nebulosa a emissione, visibile nella costellazione dell'Auriga.\nSi individua nella parte settentrionale della costellazione, circa 2,5\u00b0 a sudovest rispetto alla stella ; a causa della sua estrema debolezza, per essere ripresa occorre una strumentazione pressoch\u00e9 professionale. La sua declinazione \u00e8 moderatamente settentrionale, pertanto pu\u00f2 essere osservata soprattutto dall'emisfero boreale, dove si presenta circumpolare fino alle latitudini temperate medie; dall'emisfero australe invece la sua visibilit\u00e0 \u00e8 limitata alle regioni tropicali e temperate inferiori. Il periodo pi\u00f9 propizio per la sua osservazione nel cielo serale \u00e8 compreso fra ottobre ad aprile.\nLa distanza di questa nube non \u00e8 nota, cos\u00ec come non \u00e8 nota alcuna stella ionizzatrice dei suoi gas; secondo uno studio del 1984, Sh2-218 farebbe parte della regione di formazione stellare catalogata come 159.54+11.29 (o Avedisova\u00a01701), che comprende questa e la nebulosa oscura LDN\u00a01460, associata alla sorgente infrarossa IRAS\u00a005374+5209."}
{"id": "2650231", "revid": "39884", "url": "https://it.wikipedia.org/wiki?curid=2650231", "title": "Piastrina militare", "text": ""}
{"id": "2650232", "revid": "729019", "url": "https://it.wikipedia.org/wiki?curid=2650232", "title": "25. Waffen-Grenadier-Division der SS &quot;Hunyadi&quot;", "text": "La 25. Waffen-Grenadier-Division der SS \"Hunyadi\" (ungarische Nr.1) \u00e8 stata una delle 38 divisioni ufficiali create nelle Waffen-SS durante la Seconda guerra mondiale.\nStoria.\nNell'ottobre 1944,il commando tedesco delle SS di Skorzeny rovesciava il governo ungherese dell'ammiraglio Horthy, il quale progettava un armistizio segreto con l'URSS, e instaurava un regime fascista filo-tedesco diretto da Ferenc Szalasi, leader del movimento delle Croci Frecciate. Immediatamente gli ungheresi ricevevano le istruzioni necessarie per fornire gli effettivi necessari per la creazione di due divisioni delle Waffen-SS; la 25\u00aa divisione SS di fanteria \"Hunyadi\" (1^ ungherese) e la 26. Waffen-Grenadier-Division der SS Hungaria o G\u00f6mbos-Hungaria (2^ ungherese).\nLa prima divisione iniziava l'addestramento nel novembre 1944.\nNel gennaio 1945, pi\u00f9 di 20.000 uomini erano stati messi insieme nel campo d'addestramento di Neuhammer in Germania.\nNel febbraio 1945, l'Armata Rossa raggiungeva Neuhammer e la divisione veniva cos\u00ec evacuata, mentre un \"Kampfgruppe\" rimaneva come copertura. Questo \"Kampfgruppe\" sar\u00e0 totalmente annientata nella successiva cruenta battaglia.\nNell'aprile 1945, la \"Hunyadi\" veniva ripiegata in Austria, dove si consegnava nelle mani della 3\u00aa Armata statunitense."}
{"id": "2650236", "revid": "297745", "url": "https://it.wikipedia.org/wiki?curid=2650236", "title": "Consiglio dei X", "text": ""}
{"id": "2650239", "revid": "486946", "url": "https://it.wikipedia.org/wiki?curid=2650239", "title": "Campionato italiano di rugby XV", "text": ""}
{"id": "2650243", "revid": "287204", "url": "https://it.wikipedia.org/wiki?curid=2650243", "title": "Tutta un'altra musica", "text": "Tutta un'altra musica (titolo originale \"Juliet, Naked\") \u00e8 un romanzo dello scrittore britannico Nick Hornby, pubblicato il 29 settembre 2009 dalla Riverhead Books. La critica ha trovato diverse similitudini fra \"Tutta un'altra musica\" e \"Alta fedelt\u00e0\", opera prima di Hornby.\nTrama.\nAnnie e Duncan sono una coppia inglese, senza figli e non pi\u00f9 giovanissima, la cui esistenza trascorre noiosa nella tranquilla cittadina di Gooleness, sulle coste del mare inglese. Mentre la donna sente crescere in lei il forte desiderio di maternit\u00e0, la vita ed il tempo libero di Duncan sono completamente risucchiati dalla sua ossessione per Tucker Crowe, cantante statunitense non pi\u00f9 in attivit\u00e0 da anni. Duncan condivide su internet la propria passione con uno sparuto gruppo di fan sparsi per tutto il mondo, grazie al quale ricever\u00e0 il nuovo album del cantante intitolato \"Juliet, Naked, \"nuova edizione di \"Juliet\", album di successo di Tucker. Questo avvenimento dar\u00e0 il via ad una serie di eventi che porteranno proprio Tucker Crowe ad entrare nella vita della coppia.\nAdattamento cinematografico.\nNel 2018 \u00e8 stato presentato al Sundance Film Festival \"Juliet, Naked - Tutta un'altra musica\", adattamento cinematografico del romanzo diretto da Jesse Peretz, ed interpretato da Ethan Hawke, Rose Byrne e Chris O'Dowd.\nCollegamenti esterni.\nLa recensione del libro"}
{"id": "2650245", "revid": "287204", "url": "https://it.wikipedia.org/wiki?curid=2650245", "title": "Campionato Sammarinese 1989-1990", "text": "Play-off.\nAi play-off si qualificano le prime quattro squadre del girone e le due promosse della serie A2.\n campione di San Marino"}
{"id": "2650246", "revid": "339392", "url": "https://it.wikipedia.org/wiki?curid=2650246", "title": "Campionato italiano di rugby XV 1928-1929", "text": ""}
{"id": "2650250", "revid": "110157", "url": "https://it.wikipedia.org/wiki?curid=2650250", "title": "Choach\u00ed", "text": "Choach\u00ed \u00e8 un comune della Colombia facente parte del dipartimento di Cundinamarca.\nIl centro abitato venne fondato da Antonio Berm\u00fadez nel 1550."}
{"id": "2650252", "revid": "287204", "url": "https://it.wikipedia.org/wiki?curid=2650252", "title": "Choach\u00ec", "text": ""}
{"id": "2650253", "revid": "287204", "url": "https://it.wikipedia.org/wiki?curid=2650253", "title": "Choachi", "text": ""}
{"id": "2650256", "revid": "339392", "url": "https://it.wikipedia.org/wiki?curid=2650256", "title": "Campionato italiano di rugby XV 1931-1932", "text": ""}
{"id": "2650257", "revid": "339392", "url": "https://it.wikipedia.org/wiki?curid=2650257", "title": "Campionato italiano di rugby XV 1932-1933", "text": ""}
{"id": "2650258", "revid": "339392", "url": "https://it.wikipedia.org/wiki?curid=2650258", "title": "Campionato italiano di rugby XV 1933-1934", "text": ""}
{"id": "2650261", "revid": "838137", "url": "https://it.wikipedia.org/wiki?curid=2650261", "title": "I\u00f1igo Urkullu", "text": "Biografia.\nFormazione.\nNato in una famiglia operaia e nazionalista, si iscrisse al Partito Nazionalista Basco nel 1977, dopo la restaurazione democratica e l'uscita del partito dalla clandestinit\u00e0 dovuta al regime franchista, attivandosi all'interno dell'Euzko Gaztedi Indarra (EGI), l'organo giovanile del partito, presiedendolo nei primi anni ottanta.\nContinu\u00f2 gli studi, diventando professore di Filologia basca, ruolo abbandonato al fine di potersi dedicare alla politica a tempo pieno.\nIncarichi.\nAll'interno del partito si ritagli\u00f2 un ruolo importante grazie alla sua attenzione ed all'abnegazione per il lavoro.\nMembro del \"Buru Bizkai Batzar\" (BBB), organo esecutivo del PNV in Vizcaya, dal 1984 al 1987 e dal 1996 al 2000, ne divenne presidente a partire dal 2000.\nMassimo esponente del partito nella provincia di Vizcaya, ricopr\u00ec anche il ruolo di presidente dell'Assemblea Nazionale del partito stesso (1992-1994).\nRicopr\u00ec anche ruoli in ambito istituzionale, tra cui:\nPresidente del PNV.\nNel novembre 2007 fu l'unico candidato presentato al secondo turno delle elezioni interne per la presidenza del PNV, venendo eletto presidente del partito il 1\u00ba dicembre 2007.\nLa sua nomina a capo del partito venne proposta per via del consenso che riscuoteva tra i diversi settori del partito dopo l'abbandono della politica del suo predecessore Josu Jon Imaz, venendo definito come persona dal consenso trasversale."}
{"id": "2650262", "revid": "339392", "url": "https://it.wikipedia.org/wiki?curid=2650262", "title": "Campionato italiano di rugby XV 1935-1936", "text": ""}
{"id": "2650263", "revid": "339392", "url": "https://it.wikipedia.org/wiki?curid=2650263", "title": "Campionato italiano di rugby XV 1936-1937", "text": ""}
{"id": "2650264", "revid": "339392", "url": "https://it.wikipedia.org/wiki?curid=2650264", "title": "Campionato italiano di rugby XV 1937-1938", "text": ""}
{"id": "2650265", "revid": "339392", "url": "https://it.wikipedia.org/wiki?curid=2650265", "title": "Campionato italiano di rugby XV 1938-1939", "text": ""}
{"id": "2650266", "revid": "339392", "url": "https://it.wikipedia.org/wiki?curid=2650266", "title": "Campionato italiano di rugby XV 1939-1940", "text": ""}
{"id": "2650267", "revid": "339392", "url": "https://it.wikipedia.org/wiki?curid=2650267", "title": "Campionato italiano di rugby XV 1940-1941", "text": ""}
{"id": "2650268", "revid": "1543377", "url": "https://it.wikipedia.org/wiki?curid=2650268", "title": "Chocont\u00e1", "text": "Chocont\u00e1 \u00e8 un comune della Colombia facente parte del dipartimento di Cundinamarca.\nIl centro abitato venne fondato nel 1538."}
{"id": "2650269", "revid": "339392", "url": "https://it.wikipedia.org/wiki?curid=2650269", "title": "Campionato italiano di rugby XV 1945-1946", "text": ""}
{"id": "2650270", "revid": "120783225", "url": "https://it.wikipedia.org/wiki?curid=2650270", "title": "Domenico Caruso", "text": "Biografia.\nNoto studioso del dialetto calabrese, lingua in cui ha composto molte delle sue opere."}
{"id": "2650271", "revid": "287204", "url": "https://it.wikipedia.org/wiki?curid=2650271", "title": "Chocont\u00e0", "text": ""}
{"id": "2650274", "revid": "287204", "url": "https://it.wikipedia.org/wiki?curid=2650274", "title": "Choconta", "text": ""}
{"id": "2650275", "revid": "339392", "url": "https://it.wikipedia.org/wiki?curid=2650275", "title": "Campionato italiano di rugby XV 1946-1947", "text": ""}
{"id": "2650276", "revid": "1573940", "url": "https://it.wikipedia.org/wiki?curid=2650276", "title": "Shahrest\u0101n di Marvdasht", "text": "La provincia di Marvdasht (farsi \u0634\u0647\u0631\u0633\u062a\u0627\u0646 \u0645\u0631\u0648\u062f\u0634\u062a) \u00e8 una delle 29 province (\"shahrest\u0101n\") della regione di Fars, in Iran. Il capoluogo \u00e8 Marvdasht. La provincia \u00e8 suddivisa in 4 circoscrizioni (\"bakhsh\"): "}
{"id": "2650279", "revid": "27846567", "url": "https://it.wikipedia.org/wiki?curid=2650279", "title": "Re di Fortriu", "text": ""}
{"id": "2650280", "revid": "991694", "url": "https://it.wikipedia.org/wiki?curid=2650280", "title": "Campionato italiano di rugby XV 1956-1957", "text": ""}
{"id": "2650282", "revid": "339392", "url": "https://it.wikipedia.org/wiki?curid=2650282", "title": "Campionato italiano di rugby XV 1980-1981", "text": ""}
{"id": "2650284", "revid": "110157", "url": "https://it.wikipedia.org/wiki?curid=2650284", "title": "Cogua", "text": "Cogua \u00e8 un comune della Colombia facente parte del dipartimento di Cundinamarca.\nIl centro abitato venne fondato da Lucas de Ozuna nel 1553, mentre l'istituzione del comune \u00e8 del 28 novembre 1922."}
{"id": "2650285", "revid": "339392", "url": "https://it.wikipedia.org/wiki?curid=2650285", "title": "Campionato italiano di rugby XV 1972-1973", "text": ""}
{"id": "2650286", "revid": "339392", "url": "https://it.wikipedia.org/wiki?curid=2650286", "title": "Campionato italiano di rugby XV 1990-1991", "text": ""}
{"id": "2650287", "revid": "339392", "url": "https://it.wikipedia.org/wiki?curid=2650287", "title": "Campionato italiano di rugby XV 1993-1994", "text": ""}
{"id": "2650289", "revid": "339392", "url": "https://it.wikipedia.org/wiki?curid=2650289", "title": "Campionato italiano di rugby XV 1998-1999", "text": ""}
{"id": "2650290", "revid": "1573940", "url": "https://it.wikipedia.org/wiki?curid=2650290", "title": "Shahrest\u0101n di Mehr", "text": "Lo shahrest\u0101n di Mehr o Mohr (farsi \u0634\u0647\u0631\u0633\u062a\u0627\u0646 \u0645\u0647\u0631) \u00e8 uno dei 29 \"shahrest\u0101n\" della provincia di Fars, in Iran. Il capoluogo \u00e8 Mehr. Lo shahrest\u0101n \u00e8 suddiviso in 4 circoscrizioni (\"bakhsh\"): "}
{"id": "2650291", "revid": "339392", "url": "https://it.wikipedia.org/wiki?curid=2650291", "title": "Campionato italiano di rugby XV 2001-2002", "text": ""}
{"id": "2650292", "revid": "339392", "url": "https://it.wikipedia.org/wiki?curid=2650292", "title": "Campionato italiano di rugby XV 2002-2003", "text": ""}
{"id": "2650293", "revid": "1507870", "url": "https://it.wikipedia.org/wiki?curid=2650293", "title": "Cota", "text": ""}
{"id": "2650294", "revid": "339392", "url": "https://it.wikipedia.org/wiki?curid=2650294", "title": "Campionato italiano di rugby XV 2003-2004", "text": ""}
{"id": "2650296", "revid": "339392", "url": "https://it.wikipedia.org/wiki?curid=2650296", "title": "Campionato italiano di rugby XV 2004-2005", "text": ""}
{"id": "2650297", "revid": "339392", "url": "https://it.wikipedia.org/wiki?curid=2650297", "title": "Campionato italiano di rugby XV 2005-2006", "text": ""}
{"id": "2650298", "revid": "339392", "url": "https://it.wikipedia.org/wiki?curid=2650298", "title": "Campionato italiano di rugby XV 2006-2007", "text": ""}
{"id": "2650300", "revid": "198277", "url": "https://it.wikipedia.org/wiki?curid=2650300", "title": "Diego Giannattasio", "text": "Carriera.\nGiocatore.\nLa sua carriera da calciatore, nel ruolo di mediano e a volte anche di libero, inizia in Serie D con il .\nIn carriera vince per tre volte il campionato di Serie C disputando cos\u00ec 4 stagioni da titolare in Serie B: con il Brindisi nelle stagioni 1972-1973 e 1973-1974, con il Lecce nel campionato 1976-1977 e con il nel 1979-1980, oltre a una breve esperienza con l' nel 1974 prima di essere girato al .\nTermina di giocare nel 1981 a Matera dove inizia ad allenare.\nIn carriera ha totalizzato complessivamente 122 presenze e 6 reti in Serie B.\nAllenatore.\nA Matera si ferma per tre stagioni e, dopo alcune esperienze in Serie C2 e una da allenatore in seconda all' nel 1986-1987, approda al nel 1994.\nCon la squadra Primavera degli umbri raggiunge una finale nel campionato 1994-1995 persa contro la Lazio ed \u00e8 campione d'Italia Primavera nel 1995-1996 e nel 1996-1997. Inoltre nel campionato 1995-1996 siede sulla panchina della prima squadra per un breve periodo dopo l'esonero di Walter Novellino e prima dell'arrivo di Giovanni Galeone. Nella stagione 1998-1999 infine \u00e8 vice di Ilario Castagner in prima squadra.\nTermina l'esperienza perugina nel 2000 per passare all', sempre come allenatore della Primavera. Successivamente svolge per conto della FIGC il ruolo di osservatore ufficiale per le nazionali giovanili.\nA partire da agosto 2011 \u00e8 responsabile tecnico del settore giovanile della neo costituita Societ\u00e0 Sportiva Dilettantistica Citt\u00e0 di Brindisi."}
{"id": "2650306", "revid": "1543377", "url": "https://it.wikipedia.org/wiki?curid=2650306", "title": "Cota (Colombia)", "text": "Cota \u00e8 un comune della Colombia facente parte del dipartimento di Cundinamarca.\nIl centro abitato venne fondato da Diego G\u00f3mez de Mena nel 1604."}
{"id": "2650308", "revid": "1543377", "url": "https://it.wikipedia.org/wiki?curid=2650308", "title": "Cucunub\u00e1", "text": "Cucunub\u00e1 \u00e8 un comune della Colombia facente parte del dipartimento di Cundinamarca.\nIl centro abitato venne fondato da Luis Enriquez nel 1600."}
{"id": "2650309", "revid": "287204", "url": "https://it.wikipedia.org/wiki?curid=2650309", "title": "Cucunub\u00e0", "text": ""}
{"id": "2650312", "revid": "287204", "url": "https://it.wikipedia.org/wiki?curid=2650312", "title": "Cucunuba", "text": ""}
{"id": "2650315", "revid": "125641902", "url": "https://it.wikipedia.org/wiki?curid=2650315", "title": "27. SS-Freiwilligen-Grenadier-Division &quot;Langemarck&quot;", "text": "La 27\u00aa divisione SS di volontari SS \"Langemarck\" (fl\u00e4mische Nr. 1) fu una delle 38 divisioni ufficiali create dalle Waffen-SS durante la Seconda guerra mondiale.\nComposizione.\nLa 6.SS-Freiwilligen Sturmbrigade \"Langemarck\" fu una brigata delle Waffen-SS composta da volontari Fiamminghi. Combatt\u00e9 a pi\u00f9 riprese sul fronte orientale durante la seconda guerra mondiale\nNel settembre 1944, la Sturmbrigade diventava una divisione."}
{"id": "2650318", "revid": "1543377", "url": "https://it.wikipedia.org/wiki?curid=2650318", "title": "El Colegio", "text": "El Colegio \u00e8 un comune della Colombia facente parte del dipartimento di Cundinamarca.\nIl centro abitato venne fondato da Crist\u00f3bal de Torres nel 1653."}
{"id": "2650327", "revid": "1305772", "url": "https://it.wikipedia.org/wiki?curid=2650327", "title": "Aurelio Spoto", "text": "Biografia.\nNato in provincia di Agrigento, si iscrive da studente al Partito Socialista Italiano, nel periodo delle lotte anti-latifondiste e dell'assassinio del sindacalista Lorenzo Panepinto. Si laurea in medicina nel 1924, ma la sua attivit\u00e0 a Napoli \u00e8 ostacolata dal suo antifascismo dichiarato. Si iscrive nel 1921 al Partito Comunista Italiano nato dopo la scissione di Livorno.\nDurante la seconda guerra mondiale \u00e8 ufficiale medico in Albania e in Montenegro. Tornato in Italia, interviene come partigiano nel corso delle quattro giornate di Napoli contro l'occupante nazista, dirigendo i partigiani di Capodimonte: il 28 settembre del 1943 comanda l'attacco alla pattuglia tedesca che doveva far saltare l'acquedotto minato a Capodimonte. \n&lt;br&gt;Nel dopoguerra \u00e8 anche presidente dell'ANPI (Associazione Nazionale Partigiani) nella provincia di Napoli."}
{"id": "2650336", "revid": "287204", "url": "https://it.wikipedia.org/wiki?curid=2650336", "title": "La morte del fiume", "text": "La morte del fiume \u00e8 un romanzo dello scrittore italiano Guglielmo Petroni, pubblicato nel 1974.\nNello stesso anno, il romanzo ha vinto il premio Strega.\nTrama.\nUn viaggio a ritroso nel tempo che riconduce Sante Martelli e Stefano Calzolari, amici fin dalla loro infanzia al tempo del Fascismo, a ritrovarsi, ormai invecchiati, a Lucca, loro citt\u00e0 natale.\nIl fiume Serchio fa da filo conduttore del romanzo , fiume di acque chiare, di sponde fiorite a primavera, ombreggiato di pioppi nei loro ricordi di giovent\u00f9 che si trasforma in un fiume che muore in mezzo a sponde invase dai rifiuti, quarant'anni dopo, quasi a simboleggiare la fine dei sogni ed ideali della giovinezza."}
{"id": "2650338", "revid": "1305772", "url": "https://it.wikipedia.org/wiki?curid=2650338", "title": "Bus Driver", "text": "Bus Driver \u00e8 un videogioco sviluppato dalla SCS Software utilizzando l'OpenGL. Il gioco \u00e8 stato completato nel 2007 con una demo della durata di 1 ora.\nDescrizione.\nI giocatori scelgono un percorso su cui guidare gli autobus in uno dei cinque livelli di difficolt\u00e0, vedendo il tracciato su una mappa ed altre informazioni. Poi, scelto il tragitto, si deve guidare il veicolo lungo il percorso indicato, prestando attenzione alle regole della strada e fermandosi alle fermate dell'autobus indicate. All'inizio saranno disponibili sei tragitti gi\u00e0 sbloccati. In totale ci sono cinque livelli, trenta itinerari e dodici autobus. Per raggiungere il livello successivo, il giocatore deve aver completato almeno la met\u00e0 del numero dei tragitti di ogni livello. Andando avanti nel gioco, i percorsi diventano pi\u00f9 lunghi e difficili.\nIl giocatore perder\u00e0 punti se non rispetta i semafori, se frena di colpo, se non mette la freccia per svoltare o cambiare corsia e se causa incidenti, oppure se va a sbattere contro un palo della luce ecc.\nCasi speciali.\nIn alcuni casi, il giocatore non \u00e8 tenuto a rispettare le regole del traffico. Infatti, nel secondo e nel quarto livello, ci saranno due autobus della polizia, che il giocatore potr\u00e0 condurre dove vuole ma senza provocare danni. I punti, in caso contrario, vengono tolti.\nRealismo.\nIl gioco contiene un elevato livello di realismo per il traffico e il paesaggio, i nomi delle strade, la segnaletica stradale, il funzionamento dei semafori e le condizioni atmosferiche. Tuttavia, non esistono limiti di velocit\u00e0 e la fisica del traffico non \u00e8 delle migliori.\nDownload.\nIl sito ufficiale di \"Bus Driver\" offre una demo scaricabile della durata di 1 ora. Sono disponibili anche sfondi e wallspapers per il PC."}
{"id": "2650343", "revid": "729019", "url": "https://it.wikipedia.org/wiki?curid=2650343", "title": "Zona Universit\u00e0ria (metropolitana di Barcellona)", "text": "Zona Universit\u00e0ria \u00e8 una stazione della linea 3 e della linea L9 Sud della metropolitana di Barcellona.\nLa stazione \u00e8 situata sotto la Avinguda Diagonal, tra il Carrer Gonz\u00e1lez Tablas e la Avinguda Doctor Mara\u00f1\u00f3n, nel distretto di Les Corts di Barcellona.\nLa stazione fu inaugurata nel 1975 con il nome di \"Ciudad Universitaria\"; nel 1982 con la riorganizzazione delle linee la stazione assunse l'attuale denominazione di \"Zona Universitaria\". Sin dalla sua apertura \u00e8 capolinea della L3, anche se nei primi anni era una stazione della Linea IIIB; all'epoca a causa di una differenza di tensione elettrica non era possibile il passaggio di pi\u00f9 linee per questa stazione.\nNel 2004 \u00e8 stata inaugurata poco lontano una stazione della linea Trambaix che porta lo stesso nome di \"Zona Universit\u00e0ria\", le due stazioni per\u00f2 non sono direttamente collegate tra di loro.\nDal 12 febbraio 2016 \u00e8 entrata in servizio la nuova parte della stazione che ospita la fermata delle linee L9 Sud e, in futuro, della L10. La stazione, di tipo a pozzo con un diametro di 32 metri, si trova a 60 metri di profondit\u00e0. Le banchine dei marciapiedi hanno una lunghezza di 100 metri."}
{"id": "2650347", "revid": "767487", "url": "https://it.wikipedia.org/wiki?curid=2650347", "title": "Castello Il Corno", "text": "Il castello Il Corno o anche villa Il Corno \u00e8 una dimora signorile situata in via Malafrasca 64, nel comune di San Casciano in Val di Pesa.\nStoria.\nLa prima testimonianza su queste edificio, posto a cavallo tra i popoli di San Pancrazio e santa Cristina a Salivolpe, risale ai primi del XV secolo quando risulta di propriet\u00e0 di Dianora di Biagio del Milanese. All'epoca la futura villa era composta da una casa da signore e da una casa dal lavoratore circondata con una propriet\u00e0 terriera che produceva grano, orzo, lino, due barili di vino rosso, un orcio d'olio l'anno e anche 200 libbre di carne di maiale.\nAlla morte di Dianora la propriet\u00e0 pass\u00f2 ai figli Francesco e Giovanni del Milanese i quali tra il 1446 e il 1458 cedettero la loro propriet\u00e0 a Bonaiuto Serragli. Nel 1480 la propriet\u00e0 era divisa tra Piero di Bonaiuto di Niccol\u00f2 Serragli, il fratello Agnolo e i nipoti Matteo e Niccol\u00f2. Nel 1523 la propriet\u00e0 composta dal terreno, dalla casa da signore con orto, piazza, casa da lavoratore, stalla, magazzino, forno e altre dipendenze venne venduta da Agnolo di Bonaiuto Serragli a Monna Selvaggia Gianfigliazzi, vedova di Filippo Strozzi il Vecchio che fece quest'acquisto per i figli Filippo e Lorenzo pagandola 700 fiorini d'oro.\nIl possesso degli Strozzi fu molto lungo e la villa segu\u00ec le varie successioni ereditarie: nel 1583 il proprietario era Lorenzo di Giovan Battista che alla morte la pass\u00f2 al figlio Lorenzo e da questi pass\u00f2 nel 1670 a Filippo Vincenzo. Nel 1718 alla morte di Filippo Vincenzo pass\u00f2 al figlio del fratello Leone, Lorenzo Maria Strozzi. Nella seconda met\u00e0 del XVIII secolo il proprietario era Lorenzo Strozzi che alla morte nel 1802 la lasci\u00f2 ai suoi figli Ferdinando, Filippo, Emilio e Zanobi.\nIn questi tre secoli gli Strozzi ampliarono enormemente le propriet\u00e0 dipendenti della villa acquistando vari terreni nel territorio del comune sancascianese con lo scopo di arrivare ad unificarli sotto un unico nucleo. All'inizio del XIX secolo la fattoria era composta da 20 poderi gestiti col sistema della mezzadria e altri tre dati in affitto, per una superficie complessiva di 400 ettari. La massima espansione la raggiunse nel 1844 in seguito all'acquisto della vicina fattoria del Palagio dai Capponi; inoltre facevano parte della propriet\u00e0 anche diverse case e botteghe situata nel borgo di San Casciano.\nGli Strozzi rimasero proprietari fino al 1911 quando venne acquistata dai conti Frova, tuttora proprietari.\nStoria architettonica.\nTutto il complesso ruota intorno ad una torre a base quadrata su cui \u00e8 posto lo stemma degli Strozzi; questa torre fa praticamente da cerniera tra gli ambienti della villa e quelli della fattoria. Questa torre \u00e8 quanto rimane della primitiva casa da signore esistente nel XV secolo e intorno ad essa vennero costruiti via via gli altri ambienti.\nSotto gli Strozzi la villa venne ampliata e dotata di arredi preziosi per consentire ai padroni un soggiorno il pi\u00f9 possibile confortevole. All'inizio del XVII secolo venne costruita la cappella che si trova appena fuori il prato antistante la villa. Ma i lavori pi\u00f9 importanti furono quelli svolti tra il 1645 e il 1651 sotto la guida di Gherardo Silvani. In cosa sia consistito l'intervento del Silvani non \u00e8 chiaro ma nella biografia curata dal Baldinucci il figlio del Silvani Pierfrancesco aggiunse che il padre alla \"villa del Corno de' Signori Strozzi in Val di Pesa \u00e8 stata tutta ammodernata e accresciuta\".\nI lavori proseguirono e tra il 1654 e il 1664 vennero effettuate le rifiniture alla villa, e restaurate le stalle, il portico e la rimessa; nel 1663 venne realizzata la mensola della porta principale della villa e nel 1669 fu restaurata la tinaia. Negli anni seguenti i lavori ebbero una pausa e ripresero solo dopo il passaggio di propriet\u00e0 a Lorenzo Maria nel 1718. Nel 1730 venne sistemata la cappella, nel 1733 venne sistemato il casino dell'uccellare. Nel 1736 la villa venne rialzata con la costruzione di un nuovo piano e nel 1741 venne fatta la balaustra che corre lungo il tetto.\nDa allora in avanti i lavori interessarono pi\u00f9 gli edifici della fattoria che dalla seconda met\u00e0 del Settecento vide un rinnovato interesse dei proprietari. Grandi lavori di restauro vennero fatti dopo che nel 1812 la zona venne funestata da un terremoto e nel 1818 venne realizzato da Lorenzo del Moro l'orologio posto nella torre. L'anno seguente nel terreno retrostante la villa vennero rinvenute 16 urne e 4 vasi etruschi che vennero poste nel giardino all'inglese; il giardino venne anche ornato da sue statue di Luigi Zini. Nel 1833 in preparazione del matrimonio di uno Strozzi tutta la villa fu restaurata. Dal 1840 inizia la sistemazione del giardino retrostante: Benedetto Becucci disegn\u00f2 la meridiana sopra la porta, nel 1847 venne costruita la scala che porta al giardino e la limonaia entrambe ad opera dell'ingegnere Gaetano Coli.\nNel libro \"Guida Illustrata della Val di Pesa\" di Torquato Guarducci del 1904 viene riprodotta un'immagine della villa come appariva allora: un edificio esternamente molto semplice a tre piani, con finestre con mensole; ai piani superiori le aperture erano di dimensioni diverse, pi\u00f9 piccole al primo piano e pi\u00f9 grandi al secondo.\nNegli anni 1930 la villa ebbe notevoli problemi strutturali, causati dalle fondamenta non adeguate a sostenere il peso dell'edificio. Perci\u00f2 venne demolito l'ultimo piano lasciando solo la parte centrale (la porta-finestra col terrazzo e due finestre), per scandire meglio la facciata furono realizzate una serie di lesene poste a delimitare i corpi dell'edificio.\nLa villa oggi.\nLa villa presenta un impianto molto allungato in senso longitudinale.\nEsterno.\nIl prospetto principale, quello che d\u00e0 sulla strada, \u00e8 a due piani con il corpo centrale sopraelevato e coronato da una balaustra; \u00e8 collegato alle ali laterali da due profili curvilinei che presentano, come la stessa balaustra, una decorazione fatta con sfere in pietra serena. Tra il corpo della villa, posto sulla sinistra e quello della fattoria, a destra, sorge l'alta torre in laterizio, nucleo originario del complesso; la torre presenta una merlatura frutto di un evidente rifacimento in stile neogotico.\nIl fronte posteriore \u00e8 molto pi\u00f9 semplice. Presenta un elegante scala doppia e all'ultimo piano \u00e8 un'ampia loggia che si affaccia sulla valle del Virginio.\nInterno.\nSubito dopo il portone di ingresso si entra in un vestibolo che d\u00e0 accesso ad un salone di rappresentanza che occupa due piani del corpo centrale di fabbrica e da cui si pu\u00f2 accedere al giardino retrostante; nelle ali laterali sono gli ambienti di servizio e le stanze adibite ad abitazione. \nLa cappella interna della villa presenta sul soffitto dei dipinti realizzati da Attilio Ravaglia qui ospitato durante la seconda guerra mondiale.\nLa fattoria.\nGli ambienti della fattoria sono caratterizzati da un semplice e funzionale disegno architettonico. Interessanti sono gli ambienti interni che si affacciano su una corte interna sulla quale prospetta la mole della torre."}
{"id": "2650348", "revid": "442848", "url": "https://it.wikipedia.org/wiki?curid=2650348", "title": "Laguna Hedionda", "text": "Laguna Hedionda (in italiano dallo spagnolo: \"lago fetido\") \u00e8 un lago salato situato nella provincia di Nor L\u00edpez, Dipartimento di Potos\u00ed, in Bolivia. Lo specchio d'acqua si trova ad un'altitudine di 4.100 metri s.l.m. e copre una superficie totale di 4,5\u00a0km\u00b2."}
{"id": "2650355", "revid": "339392", "url": "https://it.wikipedia.org/wiki?curid=2650355", "title": "38 parallelo", "text": ""}
{"id": "2650356", "revid": "124586862", "url": "https://it.wikipedia.org/wiki?curid=2650356", "title": "Episodi di Drake &amp; Josh (terza stagione)", "text": "La terza stagione della sitcom statunitense Drake &amp; Josh \u00e8 andata in onda negli Stati Uniti dall'2 aprile 2005 all'8 aprile 2006 su Nickelodeon.. La stagione comprende 17 episodi nella versione originale e 20 in quella italiana, in quanto il film per la tv Drake e Josh vanno a Hollywood \u00e8 stato diviso in tre parti, trasmesse come episodi aggiuntivi. Inoltre, solo gli ultimi quattro episodi sono stati trasmessi nell'ordine giusto.\nLa locanda di Drake e Josh.\nTrama.\nAudrey e Walter vanno fuori citt\u00e0 per le vacanze di primavera, lasciando Drake, Josh e Megan a casa da soli. Prima di andarsene, i genitori danno ai figli 200 dollari da spendere per cibo ed emergenze, ma Drake spende subito tutto il denaro per comprare cose superflue, come un robot messicano e pacchetti di chewing-gum. Rimasti senza un soldo per mangiare, i tre si trovano al Premiere quando sentono una coppia dire che non hanno un posto dove stare. Drake e Josh approfittano della situazione, spacciando casa propria per un bed and breakfast e offrendo alla coppia di ospitarli a pagamento. All'inizio la messinscena regge, ma quando si presentano pi\u00f9 di cinquanta ragazzi del college, in cerca di un alloggio per la notte, la situazione diventa a dir poco caotica. Nel frattempo, Megan cerca di convincere Drake e Josh a trattarla come un'ospite.\nIl peperone peruviano.\nTrama.\nDrake e Josh partecipano a una gara di preparazione di salse, in modo da poter vincere una TV Yatzubishi con schermo al plasma da 45 pollici ad alta risoluzione. Megan chiede di unirsi alla loro squadra, ma i ragazzi rifiutano cos\u00ec decide di giocare sporco. Dopo aver messo i ragazzi nei guai due volte e aver fatto la sua salsa, Megan compra l'obiettivo finale per Drake e Josh: il peperoncino peruviano.\nMarito e moglie.\nTrama.\nL'amica di e-mail di Josh, Yooka, sta arrivando dalla Yudonia per far visita a Josh. A Drake non importa niente di lei all'inizio, ma poi nota quanto \u00e8 sexy. Josh sente Yooka che dice ai suoi genitori che ha nostalgia di casa, quindi organizza quella che pensa sia una cerimonia di amicizia, ma in realt\u00e0 \u00e8 una cerimonia di matrimonio.\nMindy \u00e8 tornata.\nTrama.\n\u00c8 il momento della Fiera della Scienza. Josh \u00e8 sicuro di vincere il primo premio, fino al ritorno di Mindy Crenshaw. Josh arriva secondo come ogni anno, ma cambia atteggiamento nei confronti di Mindy. Dopo la Fiera della Scienza, infatti, sviluppa una forte simpatia per la ragazza, che lo ricambia, e senza rendersene conto i due iniziano a comportarsi come fidanzatini.\nRelazione clandestina.\nTrama.\nDa qualche tempo Walter torna sempre a casa tardi e parla spesso con un'altra donna. Drake e Josh iniziano a sospettare che Walter stia tradendo Audrey e decidono di prendere in mano la situazione, ma finiscono solo per prendere un granchio.\nTastare il terreno.\nTrama.\nAlimentato dall'amore per il sesso opposto e dalla paura di impegnarsi, Drake rompe con la sua ragazza solo per rendersi conto che potrebbe aver preso la decisione sbagliata.\nL'intervento di Helen.\nTrama.\nQuando il capo di Josh, Helen, si sottopone a un intervento chirurgico all'occhio con il laser, con conseguente cecit\u00e0 temporanea, chiede l'aiuto di Drake e Josh. Dopo che Drake vede l'appartamento super cool di Helen, completo di vasca idromassaggio, organizza una festa senza che Josh lo sappia. Sfortunatamente per lui, la vista di Helen ritorna nel bel mezzo della festa e la sua reazione sciocca sia Drake che Josh.\nIl dottor Drake.\nTrama.\nDopo una serie di sollevamento pesi fallita, Josh si infortuna l'alluce e viene ricoverato in ospedale. Mentre \u00e8 in ospedale, Drake si finge medico per impressionare un gruppo di infermiere. Poi arriva un dottore che scambia Drake per un medico famoso. Per questo motivo il ragazzo si ritrova a dover eseguire un intervento chirurgico al piede.\nLa mano di gomma.\nTrama.\nUna discussione di sei anni fa tra Drake e Josh si riaccende improvvisamente quando i loro resoconti contrastanti di un incidente a una partita dei San Diego Padres li vedono dare la colpa l'uno all'altro.\nGirl power.\nTrama.\nLa nuova ragazza di Drake potrebbe essere pi\u00f9 difficile di lui. Josh cerca di impressionare i genitori di Mindy, il che potrebbe essere ancora pi\u00f9 difficile.\nIl mistero della pecora.\nTrama.\nQuando Drake e Josh scoprono che Megan ha adottato una pecora, non vogliono avere niente a che fare con l'animale.\nIl nuovo insegnante di Megan.\nTrama.\nTutti se la prendono con Megan quando critica le capacit\u00e0 di insegnamento di Josh.\nUn fratellino.\nTrama.\nDrake si mette nei guai a scuola e viene assegnato a fare da mentore a un ragazzino.\nIl rapinatore di cinema.\nTrama.\nUn produttore televisivo assume Josh per impersonare un rapinatore di cinema in un programma poliziesco, ma il ragazzo viene scambiato per il vero criminale.\nIl Demonator.\nTrama.\nDrake e Josh sono alla disperata ricerca del Demonator, le nuove fantastiche montagne russe del Mystic Mountain, il loro parco divertimenti preferito. Tuttavia, i loro genitori, che escono per la notte, costringono i ragazzi a rimanere in casa e a vegliare sul loro bisnonno, che si sta riprendendo da un'operazione. Dopo che i loro genitori se ne sono andati, Drake ottiene l'aiuto dei suoi amici Craig ed Eric per vegliare sul bisnonno, mentre Drake, Josh e Megan (che accettano di prendere dopo che lei minaccia di spifferare tutto ai genitori) scappano di casa per salire sul Demonator. Ma nulla va secondo i piani.\nInvasione aliena.\nTrama.\nStanchi di subire scherzi e dispetti da Megan, i nostri Drake e Josh decidono di ribaltare la situazione, facendo credere alla piccola che gli alieni stiano per sbarcare sulla Terra. Per realizzare lo scherzo, i due sabotano il software di Megan per captare le comunicazioni spaziali in modo che rilevi la presenza di un UFO. Poi iniziano a emettere versi per spaventare la piccola e, per completare l'opera, dopo che Megan esce di casa si travestono da alieni. Tuttavia quando torna, sono loro a spaventarsi perch\u00e8 la bambina \u00e8 accompagnata da un vero alieno.\nLo show della Dottoressa Phylliss.\nTrama.\nDrake e Josh partecipano allo show della dottoressa Phyllis e rivivono alcuni dei loro momenti pi\u00f9 stravaganti."}
{"id": "2650365", "revid": "1232112", "url": "https://it.wikipedia.org/wiki?curid=2650365", "title": "Gina Rovere", "text": "Nella sua carriera, lunga oltre 60 anni, \u00e8 apparsa in oltre 60 pellicole, soprattutto di tematiche popolari, tra film comici e in costume.\nBiografia.\nDopo aver svolto l'attivit\u00e0 di soubrette nel teatro di rivista e avanspettacolo, viene scelta dopo una serie di provini dal regista Gianni Franciolini per una partecipazione nel film \"Villa Borghese\" del 1953. L'attrice proseguir\u00e0 negli anni a dividersi tra cinema e teatro, con poche parti di rilievo, tra le quali si segnala quella della moglie di Marcello Mastroianni ne \"I soliti ignoti\", film diretto da Mario Monicelli, e quella di Gisella in \"Don Camillo monsignore... ma non troppo\", film diretto da Carmine Gallone."}
{"id": "2650366", "revid": "174925", "url": "https://it.wikipedia.org/wiki?curid=2650366", "title": "Tachicardia da rientro nodale atrioventricolare", "text": ""}
{"id": "2650371", "revid": "339392", "url": "https://it.wikipedia.org/wiki?curid=2650371", "title": "Agenzia Giornalistica Italiana", "text": ""}
{"id": "2650383", "revid": "287204", "url": "https://it.wikipedia.org/wiki?curid=2650383", "title": "Episodi di The Girls Next Door (quinta stagione)", "text": "La quinta stagione della serie televisiva The Girls Next Door \u00e8 andata in onda negli USA dal 18 agosto\n2008 al 1\u00ba marzo 2009 sul canale E!."}
{"id": "2650387", "revid": "729019", "url": "https://it.wikipedia.org/wiki?curid=2650387", "title": "SS-Panzerbrigade Gross", "text": "La SS Panzer Brigade Gross (anche: SS-Panzerbrigade Gro\u00df) fu una formazione delle Waffen SS costituita durante la seconda guerra mondiale, nel 1944. Composta da una serie di reggimenti di addestramento delle SS dislocati in Lettonia, doveva servire a tenere la strada per Riga aperta e per contrastare l'offensiva estiva dell'Armata Rossa. La brigata venne sciolta nel novembre 1944, ed i suoi componenti furono dispersi tra varie divisioni delle Waffen-SS.\nStoria.\nLa Brigata venne costituita l'8 agosto 1944, e posta agli ordini dell'SS-Sturmbannf\u00fchrer Martin Gro\u00df, dal quale prese il nome. I suoi componenti provenivano da due reggimenti corazzati di addestramento delle Waffen-SS in Lettonia. L'unit\u00e0 entr\u00f2 in azione contro forze di cavalleria sovietiche il giorno stesso della sua formazione. Comunque, in pochi giorni, ai due reggimenti iniziali furono aggregati anche alcuni carri armati (in dettaglio, si trattava di 10-15 Panzer III e Panzer IV), un battaglione con una dozzina di cannoni semoventi Sturmgesch\u00fctz III, un battaglione da ricognizione e un paio di compagnie del genio militare e dell'artiglieria contraerea). Nonostante i nuovi rinforzi, un attacco effettuato contro la citt\u00e0 di Tuckum si risolse in un fallimento.\nIl 15 agosto, la \"Panzerbrigade Gross\" ricevette 7 Panzer VI Tiger I dal schwere SS-Panzerabteilung 103 ed un paio di batterie antiaeree dalla 19. Waffen-Grenadier-Division der SS. La brigata raggiunse cos\u00ec la sua dimensione massima di 2.500 uomini.\nLa \"Gross\" fu inquadrata nella Panzer-Division Strachwitz (che dopo il ferimento del comandante ricevette il nome di Panzer-Division Lauchert), cosa che comport\u00f2 la consegna, alla neonata unit\u00e0, di ulteriori 5 Panzer IV.\nLa brigata entr\u00f2 in azione il 20 agosto contro la 51\u00aa Armata sovietica, riconquistando Mitau e Reval, ricacciando quindi i sovietici lontano dalla costa e contribuendo all'evacuazione delle truppe tedesche via mare. Le perdite erano state piuttosto pesanti, visto che il 22 agosto la Gross era ridotta a 720 uomini a 11 carri armati (inclusi 3 T-34 catturati) e una ventina di Sd.Kfz. 251.\nIl 28 agosto, la brigata venne trasferita in Estonia, nella zona del lago Peipus. Qui rimase tutta la prima settimana di settembre. Nella met\u00e0 del mese, la \"Gross\" fu separata dalla divisione, ed inviata in Lettonia. Impiegata in combattimenti ininterrotti, la sua consistenza numerica era scesa a 300 uomini, 2 StuG III, un T-34, 3 Panzer III, 2 Panzer IV e 4 Sd.Kfz. 251.\nGiunta in Lituania, la brigata divenne parte della 3. Panzerarmee, e fu ritirata dalla prima linea il 16 novembre a causa delle fortissime perdite subite. Inviata al centro di addestramento di Sennelager, la \"Gross\" venne sciolta definitivamente entro la fine del mese di novembre, ed i suoi uomini furono spartiti tra le divisioni 1. SS-Panzer-Division \"Leibstandarte SS Adolf Hitler\", 2. SS-Panzer-Division \"Das Reich\", 9. SS-Panzer-Division \"Hohenstaufen\" e 12. SS-Panzer-Division \"Hitlerjugend\".\nLo scioglimento venne mascherato con la creazione di un nuovo reggimento corazzato (in realt\u00e0 mai avvenuta): il 26. SS-Panzer-Regiment Reichsmarschall.\nOrdine di battaglia.\nComposizione della SS-Panzerbrigade Gross il 15 agosto 1944."}
{"id": "2650394", "revid": "1543377", "url": "https://it.wikipedia.org/wiki?curid=2650394", "title": "Campionato panamericano a squadre di scacchi", "text": "Il campionato panamericano a squadre di scacchi \u00e8 un torneo scacchistico per squadre nazionali al quale possono partecipare tutte le squadre comprese nelle zone americane della FIDE, valevole come qualificazione al campionato del mondo a squadre. Il numero di squadre del torneo non \u00e8 mai stato superiore ad otto, e tutte le squadre partecipanti sono state dell'America del Sud (ad eccezione di Cuba).\nIl primo torneo fu organizzato nel 1971, mentre il secondo nel 1985; da allora il torneo si \u00e8 svolto ad intervalli irregolari e, dato anche il basso numero di partecipanti, sempre con il sistema del girone all'italiana e sempre su quattro scacchiere."}
{"id": "2650403", "revid": "31886", "url": "https://it.wikipedia.org/wiki?curid=2650403", "title": "Episodi di The Girls Next Door (sesta stagione)", "text": "La sesta stagione della serie televisiva The Girls Next Door \u00e8 stata trasmessa negli USA dall'11 ottobre al 6 dicembre 2009 sul canale E!."}
{"id": "2650405", "revid": "385321", "url": "https://it.wikipedia.org/wiki?curid=2650405", "title": "Progeny", "text": ""}
{"id": "2650409", "revid": "124583480", "url": "https://it.wikipedia.org/wiki?curid=2650409", "title": "Angelo Montrone", "text": "Carriera.\nGiocatore.\nCresce nelle giovanili del , dove rimane tre anni per approdare poi al Minafra, alle giovanili del Cagliari e della . Nel 1985 viene acquistato dal Padova, dove trascorre un anno nella Primavera e pu\u00f2 fare il debutto in serie C1 nella stagione 1985-86.\nLegato ai biancoscudati che ne detengono il cartellino dal 1985 al 1998, negli anni viene dato in prestito a Giorgione, , Alessandria, Vigor Lamezia, , Pescara e Pistoiese. Con il Padova disputa sette stagioni, sei delle quali in serie B, per un totale di 127 partite e 24 gol. Nella stagione 1991-92 \u00e8 il miglior marcatore della squadra con 11 reti.\nDal 1998 al 2003 fu in Serie C2 con , e dove termina la carriera tra i professionisti.\nNell'estate 2003 riparte dal calcio dilettantistico scegliendo il San Paolo Padova con cui ottiene la promozione in Eccellenza. Nel 2004 decide di approdare all'Abano ma a dicembre passa alla Piovese. Agli ordini di Maurizio Crescenzio arriva la salvezza. Nel 2005 scende in Terza categoria con il Thermal Abano (di cui \u00e8 anche il tecnico delle giovanili e supervisore del vivaio insieme a Lucio Fasolato).\nHa giocato 172 partite in nove stagioni di Serie B segnando 35 gol.\nFu lui ad aprire la strada alla carriera di Alessandro Del Piero. Dopo essersi rotto il malleolo in un'amichevole, il Padova nel 1992 lo sostitu\u00ec con l'esperto Roberto Simonetta e con il giovane Del Piero arrivato dal settore giovanile del Padova.\nAllenatore.\nDalla stagione 2006-2007 allena il Conselve, compagine della provincia di Padova, in Promozione. Dal 2010 allena la formazione del Carpanedo, societ\u00e0 di Prima Categoria di Albignasego in provincia di Padova. Nel novembre 2010 viene sollevato dall'incarico.\nDopo sei anni di inattivit\u00e0, il 1\u00ba agosto 2016, viene chiamato a guidare la \"Solesinese\", formazione di Solesino in provincia di Padova, militante in Prima Categoria. Tuttavia a dicembre dello stesso anno, viene sollevato dall'incarico.\nDal 14 dicembre 2017 allena il Maser\u00e0 nel campionato di Prima Categoria.\nPolitica.\nDa giugno 2011\nfino a luglio 2016, ha ricoperto l'incarico di assessore allo sport del Comune di Abano Terme. Inoltre svolge anche il lavoro di bancario."}
{"id": "2650410", "revid": "287204", "url": "https://it.wikipedia.org/wiki?curid=2650410", "title": "National Hockey League 2008-2009", "text": "La stagione 2008-2009 \u00e8 stata la 91\u00aa edizione della National Hockey League, la 92\u00aa considerando la stagione del lockout. La stagione regolare inizi\u00f2 il 4 ottobre 2008, inclusi quattro incontri disputatisi in Europa all'inizio del mese a Stoccolma e a Praga, per poi concludersi il 12 aprile 2009, mentre i playoff di Stanley Cup terminarono il 27 maggio 2009. Questa fu la prima stagione dopo il lockout del 2004\u201305 in cui tutte le squadre disputarono almeno un incontro contro le altre ventinove formazioni, dato che nelle ultime tre stagioni le squadre affrontarono soltanto avversarie provenienti da due Division su tre della Conference opposta (una in casa a l'altra in trasferta.). Il 1\u00ba gennaio si disput\u00f2 la seconda edizione dell'NHL Winter Classic fra Chicago Blackhawks e Detroit Red Wings. I Montreal Canadiens ospitarono l'NHL All-Star Game presso il Centre Bell il 25 gennaio 2009, a cento anni dalla nascita della squadra. La finale di Stanley Cup fin\u00ec il 12 giugno con la vittoria dei Pittsburgh Penguins contro i Detroit Red Wings per 4-3.\nPre-season.\nNHL Entry Draft.\nL'Entry Draft si tenne fra il 20 ed il 21 giugno 2008 presso il Scotiabank Place di Ottawa, in Ontario. I Tampa Bay Lightning nominarono come prima scelta assoluta il giocatore canadese Steven Stamkos. Altri giocatori rilevanti all'esordio in NHL furono Drew Doughty, Zach Bogosian, Alex Pietrangelo e Luke Schenn.\nVictoria Cup.\nLa Victoria Cup si svolse il 1\u00ba ottobre 2008 a Berna, in Svizzera, pochi giorni prima che cominciasse la stagione regolare, e ha visto contendersi il successo finale la formazione russa del Metallurg Magnitogorsk e la squadra dei New York Rangers. La Victoria Cup \u00e8 stata vinta dalla squadra statunitense per 4-3.\nStagione regolare.\nClassifiche.\nEastern Conference.\nNortheast Division\nAtlantic Division\nSoutheast Division\nWestern Conference.\nNorthwest Division\nCentral Division\nPacific Division\nStatistiche.\nClassifica marcatori.\nLa seguente lista elenca i migliori marcatori al termine della stagione regolare.\nClassifica portieri.\nLa seguente lista elenca i migliori portieri al termine della stagione regolare.\nPlayoff.\nAl termine della stagione regolare le migliori 16 squadre del campionato si sono qualificate per i playoff. Gli San Jose Sharks si aggiudicarono il Presidents' Trophy avendo ottenuto il miglior record della lega con 117 punti. I campioni di ciascuna Division conservarono il proprio ranking per l'intera durata dei playoff, mentre le altre squadre furono ricollocate nella graduatoria dopo ciascun turno. Per la prima volta dalla loro fondazione nel 2000 i Columbus Blue Jackets si qualificarono ai playoff.\nTabellone playoff.\nIn ciascun turno la squadra con il ranking pi\u00f9 alto si sfid\u00f2 con quella dal posizionamento pi\u00f9 basso, usufruendo anche del vantaggio del fattore campo. Nella finale di Stanley Cup il fattore campo fu determinato dai punti ottenuti in stagione regolare dalle due squadre. Ciascuna serie, al meglio delle sette gare, segu\u00ec il formato 2\u20132\u20131\u20131\u20131: la squadra migliore in stagione regolare avrebbe disputato in casa Gara-1 e 2, (se necessario anche Gara-5 e 7), mentre quella posizionata peggio avrebbe giocato nel proprio palazzetto Gara-3 e 4 (se necessario anche Gara-6).\nStanley Cup.\nLa finale della Stanley Cup 2009 \u00e8 stata una serie al meglio delle sette gare che ha determinato il campione della National Hockey League per la stagione 2008-09. I Pittsburgh Penguins hanno sconfitto i Detroit Red Wings in sette partite e si sono aggiudicati la Stanley Cup per la terza volta della loro storia nonostante uno svantaggio iniziale in trasferta di 2 gare a zero.\nPremi NHL.\nNHL All-Star Team.\nFirst All-Star Team\nSecond All-Star Team\nNHL All-Rookie Team"}
{"id": "2650412", "revid": "339392", "url": "https://it.wikipedia.org/wiki?curid=2650412", "title": "Libertarie", "text": ""}
{"id": "2650413", "revid": "110157", "url": "https://it.wikipedia.org/wiki?curid=2650413", "title": "Allacciante Circondario", "text": "L'Allacciante Circondario, chiamato anche Allacciante IV Circondario, \u00e8 un importante canale di bonifica della provincia di Bologna.\nComincia il suo percorso presso Casoni, frazione di Malalbergo, da una deviazione del Savena Abbandonato; si dirige prima verso est, lambendo la citt\u00e0 di Minerbio, poi verso nord, concludendo il suo percorso di 16,8\u00a0km nel canale della Botte, a san Pietro Capofiume, frazione del comune di Molinella.\nHa un flusso molto lento, atto a raccogliere le acque di scolo dei campi che lambisce. Tra i canali che vi si immettono, i principali sono lo Zena superiore e il Fiumicello Dugliolo."}
{"id": "2650418", "revid": "104458", "url": "https://it.wikipedia.org/wiki?curid=2650418", "title": "Campionati mondiali di sci nordico 2013", "text": "I Campionati mondiali di sci nordico 2013, quarantanovesima edizione della manifestazione, si sono svolti dal 20 febbraio al 3 marzo in Val di Fiemme, in Italia.\nRispetto all'edizione precedente \u00e8 stata introdotta una variazione nel programma del salto con gli sci, con l'introduzione di una gara a squadre mista, dal trampolino normale, in luogo di quella maschile, e una in quello della combinata nordica, con la sostituzione della gara a squadre di quattro elementi dal trampolino lungo con una sprint a squadre di due elementi, sempre dal trampolino lungo.\nSelezione della citt\u00e0 ospitante.\nIl 29 maggio 2008 a Citt\u00e0 del Capo si \u00e8 tenuto il congresso FIS per l'elezione della sede dei Campionati mondiali di sci nordico 2013. La Val di Fiemme \u00e8 stata scelta tra altre quattro localit\u00e0: Lahti (Finlandia), Falun (Svezia), Oberstdorf (Germania) e Zakopane (Polonia).\nQuelli del 2013 sono stati i terzi Campionati del Mondo ospitati dalla Val di Fiemme, dopo le edizioni del 1991 e del 2003.\nImpianti.\nLe gare di sci di fondo si sono disputate presso lo stadio del fondo a Lago di Tesero, mentre le gare di salto con gli sci allo stadio del salto di Predazzo.\nStadio del fondo.\nLo Stadio del Fondo della Val di Fiemme si trova a Lago di Tesero, dove da pi\u00f9 di cinquant'anni si preparano le piste per le gare di sci di fondo. Il periodo di apertura dello stadio va da dicembre a met\u00e0 marzo e, grazie all'impianto di illuminazione, \u00e8 possibile sciare anche la sera. In previsione dei Campionati del Mondo del 2013 sono stati effettuati numerosi interventi, tra i quali la costruzione della nuova palazzina che ospita le cabine commento e un magazzino di 2000\u00a0m\u00b2, l'ampliamento dell'edificio riservato alla sala stampa.\nLe piste di riserva si trovano a quota 1850\u00a0m presso il Centro del fondo di Passo di Lavaz\u00e8.\nStadio del salto.\nLo stadio del salto della Val di Fiemme si trova a Predazzo in localit\u00e0 Stalimen; \u00e8 stato costruito alla fine degli anni ottanta, quando la Val di Fiemme ottenne per la prima volta l'assegnazione dei Campionati mondiali di sci nordico, e conta due trampolini principali, HS134 e HS106. In vista dei Campionati mondiali del 2013 sono stati numerosi gli interventi per migliorare le strutture esistenti, quali l'ampliamento della palazzina di servizio, il nuovo impianto di refrigerazione per le piste di lancio, il rinnovamento del trampolino HS67 da una decina d'anni non pi\u00f9 utilizzato e il miglioramento della torre dei giudici, dell'impianto di innevamento artificiale e dell'impianto elettrico.\nCalendario.\nIl programma ha previsto l'inizio delle gare il 20 febbraio e la loro fine il 3 marzo 2013. La cerimonia inaugurale si \u00e8 svolta in Piazza Duomo a Trento e quella finale presso lo Stadio del fondo a Lago di Tesero al termine dell'ultima gara.\nRisultati.\nUomini.\nCombinata nordica.\nTrampolino normale.\n22 febbraio\nTrampolino: Giuseppe Dal Ben HS106\nFondo: 10\u00a0km\nTrampolino lungo.\n28 febbraio\nTrampolino: Giuseppe Dal Ben HS134\nFondo: 10\u00a0km\nGara a squadre dal trampolino normale.\n24 febbraio\nTrampolino: Giuseppe Dal Ben HS106\nFondo: staffetta 4x5\u00a0km\nSprint a squadre dal trampolino lungo.\n2 marzo\nTrampolino: Giuseppe Dal Ben HS134\nFondo: staffetta 2x7.5\u00a0km\nSalto con gli sci.\nTrampolino normale.\n22 febbraio (qualificazioni)\n23 febbraio (finale)\nTrampolino: Giuseppe Dal Ben HS106\nTrampolino lungo.\n27 febbraio (qualificazioni)\n28 febbraio (finale)\nTrampolino: Giuseppe Dal Ben HS134\nGara a squadre dal trampolino lungo.\n2 marzo\nTrampolino: Giuseppe Dal Ben HS134\nSci di fondo.\n15 km.\n27 febbraio\nTecnica libera\n50 km.\n3 marzo\nTecnica classica\nPartenza in linea\nSprint.\n21 febbraio\nTecnica classica\nInseguimento 30 km.\n23 febbraio\n15\u00a0km a tecnica classica + 15\u00a0km a tecnica libera\nSprint a squadre.\n24 febbraio\n6 frazioni a tecnica libera\nStaffetta 4x10 km.\n1\u00ba marzo\n2 frazioni a tecnica classica + 2 frazioni a tecnica libera\nDonne.\nSalto con gli sci.\nTrampolino normale.\n21 febbraio (qualificazioni)\n22 febbraio (finale)\nTrampolino: Giuseppe Dal Ben HS106\nSci di fondo.\n10 km.\n26 febbraio\nTecnica libera\n30 km.\n2 marzo\nTecnica classica\nPartenza in linea\nSprint.\n21 febbraio\nTecnica classica\nInseguimento 15 km.\n23 febbraio\n7,5\u00a0km a tecnica classica + 7,5\u00a0km a tecnica libera\nSprint a squadre.\n24 febbraio\n6 frazioni a tecnica libera\nStaffetta 4x5 km.\n28 febbraio\n2 frazioni a tecnica classica + 2 frazioni a tecnica libera\nMisto.\nSalto con gli sci.\nGara a squadre dal trampolino normale.\n24 febbraio\nTrampolino: Giuseppe Dal Ben HS106"}
{"id": "2650420", "revid": "22486", "url": "https://it.wikipedia.org/wiki?curid=2650420", "title": "Indra (azienda)", "text": "Indra Sistemas \u00e8 una multinazionale spagnola nel settore IT e una delle principali in Europa ed America Latina. Indra \u00e8 il secondo gruppo industriale europeo del settore per capitalizzazione in borsa, nonch\u00e9 la seconda impresa spagnola per investimenti in ricerca e sviluppo. Nel 2008 le sue vendite hanno raggiunto i 2.380 M\u20ac, dei quali un terzo procedenti dal mercato internazionale. Conta pi\u00f9 di 43.000 professionisti con clienti in pi\u00f9 di 100 paesi del mondo.\nIndra opera nei settori della sicurezza, difesa, finanza, salute, pubblica amministrazione, telecomunicazioni e media e IoT.\nStruttura dell'azionariato.\nSecondo le fonti ufficiali, la struttura azionaria della societ\u00e0 \u00e8 la seguente:"}
{"id": "2650422", "revid": "729019", "url": "https://it.wikipedia.org/wiki?curid=2650422", "title": "2. Kosaken-Kavallerie-Division", "text": "La 2. Kosaken-Kavallerie-Division fu formata nel gennaio 1945 dal \"Kosaken-Reiter-Brigade Kaukasus II\" del SS-Kavallerie Division \"Kosakken nr. 1\".\nSi scontr\u00f2, spesso in maniera cruenta, contro preponderanti forze sovietiche e bulgare durante la battaglia di Ungheria.\nAlla fine della guerra le unit\u00e0 cosacche si arresero alle forze britanniche in Austria, dopo aver ricevuto garanzie dal comandante inglese, il generale Archer, che non sarebbero stati riconsegnati all'URSS. Invece, fecero ritorno in URSS e molti finirono fucilati per ordine dell'autorit\u00e0 stalinista. Mentre altri invece finirono ai lavori forzati nei gulag siberiani.\nQuesta unit\u00e0 prese parte alla lotta anti partigiana in Croazia.\nArea di operazioni.\nUngheria &amp; Yugoslavia (settembre 1944 - maggio 1945)"}
{"id": "2650423", "revid": "729019", "url": "https://it.wikipedia.org/wiki?curid=2650423", "title": "Mykines (F\u00e6r \u00d8er)", "text": "Mykines \u00e8 la pi\u00f9 occidentale delle 18 maggiori isole che compongono l'arcipelago delle Isole F\u00e6r \u00d8er. Vi \u00e8 un unico paese presente sull'isola avente lo stesso nome, Mykines.\nNel villaggio vivono stabilmente solo una quindicina di persone. Vi sono una quarantina di case, ma solo sei sono abitate tutto l'anno.\nIn passato, Mykines fu uno dei pi\u00f9 grandi insediamenti di tutte le isole F\u00e6r \u00d8er. Per dare un'idea, nel 1940 vi risiedevano circa 170 persone.\nDal 1911 al 2004, Mykines era un comune a s\u00e9; in seguito, nel 2005, venne unito al comune di S\u00f8rvagur, creando cos\u00ec un'unica entit\u00e0 amministrativa. A Ovest di Mykines si trova l'isolotto denominato Mykines Holmur. Un ponte di 40 metri collega Mykines a questo isolotto. Su Mykines Holmur \u00e8 presente un faro, costruito nel 1909.\nLa parte settentrionale di Mykines si caratterizza per la valle Korkadalur, in cui si possono trovare grandi colonne di basalto, denominate Bosco-di-pietra.\nMykines \u00e8 famosa per la sua natura ricca di specie animale, soprattutto uccelli. Il mare si staglia attorno al capo dell'isola in cui vi \u00e8 il faro, creando atmosfere di rara bellezza.\nGeografia.\nInoltre, Mykines \u00e8 situata a Ovest di 7.5\u00b0 W, che la pone effettivamente entro la zona UTC-1. Tuttavia, Mykines adotta il \"Tempo medio di Greenwich\" (Greenwich Mean Time), cos\u00ec come il resto delle F\u00e6r \u00d8er.\nGeologia.\nMykines appartiene alla parte di pi\u00f9 antica formazione delle Isole F\u00e6r \u00d8er, essendosi creata circa 60 milioni di anni fa.\nIl basalto delle F\u00e6r \u00d8er \u00e8 stato prodotto in seguito a 3 serie di eruzioni vulcaniche: lo strato inferiore (corrispondente all'eruzione pi\u00f9 antica), lo strato intermedio e lo strato superiore (in seguito all'eruzione pi\u00f9 recente). Lo strato inferiore si \u00e8 formato in seguito a un'eruzione che ha creato lunghe fenditure nella terra, riempite in breve tempo da lava che ha prodotto grandi vulcani piatti. Nello stretto tra Mykines e Mykines Holm, Holmgjogv, si possono osservare alcuni di questi, aventi spessore di circa 50 metri.\nFlora e Fauna.\nL'isola ospita un grande numero di pulcinella di mare. Vi sono anche molte altre specie di uccelli su Mykinesh\u00f3lmur e sugli altri piccoli isolotti situati nelle immediate vicinanze a Ovest di Mykines. Una passerella alta circa 35\u00a0m sulla gola di H\u00f3lmgj\u00f3gv collega Mykines a Mykinesh\u00f3lmur.\nVari esemplari di lepre artica (Lepus timidus) sono stati introdotti sull'isola, specie nella parte montagnosa e nelle vallate circostanti. Il ratto denominato Mykines House Mouse (\"Mus musculus mykinessiensis\") \u00e8 tipico di Mykines: ci\u00f2 potrebbe far pensare che questa specie sia stata introdotta nell'isola in tempi non recenti; infatti, si fa l'ipotesi che siano stati i monaci irlandesi che colonizzarono l'isola nel sesto secolo a inserire questo animale. Questo particolare ratto \u00e8 molto simile all'estinto topo di Saint Kilda (Saint Kilda House Mouse \"Mus musculus muralis\").\nSulle rocce a picco sul mare, vi sono colonie di cormorani, mentre gli strati erosi delle scogliere sono perfetti per Uria aalge e gazze marine (Alca torda). Sui pendii erbosi sopra le scogliere, migliaia di pulcinella di mare hanno il loro covo e le loro feci costituiscono un potente fertilizzante.\nStoria.\nSi ritiene che il nome Mykines abbia un'origine pre-norvegese e derivi dal celtico \"muc-innis\", termine che significa \"isola dei maiali\". Questo potrebbe essere correlato alle balene, note come \"muc-mhara\" (scrofe di mare) in lingua gaelica."}
{"id": "2650426", "revid": "1776051", "url": "https://it.wikipedia.org/wiki?curid=2650426", "title": "Manowar Classics", "text": "Classics, pubblicato nel 2009, \u00e8 la quinta raccolta della band heavy metal Manowar."}
{"id": "2650431", "revid": "287204", "url": "https://it.wikipedia.org/wiki?curid=2650431", "title": "Stockholm Open 1983", "text": "Lo Stockholm Open 1983 \u00e8 stato un torneo di tennis giocato sul cemento indoor. \n\u00c8 stata la 15\u00aa edizione dello Stockholm Open, del Volvo Grand Prix 1983.\nIl torneo si \u00e8 giocato al Kungliga tennishallen di Stoccolma in Svezia, dal 31 ottobre al 6 novembre 1983.\nCampioni.\nSingolare.\n Mats Wilander ha battuto in finale Tom\u00e1\u0161 \u0160m\u00edd, 6\u20131, 7\u20135\nDoppio.\n Anders J\u00e4rryd / Hans Simonsson hanno battuto in finale Johan Kriek / Peter Fleming ,7\u20136, 7\u20135"}
{"id": "2650436", "revid": "287204", "url": "https://it.wikipedia.org/wiki?curid=2650436", "title": "Bestival", "text": "Il Bestival \u00e8 un festival musicale della durata di tre giorni che si tiene sull'Isola di Wight, in Inghilterra.\nStoria.\nIl festival, fondato nel 2004, si tiene ogni anno verso la fine dell'estate al Robin Hill park sull'Isola di Wight (Inghilterra).\nL'evento, organizzato da Leftfield DJ di BBC Radio 1, si \u00e8 esteso dalla sua prima edizione, vista da soli 10.000 spettatori, sino ad arrivare ad un pubblico di 49.000 persone.\nIl bestival \u00e8 stato oggetto di diverse nomination per il premio di miglio Festival del Regno Unito ed ha vinto il premio di 'Miglior Festival di medie dimensioni' nel 2005, 2006 e 2007.\nIl festival \u00e8 anche noto per l'impegno sociale e ambientale tanto da essere nominato per il premio per il Festival Verde (Green Festival Award).\nDettagli Bestival.\nBestival 2004\nBasement Jaxx, Fatboy Slim, Zero 7, The Bees, Mylo, Lee 'Scratch' Perry, Mista Mushroom, Subgiant.\nBestival 2005\nR\u00f6yksopp, The Magic Numbers, Super Furry Animals, 2 Many DJs, Soulwax, Saint Etienne, Nshwa.\nBestival 2006\nGogol Bordello, Pet Shop Boys, Scissor Sisters, Amadou &amp; Mariam, Brakes, Devendra Banhart, Klaxons, Lily Allen, Scritti Politti, The Fall, The Pipettes.\nBestival 2007\nBeastie Boys, The Chemical Brothers, Primal Scream, Madness, Gregory Isaacs, The Levellers, The Orb, The Gossip, Kate Nash, Jack Pe\u00f1ate, Patrick Wolf, Billy Bragg.\nBestival 2008\nMy Bloody Valentine, Amy Winehouse, Underworld, Aphex Twin, CSS, Hot Chip, Will Young, The Coral, Sam Sparro, Get Cape. Wear Cape. Fly, Alphabeat, Black Kids, Sugarhill Gang, The Breeders, George Clinton, Gary Numan, The Human League, Grace Jones, The Specials, Dan Le Sac Vs Scroobius Pip, 808 State.\nBestival 2009\nMassive Attack, Kraftwerk, Elbow, MGMT, Bat for Lashes, 65daysofstatic, Fleet Foxes, Little Boots, Mika, Klaxons, Soulwax, DJ Many DJs, Seasick Steve, Friendly Fires, Florence and the Machine, Zane Lowe, Diplo, Annie Mac, Skream, DJ Yoda, Erol Alkan, The Bloody Beetroots, Lily Allen, Carl Cox, Michael Nyman, Squarepusher, Bjorn Again, Rob da Bank, Fujiya &amp; Miyagi, La Roux, Krafty Kuts, Jack Pe\u00f1ate.\nBestival 2010\nThe Prodigy, The Flaming Lips, Dizzee Rascal, Rolf Harris, Gil Scott-Heron, Roxy Music, Marc Almond, Level 42, Echo &amp; The Bunnymen, The XX, Howard Jones, Heaven 17, Chase &amp; Status, Tinie Tempah, Rox, Simian Mobile Disco, Stornoway, Hot Chip, The Wailers, Lucky Elephant, Ellie Goulding, Barry Peters.\nBestival 2011\nal momento sono confermati: The Cure, Primal Scream, Brian Wilson, Paloma Faith, Magnetic Man, Katy B, Robyn, Crystal Castles, Boys Noize, DJ Shadow, 65daysofstatic, Grandmaster Flash, LFO, Omar Souleyman, Cranes, Diplo, A-Trak, Norman Jay, David Rodigan, 2 Bears, Carte Blanche (DJ Mehdi &amp; Riton), DJ Yoda, Pantha Du Prince, The Ukulele Orchestra Of Great Britain"}
{"id": "2650437", "revid": "287204", "url": "https://it.wikipedia.org/wiki?curid=2650437", "title": "Stockholm Open 1982", "text": "Lo Stockholm Open 1982 \u00e8 stato un torneo di tennis giocato sul cemento indoor. \u00c8 stata la 14\u00aa edizione dello Stockholm Open, del Volvo Grand Prix 1982. Il torneo si \u00e8 giocato al Kungliga tennishallen di Stoccolma in Svezia, dal 1 al 7 novembre 1982.\nCampioni.\nSingolare.\n Henri Leconte ha battuto in finale Mats Wilander 7\u20136, 6\u20133\nDoppio.\n Jan Gunnarsson / Mark Dickson hanno battuto in finale Sherwood Stewart / Ferdi Taygan 7\u20136, 6\u20137, 6\u20134"}
{"id": "2650447", "revid": "287204", "url": "https://it.wikipedia.org/wiki?curid=2650447", "title": "Stockholm Open 1981", "text": "Lo Stockholm Open 1981 \u00e8 stato un torneo di tennis giocato sul cemento indoor. \u00c8 stata la 13\u00aa edizione dello Stockholm Open, del Volvo Grand Prix 1981. Il torneo si \u00e8 giocato al Kungliga tennishallen di Stoccolma in Svezia, dal 2 all'8 novembre 1981.\nCampioni.\nSingolare.\n Gene Mayer ha battuto in finale Sandy Mayer 6\u20134, 6\u20132\nDoppio.\n Kevin Curren / Steve Denton hanno battuto in finale Sherwood Stewart / Ferdi Taygan 6\u20137, 6\u20134, 6\u20130"}
{"id": "2650455", "revid": "1573940", "url": "https://it.wikipedia.org/wiki?curid=2650455", "title": "Shahrest\u0101n di Neyriz", "text": "Lo shahrest\u0101n di Neyriz (farsi \u0634\u0647\u0631\u0633\u062a\u0627\u0646 \u0646\u06cc\u200c\u0631\u06cc\u0632) \u00e8 uno dei 29 \"shahrest\u0101n\" della provincia di Fars, in Iran. Il capoluogo \u00e8 Neyriz. Lo shahrest\u0101n \u00e8 suddiviso in 4 circoscrizioni (\"bakhsh\"): "}
{"id": "2650456", "revid": "110157", "url": "https://it.wikipedia.org/wiki?curid=2650456", "title": "Zena superiore", "text": "Lo Zena superiore \u00e8 un canale di bonifica della pianura bolognese.\nIl suo corso ha origine da una deviazione del canale Zenetta di Quarto, poco prima che questo si getti nel Savena abbandonato, nel comune di Granarolo dell'Emilia, presso la frazione Lovoleto.\nIl piccolo e magro canale Zena superiore acquista per\u00f2 importanza dopo pochi chilometri dall'origine, quando, a circa 1\u00a0km a nord della citt\u00e0 di Granarolo, riceve altri canaletti provenienti da Granarolo appunto: lo scolo Biscia, lo scolo Granarolo e lo scolo Ghiaradino. Da questo punto ha origine il vero e proprio Zena superiore, che si dirige verso nord e termina il proprio corso (11,6\u00a0km) nel canale Allacciante Circondario, a est di Minerbio."}
{"id": "2650457", "revid": "339392", "url": "https://it.wikipedia.org/wiki?curid=2650457", "title": "Campionato italiano di rugby XV 2007-2008", "text": ""}
{"id": "2650461", "revid": "339392", "url": "https://it.wikipedia.org/wiki?curid=2650461", "title": "Campionato italiano di rugby XV 2009-2010", "text": ""}
{"id": "2650468", "revid": "647501", "url": "https://it.wikipedia.org/wiki?curid=2650468", "title": "Titolo accademico", "text": ""}
{"id": "2650474", "revid": "991694", "url": "https://it.wikipedia.org/wiki?curid=2650474", "title": "Campionato italiano femminile di rugby XV 2008-2009", "text": ""}
{"id": "2650475", "revid": "424268", "url": "https://it.wikipedia.org/wiki?curid=2650475", "title": "Lingue maleo-polinesiane", "text": ""}
{"id": "2650477", "revid": "287204", "url": "https://it.wikipedia.org/wiki?curid=2650477", "title": "Stockholm Open 1980", "text": "Lo Stockholm Open 1980 \u00e8 stato un torneo di tennis giocato sul sintetico indoor. \u00c8 stata la 12\u00aa edizione dello Stockholm Open, del Volvo Grand Prix 1980 e del WTA Tour 1980. Il torneo si \u00e8 giocato al Kungliga tennishallen di Stoccolma in Svezia, dal 4 al 10 novembre 1980.\nCampioni.\nSingolare maschile.\n Bj\u00f6rn Borg ha battuto in finale John McEnroe 6\u20133, 6\u20134\nDoppio maschile.\n Heinz G\u00fcnthardt / Paul McNamee hanno battuto in finale Stan Smith / Bob Lutz 6\u20137, 6\u20133, 6\u20132\nSingolare femminile.\n Hana Mandl\u00edkov\u00e1 ha battuto in finale Bettina Bunge 6-2, 6-2\nDoppio femminile.\n Mima Jau\u0161ovec / Virginia Ruzici hanno battuto in finale Hana Mandl\u00edkov\u00e1 / Betty St\u00f6ve 6-2, 6-1"}
{"id": "2650479", "revid": "110157", "url": "https://it.wikipedia.org/wiki?curid=2650479", "title": "Zenetta di Quarto", "text": "Lo Zenetta di Quarto, detto anche pi\u00f9 comunemente solo Zenetta, \u00e8 un piccolo canale di bonifica della provincia di Bologna.\nNasce nei pressi della localit\u00e0 chiesa di Villanova, frazione del comune di Castenaso, a 48 metri di altitudine, in una zona ricca di risorgive appenniniche. Scorre poi con un corso prevalentemente rivolto a nord-ovest, bagnando Quarto inferiore (da cui il nome), frazione del comune di Granarolo dell'Emilia, per infine gettarsi nel canale Savena abbandonato presso Lovoleto.\nHa un regime piuttosto regolare per essere un canale di bonifica, grazie al fatto di possedere una sorgente propria; viene spesso utilizzato a scopi irrigui, e funge anche da collettore tra i vari canali della pianura per merito della sua principale derivazione, il canale Zena superiore."}
{"id": "2650480", "revid": "339392", "url": "https://it.wikipedia.org/wiki?curid=2650480", "title": "Campionato italiano di rugby XV 2008-2009", "text": ""}
{"id": "2650481", "revid": "1543377", "url": "https://it.wikipedia.org/wiki?curid=2650481", "title": "Doppia laurea", "text": "La doppia laurea \u00e8 un programma congiunto di studio, dove due o pi\u00f9 universit\u00e0 di diverse nazioni si accordano in modo tale da permettere agli studenti di frequentare il corso di studio, suddividendolo nelle diverse sedi. \u00c8 necessario che le universit\u00e0 abbiano in precedenza raggiunto degli accordi bilaterali.\nGrazie a questo programma, lo studente quando riceve il titolo accademico, questo ha validit\u00e0 in ogni Stato che ha partecipato al suo progetto di doppia laurea.\nIn base ad una norma in vigore da 85 anni, la legge italiana vietava l'iscrizione a pi\u00f9 di un corso di laurea, lasciando agli atenei aperta la possibilit\u00e0 di stipulare accordi e attivare la doppia laurea soltanto con le universit\u00e0 straniere. La legge stabiliva che si potessero attivare corsi interclasse esclusivamente nel caso di sovrapposizione di una quota pari ad almeno l'80% dei crediti formativi previsti dai piani degli studi dei due corsi di laurea tra loro similari (es. ingegneria biomedica e medicina)."}
{"id": "2650483", "revid": "1573940", "url": "https://it.wikipedia.org/wiki?curid=2650483", "title": "Phoenicoparrus jamesi", "text": "Il fenicottero di James (\"Phoenicoparrus jamesi\" ()) \u00e8 un uccello della famiglia Phoenicopteridae, diffuso prevalentemente negli altopiani andini del nord del Cile, della Bolivia e, in misura pi\u00f9 limitata, del Per\u00f9 meridionale e dell'Argentina nord-occidentale.\nQuesto fenicottero prende il suo nome in onore di Harry Berkeley James (1846\u20131892), naturalista inglese e finanziatore di varie spedizioni in Sud America tra cui quella che collezion\u00f2 l'esemplare classificato da Sclater.\nDescrizione.\nRaggiunge un'altezza di 90\u201392\u00a0cm e il suo piumaggio \u00e8 rosa chiaro con striature carminie sul collo e sul dorso; una porzione ridotta delle ali \u00e8 di colore nero.\nDistribuzione e habitat.\nLa Laguna Colorada e la Laguna Guayaques (due laghi salati boliviani) costituiscono, con una popolazione registrata di oltre 40.000 esemplari, i siti delle colonie maggiori e i principali luoghi di accoppiamento di questa specie.\nConservazione.\nLa IUCN Red List classifica \"P. jamesi\" come specie prossima alla minaccia (\"Near Threatened\"). La popolazione totale ha subito una forte flessione numerica nel corso del XX secolo sia a causa della riduzione e dell'inquinamento dell'habitat che della caccia; anche se dal 2000 ci sono dei segnali di ripresa incoraggianti, il trend demografico rimane ancora negativo. Al 2005, la popolazione totale stimata era di 100.000 esemplari."}
{"id": "2650484", "revid": "47112", "url": "https://it.wikipedia.org/wiki?curid=2650484", "title": "Tirocinio formativo e di orientamento", "text": ""}
{"id": "2650488", "revid": "339392", "url": "https://it.wikipedia.org/wiki?curid=2650488", "title": "Fenicottero di James", "text": ""}
{"id": "2650490", "revid": "110157", "url": "https://it.wikipedia.org/wiki?curid=2650490", "title": "Diversivo", "text": "Il Diversivo \u00e8 un canale di bonifica della provincia di Bologna.\nSebbene sia lungo soltanto 3,7\u00a0km, il Diversivo svolge l'importante funzione di raccogliere le acque in eccesso del Canale Navile e di tributarle nel Savena abbandonato, limitando cos\u00ec l'impeto distruttivo del Navile durante i periodi di piena.\nHa un corso molto lento, tanto da sembrare statico (eccetto durante le piene del Navile): tuttavia le sue acque, oltre a scopo di bonifica, fungono anche da alimentatrici delle risaie che vengono coltivate nei pressi delle sue sponde."}
{"id": "2650497", "revid": "3115", "url": "https://it.wikipedia.org/wiki?curid=2650497", "title": "Giannandrea Giustiniani Longo", "text": "Biografia.\nFiglio di Baldassarre Longo e di Genevrina Spinola, nacque a Genova intorno al 1494.\nFin da giovane si distinse per i suoi meriti militari al servizio di Genova. Al comando della nave chiamata \"Giustiniana\" combatt\u00e9 contro i Turchi, i Veneziani ed i Portoghesi. Insieme a Stefano Spinola nel 1528 guid\u00f2 delle truppe che sottomisero Savona dopo che la citt\u00e0 aveva cercato di rendersi indipendente alleandosi con la Francia. Con la riforma voluta da Andrea Doria, sempre nel 1528, assunse il cognome Giustiniani presente nell'Albergo delle nobilt\u00e0 genovesi.\nTra gli incarichi ufficiali che ricopr\u00ec a Genova fu nel Magistrato della guerra, senatore e procuratore della Repubblica.\nFu eletto doge il 4 gennaio 1539, succedendo a Giovanni Battista Doria, la sesta in successione biennale e la cinquantunesima nella storia repubblicana. Durante il dogato si impegn\u00f2 in particolare per alleviare le conseguenze della carestia che aveva colpito la citt\u00e0, istituendo tra le altre cose il Magistrato della Misericordia e concedendo benefici al Monte di Piet\u00e0. A lui si deve la costruzione della Porta d'Archi, oggi ricordata dalla via che porta lo stesso nome. Il mandato termin\u00f2 come da scadenza il 4 gennaio 1541.\nSpos\u00f2 Maddalena Banca, dalla quale ebbe due figlie. Mor\u00ec intorno al 1554 a Genova e fu sepolto nella chiesa di Santa Maria di Castello; la sua tomba venne per\u00f2 distrutta durante il bombardamento francese della citt\u00e0 nel 1684."}
{"id": "2650507", "revid": "554814", "url": "https://it.wikipedia.org/wiki?curid=2650507", "title": "Esame universitario", "text": " \nL'esame universitario \u00e8 una prova che si sostiene di solito alla fine di un insegnamento di un corso di laurea, per dimostrare al docente di aver appreso le conoscenze della materia in questione.\nL'esame pu\u00f2 essere scritto, orale, a progetto oppure la combinazione di alcuni di questi.\nIn Italia i voti agli esami universitari sono espressi in trentesimi: il voto massimo per superare un esame \u00e8 30 e lode, quello minimo 18. Esistono anche prove senza votazione, che una volta superate vengono segnalate come \"idoneit\u00e0\", ma secondo il DM 270/04 non sono pi\u00f9 considerate esami."}
{"id": "2650509", "revid": "1543377", "url": "https://it.wikipedia.org/wiki?curid=2650509", "title": "Lan qiu huo", "text": "Lan qiu huo (cinese tradizionale: \u7c43\u7403\u706b; titolo internazionale: Hot Shot), conosciuto anche come Basketball Fire, \u00e8 una serie televisiva taiwanese prodotta dal canale televisivo CTV, ed i cui protagonisti sono Jerry Yan, Show Luo e Wu Chun dei Fahrenheit.\nOltre che nel suo paese d'origine, la serie \u00e8 stata trasmessa con successo anche ad Hong Kong, in Cina, Giappone, Corea del Sud e nelle Filippine.\nTrama.\nIn una scuola dove gli studi teorici regnano supremi e lo sport \u00e8 relegato in un angolo oscuro del campus, Li Ying fa voto di rivitalizzare la squadra di basket proponendosi come allenatore volontario. Il primo membro che si iscrive alla sua squadra \u00e8 Yuan Da Ying, un ragazzo di campagna appassionato di basket ma senza nessuna abilit\u00e0 sportiva. Il reclutamento della squadra subisce un'impennata quando Dong Fang Xiang, un giocatore di basket leggendario, si trasferisce nella scuola.\nPi\u00f9 o meno nello stesso periodo, Yuan Da Ying si innamora di Zhan Jie Er, una studentessa con borsa di studio che le ricorda la sua amica d'infanzia GuGu Chicken. Le cose si complicano perch\u00e9 la famiglia della ragazza lavora per Dong Fang Xiang, e i due sono cresciuti da sempre insieme. L'incontro dei due giocatori riscriver\u00e0 la storia della squadra di basket della scuola."}
{"id": "2650512", "revid": "339392", "url": "https://it.wikipedia.org/wiki?curid=2650512", "title": "Basketball Fire", "text": ""}
{"id": "2650513", "revid": "1762097", "url": "https://it.wikipedia.org/wiki?curid=2650513", "title": "Turismo cooperativo", "text": "Il turismo cooperativo \u00e8 quella forma di turismo esercitato presso strutture o luoghi gestiti da cooperative. Confermemente ai principi del movimento cooperativo definiti a livello internazionale dall'Alleanza Cooperativa Internazionale, il turismo cooperativo fa propri i valori della solidariet\u00e0, della responsabilit\u00e0 sociale, dell'attenzione verso gli altri. Per questo motivo \u00e8 peculiare del turismo cooperativo il fatto che questo modello di gestione dell'attivit\u00e0 turistica si abbini generalmente ad esperienze di [[turismo sostenibile] o naturalistico, o legato alle tradizioni e alla comunit\u00e0 locale.\nPoich\u00e9 le cooperative hanno spesso una certa esperienza nella gestione di servizi a persone svantaggiate, le strutture turistiche gestite da cooperative riescono spesso a offrire servizi di alta qualit\u00e0 ai turisti con disabilit\u00e0 di vario tipo, che altrimenti sarebbero spesso esclusi dall'accesso alla possibilit\u00e0 di una vacanza.\nIn altri casi, il turismo cooperativo valorizza il rispetto degli ecosistemi prendendo in gestione riserve naturali, oppure favorisce il riutilizzo di immobili rurali e la creazione di un'attivit\u00e0 imprenditoriale in aree poco dinamiche sotto questo punto di vista, ad esempio con gli alberghi diffusi.\nCollegamenti esterni.\n[[Categoria:Cooperative]]\n[[Categoria:Turismo per tipo|Cooperativo]]"}
{"id": "2650514", "revid": "339392", "url": "https://it.wikipedia.org/wiki?curid=2650514", "title": "Hot Shot (serie televisiva taiwanese)", "text": ""}
{"id": "2650516", "revid": "767487", "url": "https://it.wikipedia.org/wiki?curid=2650516", "title": "Epaminonda Nicu", "text": ""}
{"id": "2650518", "revid": "123952571", "url": "https://it.wikipedia.org/wiki?curid=2650518", "title": "Jean-Edern Hallier", "text": "Biografia.\n\u00c8 considerato una delle figure di spicco della cultura francese contemporanea, polemista, critico, anti-conformista, creatore del premio di protesta \"Prix anti-Goncourt\"."}
{"id": "2650519", "revid": "1318658", "url": "https://it.wikipedia.org/wiki?curid=2650519", "title": "Jafar Panahi", "text": "Viene di solito identificato con il movimento cinematografico New Wave iraniano. Ha realizzato diversi cortometraggi e ha lavorato come assistente alla regia per il collega cineasta, anche lui iraniano, Abbas Kiarostami. Panahi ha ottenuto il riconoscimento internazionale con il suo primo lungometraggio, \"Il palloncino bianco\" del 1995. In quell'anno il film ha vinto la Cam\u00e9ra d'or al Festival di Cannes, il primo premio importante vinto da un film iraniano a Cannes.\nPanahi si afferm\u00f2 presto come uno dei pi\u00f9 influenti cineasti iraniani. Anche se i suoi film sono spesso banditi nel suo paese, ha continuato a ricevere riconoscimenti internazionali, vincendo numerosi premi, tra i quali, nel 1997, il Pardo d'oro al Festival di Locarno per \"Lo specchio\", nel 2000, il Leone d'oro alla Mostra del Cinema di Venezia per \"Il cerchio\", e, nel 2006, l'Orso d'argento per la migliore regia al Festival di Berlino per \"Offside.\" I suoi film sono noti per la loro prospettiva sociale ed umana del suo Paese, spesso concentrandosi sui disagi dei bambini, dei poveri, e delle donne. Il professore di letteratura iraniana, Hamid Dabashi ha scritto, \"\"Panahi non fa come gli viene detto, infatti egli ha avuto successo proprio per non fare come gli viene detto\".\"\nDopo diversi anni di conflitto con il governo iraniano sul contenuto dei suoi film, tra i quali diversi arresti concentrati in un breve periodo, Panahi venne definitivamente arrestato nel marzo 2010 insieme con la moglie, la figlia e 15 amici, ed in seguito accusato di propaganda contro il governo. Nonostante il sostegno da parte di registi, organizzazioni cinematografiche e dei diritti umani di tutto il mondo, venne condannato, nel dicembre 2010, a sei anni di prigione vietandogli, per 20 anni, sia di dirigere film o scrivere sceneggiature, che di lasciare il paese, tranne per cure mediche o per partecipare al pellegrinaggio Hajj a La Mecca. Gli \u00e8 stato anche impedito di concedere interviste sia a media iraniani che stranieri\nIn attesa del risultato di un appello, ha girato nel 2011 \"This Is Not a Film,\" un documentario, di fatto un video-diario, nonostante le conseguenze legali del suo arresto. Il docu-film venne contrabbandato al di fuori dell'Iran tramite un hard disk nascosto all'interno di una torta e presentato al Festival di Cannes 2011. Nel mese di febbraio del 2013 al LXIII Festival Internazionale del Cinema \u00e8 stato mostrato in concorso \"Closed Curtain\" (Pard\u00e9) di Panahi e Kambuzia Partovi. Per il film Panahi vinse l'Orso d'argento per la miglior sceneggiatura. L'ultimo film, \"Taxi Teheran,\" \u00e8 stato presentato in concorso al LXV Festival di Berlino, e nel febbraio 2015 ha vinto l'Orso d'oro, il premio assegnato per il miglior film al festival. Nel 2018 ha presentato al settantunesimo Festival di Cannes il film \"Tre volti\".\nBiografia.\n1960-1979.\nNacque a Mianeh, in Iran. Descrisse la sua famiglia come un nucleo appartenente alla classe operaia, crescendo con quattro sorelle e due fratelli,&lt;ref name=\"http://www.offscreen.com\"&gt;&lt;/ref&gt; mentre il padre lavorava come imbianchino. La sua famiglia in casa parlava in lingua azera, ma in lingua persiana con gli estranei. All'et\u00e0 di dieci anni, scrisse il suo primo racconto; narrava di un ragazzo che per passare gli esami scolastici ricorre a dei sotterfugi, ma alla fine si sente in colpa, per cui confessa il suo \"crimine\". Per questo racconto vinse un primo premio ad un concorso di libri.\nIl suo amore per la cinematografia inizi\u00f2 all'et\u00e0 di nove anni, quando le sorelle di Panahi lo avevano, di fatto, \"reclutato\" per andare a vedere i film nei cinema locali in modo che potesse raccontare e rivivere per loro le scene e i dialoghi. Infatti le sue sorelle, a causa delle severe leggi islamiche, non erano autorizzate a lasciare la casa di famiglia, per cui spesso Panahi, pur non avendo avuto il permesso dal padre, si recava di nascosto al cinema. Il padre di Panahi, pur essendo anch'egli un cinefilo, disapprovava il fatto che suo figlio si recasse al cinema. Panahi ha dichiarato che un giorno suo padre gli ha detto \"Questi film non sono buoni per voi. Ma personalmente ho deciso di prendere visione di ci\u00f2 che anche per me non era considerato buono.\" Un giorno il padre di Panahi lo scopr\u00ec in un cinema e lo pun\u00ec. Questo lo condusse a ricercare proiezioni alle quali suo padre non avrebbe con certezza mai partecipato, per cui inizi\u00f2 a frequentare l'istituto Kanoon, \"un Istituto per lo sviluppo intellettuale dei bambini e dei giovani adulti\", dove assistette a numerose proiezioni, sia d'essai, che internazionali. Alla Kanoon scopr\u00ec i film di Abbas Kiarostami, un regista iraniano, uno dei fondatori nel 1969 del Dipartimento cinematografico dell'Istituto. Qui avrebbe anche incontrato il regista, Kambuzia Partovi.&lt;ref name=\"http://www.menggang.com\"&gt;&lt;/ref&gt;\nLa visione del film \"Ladri di biciclette\" di Vittorio De Sica, del 1948, colp\u00ec profondamente l'animo di Jafar. Panahi ha affermato che quando lo vide per la prima volta pens\u00f2: \"\"ecco un vero film, un film che non mente\".\" Nello stesso periodo, ha iniziato a sperimentare la fotografia e a realizzare cortometraggi con una cinepresa. Ha anche recitato in un film assistendo il direttore della biblioteca nell'esecuzione di un programma di insegnamento ai bambini su come utilizzare una macchina da presa. A partire all'et\u00e0 di dodici anni, nel dopo scuola, Panahi ebbe la possibilit\u00e0 di vedere diversi film. La sua infanzia povera ha contribuito a formare la sua visione di un mondo umanistico, visione che in seguito si manifester\u00e0 pienamente nei suoi film.\n1980-1994.\nAll'et\u00e0 di vent'anni Panahi, tra il 1980 ed il 1982, venne reclutato nell'esercito iraniano a seguito della guerra tra Iran e Iraq, dove lavor\u00f2 come direttore della fotografia militare. Nel 1981 venne catturato dai ribelli curdi che combattevano per le truppe iraniane e trattenuto per 76 giorni. Dalle sue esperienze produsse un pregevole documentario sulla guerra successivamente trasmesso in televisione. Dopo aver completato il servizio militare, si iscrisse al \"Collegio di Cinema e TV\" di Teheran, dove ha studiato cinema, apprezzando particolarmente le opere di registi come: Alfred Hitchcock, Howard Hawks, Luis Bu\u00f1uel, e Jean-Luc Godard. Nel collegio ha incontrato il regista Parviz Shahbazi ed il direttore della fotografia Farzad Jodat, con i quali avrebbe in futuro girato tutti i suoi primi lavori. Durante la permanenza al collegio ha anche frequentato il \"Bandar Abbas Center\", dove ha realizzato i suoi primi documentari. Inoltre, nel 1988, prima della laurea, ha iniziato a lavorare come aiuto regista sui film del suo professore.\nSuccessivamente produsse diversi documentari trasmessi al Canale 2 della televisione di stato iraniana. Il suo primo cortometraggio, \"I capi feriti\" (Yarali Bashar), raccontava di un'antica tradizione, resa illegale dal regime, che consisteva in una cerimonia di lutto, dove i fedeli si colpivano la testa con dei coltelli, fino a farla sanguinare. Questa cerimonia avveniva in una regione dell'Azerbaigian persiano, nel nord dell'Iran. Nel film, Panahi ha documentato la cerimonia di lutto del terzo imam sciita, l'Imam Hossein, girando tutto in segreto, ma venne comunque vietato per diversi anni. Nel 1988 produsse il docu-film, \"The Second Look\" (\"Negah-E Dovom\"), un documentario che di svelava il dietro le quinte sulla realizzazione del film di Kambuzia Partovi, \"Golnar\". La pellicola si concentrava sulla creazione delle marionette utilizzate nel film di Partovi, ed il rapporto dell'artista con i suoi burattini, ma, fino al 1993, la pellicola non venne pubblicata. Nel 1990 ha lavorato come assistente alla regia in un film di Partovi, \"Il pesce\" (1991).\nNel 1992 produsse il suo primo cortometraggio, \"L'amico\" (\"Doust\"), omaggio al primo cortometraggio di Kiarostami, \"Il pane e Alley.\" Nello stesso anno ha realizzato il suo secondo cortometraggio, \"L'ultimo esame\" (\"Akharin Emtehan\"). In entrambi i brevi filmati recitarono attori non professionisti, come Ali Azizollahi e Mehdi Shahabi. Al Festival Nazionale della TV iraniana nello stesso anno, il cortometraggio vinse diversi premi come: miglior film, miglior sceneggiatura, miglior fotografia e miglior montaggio. Ispirato da una storia di un giovane Luis Bu\u00f1uel, quando, una volta in contatto col regista Jean Epstein, richiese di lavorare nel cinema. Panahi lascia un messaggio sulla segreteria telefonica di Abbas Kiarostami, affermando di amare i suoi film e rendendosi disponibile a svolgere qualsiasi lavoro pur di poter lavorare insieme a lui alla realizzazione della pellicola successiva. Cos\u00ec Kiarostami assunse Panahi come suo assistente alla regia per il film \"Sotto gli ulivi\" in quanto aveva potuto prendere visione di alcuni dei suoi cortometraggi, e nel 1995 dichiar\u00f2: \"Panahi \u00e8 estremamente dotato, una figura promettente per il futuro del nostro cinema\".\n1995-2009.\nIl palloncino bianco (1995).\nLaureatosi presso l'Universit\u00e0 del cinema e della televisione di Teheran, collabor\u00f2 con la televisione iraniana come assistente di Abbas Kiarostami nel film \"Sotto gli ulivi\" (1994). Il suo esordio da regista avvenne nel 1995 con il lungometraggio \"Il palloncino bianco\" (\"Badkonake Sefid\"), sceneggiato da Abbas Kiarostami, prodotto in collaborazione con \"IRIB Canale 2\", \"Ferdos Films\" e la \"Fondazione Farabi Cinema\". Inizialmente intitolato \"Felice Anno Nuovo\", il regista ha sviluppato una storia originale insieme a Parviz Shahbazi. Con questa opera vinse la Cam\u00e9ra d'or al Festival di Cannes. Tent\u00f2 successivamente di ottenere finanziamenti dal Canale 1 di IRIB, per la produzione di un cortometraggio, ma la sua richiesta venne respinta. Panahi ha poi illustrato un dietro le quinte originale del film di Kiarostami \"Sotto gli ulivi\". Lo stesso Kiarostami lo incoraggi\u00f2 a caratterizzare l'idea scrivendo la sceneggiatura. Durante i viaggi in auto per organizzare le riprese, Kiarostami impost\u00f2 la sceneggiatura del film, mentre Panahi ne registr\u00f2 le conversazioni. Kiarostami aiut\u00f2 a garantire il finanziamento del canale 2 dell'IRIB del dietro le quinte di Panahi. Per il casting del film, Panahi viaggi\u00f2 per tutto l'Iran al fine di includere nel film tutte le diverse etnie del paese. Scelse come attrice protagonista Aida Mohammadkhani. Successivamente organizz\u00f2 un cast per il ruolo di Razieh Ali. Al provino si presentarono 2.600 ragazzi, un nutrito gruppo dal quale venne scelto Mohsen Kalifi. Il regista era convinto che a ricoprire la maggior parte dei ruoli di secondo piano dovessero essere attori non professionisti, tra i quali un vero e proprio venditore di pesce trovato al mercato di Rasht, ed uno studente di college scelto per recitare il ruolo di un giovane soldato. L'attrice professionista Anna Borkowska venne scelta per recitare il ruolo di una donna armena.\nNel film Razieh racconta la vita di una bambina di Teheran, desiderosa di acquistare un pesce rosso fortunato per la prossima festa di Capodanno iraniana, sforzandosi di ottenere la banconota da 500 Toman necessaria per il suo acquisto. Panahi ha lavorato a stretto contatto con Mohammadkhani, guadagnandone la sua fiducia. Il regista era preoccupato che Mohammadkhani non fosse in grado di piangere al momento giusto, per cui avrebbe rivolto il suo sguardo verso di lui fuori campo, inducendola a piangere. Le riprese sono iniziate nei primi giorni di aprile 1994 a Kashan e si spinsero fino ai primi di giugno. Il regista ha dichiarato che durante la realizzazione del suo primo lungometraggio: \"volevo dimostrare a me stesso che posso fare il lavoro, che posso finire un film con successo e ottenere dai miei attori una buona recitazione\". Ha anche affermato che \"In un mondo in cui i film vengono realizzati a suon di milioni di dollari, noi abbiamo fatto un film su una bambina che vuole comprare un pesce per meno di un dollaro. Questo \u00e8 ci\u00f2 che stiamo cercando di mostrare\" in Iran, i film che descrivono i bambini hanno pi\u00f9 probabilit\u00e0 di evitare la censura o la polemica politica; il \"Palloncino bianco\" venne proiettato in esclusiva nelle sale specializzate in film per bambini. Nei cinema iraniani non ebbe successo, almeno inizialmente, in quanto ha venduto solo 130.000 biglietti. \nIn Iran, Panahi vinse quattro premi: al Festival di Esfahan per bambini e giovani adulti e al Fajr International Film Festival. Per diversi anni dalla sua uscita, il Canale 2 di Kanoon avrebbe trasmesso il film ogni anno il giorno di Capodanno. Al di fuori dell'Iran \"Il palloncino bianco\" ricevette ottime recensioni e, nel 1995, venne proiettato al Festival di Cannes, dove vinse la Cam\u00e9ra d'or. Sempre nel 1995, ha inoltre vinto il premio d'oro del governatorato di Tokyo per il miglior film, il \"Drago di bronzo\" per il miglior film del cinema giovane al Tokyo International Film Festival, per la Giuria Internazionale del San Paolo International Film Festival e il \"Best Film Award\" nel 1996 al \"Cin\u00e9fest Sudbury International Film Festival\" Fu presentato ufficialmente per il miglior film straniero al 68\u00ba Premio Oscar. Tuttavia, il governo iraniano chiese all'Accademia di ritirare il film dopo che le relazioni dell'Iran con gli Stati Uniti cominciarono a deteriorarsi. L'Accademia rifiut\u00f2 ritirare il film, che in realt\u00e0 non venne esplicitamente nominato, mentre a Panahi fu proibito di recarsi al Sundance Film Festival o di partecipare a interviste telefoniche con i giornalisti statunitensi allo scopo di promuovere il film.\nLo specchio (1997).\nIl secondo film di Panahi fu \"Lo specchio\", prodotto dalla \"Rooz Films\". Inizialmente stava per dirigere la sceneggiatura del film di Kiarostami \"Willow and wind\" (\"Il salice e il vento\"), ma in seguito decise di proseguire nel proprio obbiettivo. Venne ispirato a dirigere il film nel 1996, mentre si era recato in Corea del Sud, al \"Pusan International Film Festival\", quando not\u00f2 una ragazza solitaria, seduta su una panchina, con lo sguardo fisso nel vuoto. Si rese conto che in Iran aveva visto la stessa cosa innumerevoli volte, ma non vi aveva mai prestato la debita attenzione. Egli ha dichiarato che \"\"imporre ad un bambino, o un adulto, un ruolo, significa lasciarlo a se stesso. Ogni volta che si incontra una persona, questa, o indossa una maschera o si cela dietro un ruolo. Con il film ho voluto smascherare gli individui\" . Nel film, Mina Mohammadkhani avrebbe dovuto recitare il ruolo della sorella di Aida Mohammadkhani. Sia nel film che nella protagonista, si potrebbe affermare che si alternano due personalit\u00e0 in una singola persona: il ruolo di una bambina di nome Baharan e poi se stessa, libera. Panahi l'ha accolta nel cast dopo aver rilevato \"in lei un profondo senso di vuoto, ma contemporaneamente la presenza di una forte determinazione a mostrare se stessa al mondo\"\". Nel 1998, il film ricevette: il premio Pardo d'oro al Festival di Locarno, il premio speciale della giuria, il premio come miglior regista al \"Singapore International Film Festival\", il \"Golden Tulip Award\" all'Istanbul Film Festival, il Premio FIPRESCI e il \"Premio Eisenstein\" cristallo magico ed il Cash al Festival Riga International, ed il Premio Golden Era di Bu\u00f1uel al Festival Reale Archive in Belgio .\nIl cerchio (2000).\nLa pellicola \"Il cerchio\" esce nel 2000 e viene premiato a Venezia con il Leone d'oro. Nel 2003 vince con \"Oro rosso\" a Cannes il premio della giuria nella sezione \"Un Certain Regard\", mentre lo sceneggiato collegato al regista Abbas Kiarostami, in Iran, non usc\u00ec a causa della censura.\nStessa sorte subisce il suo successivo lungometraggio \"Offside\", in bilico tra commedia e documentario, nel quale si raccontano le vicende di un gruppo di ragazze di Teheran che si travestono da uomini per cercare di assistere ad una partita della nazionale di calcio iraniana. Il film viene premiato nel 2006 a Berlino con l'Orso d'Argento (Gran Premio della Giuria).\nArrestato il 2 marzo 2010 per la partecipazione ai movimenti di protesta contro il regime iraniano, dopo la mobilitazione delle organizzazioni a difesa dei diritti umani e del mondo del cinema a livello internazionale, viene rilasciato su cauzione il 24 maggio dello stesso anno. Il 20 dicembre 2010 viene condannato a sei anni di reclusione e preclusa la possibilit\u00e0 di dirigere, scrivere e produrre film, viaggiare e rilasciare interviste sia all'estero che all'interno dell'Iran per almeno 20 anni. Il 16 febbraio 2013, il suo \"Closed Curtain\" vince l'Orso d'argento per la migliore sceneggiatura al Festival internazionale del cinema di Berlino. Il 14 febbraio 2015 si aggiudica l'Orso d'oro al 65\u00ba Festival internazionale del cinema di Berlino con il film \"Taxi Tehran\" girato in clandestinit\u00e0 a causa del divieto imposto dal governo iraniano."}
{"id": "2650521", "revid": "22414", "url": "https://it.wikipedia.org/wiki?curid=2650521", "title": "Philip Sclater", "text": ""}
{"id": "2650522", "revid": "287204", "url": "https://it.wikipedia.org/wiki?curid=2650522", "title": "Cagnina", "text": ""}
{"id": "2650523", "revid": "117513199", "url": "https://it.wikipedia.org/wiki?curid=2650523", "title": "Charles Sturridge", "text": "Il suo film pi\u00f9 famoso \u00e8 \"Runners\".\nBiografia.\nDopo aver studiati al Stonyhurst College si sposa con l'attrice Phoebe Nicholls il 6 luglio 1985, dal matrimonio nascono 3 figli: Tom Sturridge, Arthur Sturridge e Matilda Sturridge. Oltre al suo lavoro di regista ha anche partecipato ad alcuni film."}
{"id": "2650524", "revid": "1573940", "url": "https://it.wikipedia.org/wiki?curid=2650524", "title": "Shahrest\u0101n di Pasargad", "text": "Lo shahrest\u0101n di Pasargad (farsi \u0634\u0647\u0631\u0633\u062a\u0627\u0646 \u067e\u0627\u0633\u0627\u0631\u062c\u0627\u062f) \u00e8 uno dei 29 \"shahrest\u0101n\" della provincia di Fars, in Iran. Il capoluogo \u00e8 Sa'adatshahr. Lo shahrest\u0101n \u00e8 suddiviso in 2 circoscrizioni (\"bakhsh\"): "}
{"id": "2650526", "revid": "287204", "url": "https://it.wikipedia.org/wiki?curid=2650526", "title": "Stockholm Open 1979", "text": "Lo Stockholm Open 1979 \u00e8 stato un torneo di tennis giocato sul cemento indoor. \u00c8 stata la 11\u00aa edizione dello Stockholm Open, del Colgate-Palmolive Grand Prix 1979 e del WTA Tour 1979. Il torneo maschile si \u00e8 giocato dal 5 all'11 novembre, quello femminile dal 1\u00b0 al 5 novembre 1979 al Kungliga tennishallen di Stoccolma in Svezia.\nCampioni.\nSingolare maschile.\n John McEnroe ha battuto in finale Gene Mayer, 6\u20137, 6\u20133, 6\u20133\nDoppio maschile.\n John McEnroe / Peter Fleming hanno battuto in finale Tom Okker / Wojciech Fibak ,6\u20134, 6\u20134\nSingolare femminile.\n Billie Jean King ha battuto in finale Betty St\u00f6ve 6-3 6-7 7-5\nDoppio femminile.\n Wendy Turnbull / Betty St\u00f6ve hanno battuto in finale Billie Jean King / Ilana Kloss 7\u20135, 7\u20136"}
{"id": "2650527", "revid": "486946", "url": "https://it.wikipedia.org/wiki?curid=2650527", "title": "Santo Ni\u00f1o de la Guardia", "text": ""}
{"id": "2650537", "revid": "1573940", "url": "https://it.wikipedia.org/wiki?curid=2650537", "title": "Nazionale di pallavolo maschile del Bangladesh", "text": "La nazionale di pallavolo maschile del Bangladesh \u00e8 una squadra asiatica e oceaniana composta dai migliori giocatori di pallavolo del Bangladesh ed \u00e8 posta sotto l'egida della Federazione pallavolistica del Bangladesh."}
{"id": "2650540", "revid": "599013", "url": "https://it.wikipedia.org/wiki?curid=2650540", "title": "Raul Rusescu", "text": "Caratteristiche tecniche.\nGioca prevalentemente come prima punta, possiede buona abilit\u00e0 tecnica sotto porta.\nCarriera.\nClub.\nUnirea.\nArrivato all'Unirea nella stagione 2005-2006, il 2 agosto del 2008, appena entrato contro l'Arges Pitesti, realizza la sua prima rete con la nuova maglia, segnando il gol del parziale 2-2 (3-2 finale). Contribuisce alla vittoria del titolo nazionale con 5 centri. Il 29 settembre 2009 esordisce in Champions contro lo (1-1) e il 18 febbraio seguente esordisce anche in Europa League, giocando qualche secondo della sfida contro il (1-0). In tre stagioni realizza 16 reti in campionato e una sola doppietta, contro il Ceahl\u0103ul Piatra Neam\u021b (4-0).\nSteaua Bucarest.\nNel luglio 2011 lo Steaua lo preleva in cambio di \u20ac 100.000. Realizza il suo primo gol il 31 luglio seguente, contro il Mioveni (4-0), dopo esser entrato a 13' dalla fine. Durante la stagione sigla una doppietta contro la Dinamo Bucarest (1-3) e termina l'annata con 13 gol in 31 incontri di campionato, contribuendo in modo decisivo alla vittoria del torneo nazionale. In questa stagione gioca l'Europa League, segnando due reti in due settimane contro (2-1) e AEK Larnaca su rigore (3-1). I rumeni escono dalla competizione ai sedicesimi, contro il Twente (2-0).\nNella stagione seguente Rusescu mette a segno cinque doppiette, contro Ceahl\u0103ul Piatra Neam\u021b (3-0), Gloria Bistrita (4-0), Dinamo Bucarest (3-1), Viitorul Costanza (0-4) e Concordia Chiajna (0-6). A fine stagione si laurea capocannoniere del torneo con 21 gol. In Europa League realizza 5 marcature, l'ultima e la pi\u00f9 importante \u00e8 contro il (1-0), segnata su rigore nella partita d'andata degli ottavi di finale: il ritorno verr\u00e0 vinto dagli inglesi per 3-1.\nSiviglia.\nIl 1\u00ba luglio 2013, la societ\u00e0 spagnola del Siviglia, ne acquista le prestazioni in cambio di \u20ac 2,5 milioni. L'8 agosto successivo, debutta con i \"Rojiblancos\" nella sfida di Europa League contro il Mladost Podgorica (1-6), durante la quale, partito titolare, firma una doppietta. Il 27 ottobre seguente, Rusescu subentra nel finale della partita vinta contro l'Osasuna (2-1), esordendo nella Primera Divisi\u00f3n.\nIl 1\u00ba gennaio 2014 \u00e8 ceduto in prestito ai portoghesi dello Sporting Braga: nove giorni dopo, debutta titolare in campionato contro il Vit\u00f3ria Sport Clube (3-0), siglando due reti. Termina la stagione contando 20 presenze e 8 reti in tutte le competizioni.\nIl 1\u00ba settembre 2014, il Siviglia lo cede nuovamente in prestito, questa volta alla Steaua Bucarest. Ritornato in patria, Rusescu \u00e8 inserito nella lista dei partecipanti all'Europa League dello Steaua: il 18 settembre seguente firma due gol contro l'Aalborg (6-0), in un incontro valido per la fase a gironi. Il 20 agosto 2015 rescinde il proprio contratto con gli andalusi.\nLamezia Terme \nIl 19 Novembre 2021 firma con il club Italiano del Lamezia Terme, militante in Serie D.\nNazionale.\nDebutta con la nazionale rumena l'11 settembre 2012, entrando nel secondo tempo al minuto 54\u00ba nella larga vittoria interna per 4-0 contro l'.\nPresenze e reti nei club.\n\"Statistiche aggiornate al 14 dicembre 2016.\""}
{"id": "2650545", "revid": "339392", "url": "https://it.wikipedia.org/wiki?curid=2650545", "title": "Operation Walk\u00fcre", "text": ""}
{"id": "2650549", "revid": "1543377", "url": "https://it.wikipedia.org/wiki?curid=2650549", "title": "Alex de Renzy", "text": "Biografia.\nNato a Brooklyn, Alex de Renzy svolse servizio militare nell'Aeronautica degli Stati Uniti, come istruttore di sopravvivenza. Ritornato negli Stati Uniti, inizi\u00f2 a produrre documentari a San Francisco. Nell'ottobre 1969, de Renzy part\u00ec in Danimarca per partecipare a \"Sex 69\", la prima mostra sul commercio pornografico tenutasi a Copenaghen dopo la legalizzazione della pornografia in quel paese. Questo lo port\u00f2 alla realizzazione del suo primo film: \"Pornografia in Danimarca\", che fu realizzato l'anno seguente.\nAlex de Renzy non solo gir\u00f2 delle scene di sesso bollente, ma cerc\u00f2 di raccontare una storia. Oltre ad occuparsi della regia fu anche montatore in \"Sexual Encounter Group\" (1970), direttore della fotografia in sette film e scrisse cinque sceneggiature. Nella produzione di \"Lady Freaks\" (1973) lanci\u00f2 la leggendaria pornostar Annette Haven. Tra i suoi film vi sono due classici della pornografia degli anni settanta: \"Babyface\" (1977) e \"Desiree la grande insaziabile\" (\"Pretty Peaches\", 1978).\nUn'altra scoperta di de Renzy fu Desiree Cousteau. Vinse il premio della Adult Film Association of America come miglior attrice nel 1978 per la sua interpretazione in \"Desiree la grande insaziabile\" (\"Pretty Peaches\"), ci\u00f2 la fece divenire una pornostar di livello internazionale. La trama di \"Pretty Peaches\" \u00e8 ispirata al classico della letteratura di Voltaire, \"Candido\", che narra di una giovane donna sottoposta ad una serie di disagi che costituiscono la satira. Il film di de Renzy racconta la storia in uno stile camp. \"Pretty Peaches\" contiene una famosissima scena con il clistere (che al tempo fu censurata nella versione in VHS, fino alla realizzazione del restauro in DVD da parte della Alpha Blue), nel quale un potente getto proveniente dai glutei della Cousteau manda a terra il medico che gliel'aveva somministrato, al quale Peaches lamenta: \"Io non credo possa curare nulla!\".\nNel 1977 De Renzy vinse il premio della Adult Film Association of America come miglior regista per \"Babyface\", e fu inserito nella AVN Hall of Fame e nella XRCO Hall of Fame."}
{"id": "2650550", "revid": "729019", "url": "https://it.wikipedia.org/wiki?curid=2650550", "title": "Volontari rumeni nelle Waffen-SS", "text": "I volontari rumeni nelle Waffen-SS andarono a costituire complessivamente due reggimenti, che avrebbero dovuto andare a formare una divisione. A questa per\u00f2 non si giunse mai. Gran parte degli uomini provenivano dalla 4\u00aa Divisione dell'esercito rumeno.\nPiani per la costituzione di una divisione di SS rumene.\nLa decisione di costituire una divisione venne presa in accordo con il leader della Guardia di Ferro Horia Sima. Tuttavia, a causa dei problemi che in precedenza si erano avuti nella costituzione di grandi unit\u00e0 formate da stranieri, si decise di dedicarsi in primo luogo alla creazione di reggimenti in grado di combattere efficacemente, e di arrivare gradualmente alla divisione.\nQuesta avrebbe dovuto ricevere il nome di Waffen-Grenadier Division der SS (rum\u00e4nische Nr. 1). Inizialmente, era stato deciso che il comandante di questa unit\u00e0 sarebbe stato lo Standartenf\u00fchrer Ernst Ludwig, ma in seguito si decise per il parigrado Willy Fortenbacher.\nL'arruolamento delle truppe rumene inizi\u00f2 nella seconda met\u00e0 del 1944, quando si resero disponibili i militari della 4\u00aa Divisione ed alcune guardie di ferro.\nI reggimenti costituiti furono due:\nUn terzo rimase sulla carta.\nRisulta che altri 70 rumeni servirono con l'SS-Jagdverband S\u00fcdostche, comandati da Virgil Popa (un ex ufficiale della Guardia di Ferro).\nWaffen-Grenadier-Regiment der SS (rum\u00e4nisches Nr 1).\nIl Waffen-Grenadier-Regiment der SS (rum\u00e4nisches Nr 1) fu la prima unit\u00e0 rumena a diventare operativa, nel novembre 1944. Questo reggimento asvrebbe dovuto costituire le basi per la mai realizzata divisione.\nComposto da due battaglioni posti agli ordini dello SS-Sturmbannf\u00fchrer Gustav Wegner (suo unico comandante), venne inviato sull'Oder. Trasferito nella Germania settentrionale a partire dal 4 marzo 1945, ebbe perdite molto pesanti, e solo pochi uomini riuscirono ad arrendersi agi americani. Parecchi superstiti si sono trasferiti in Brasile, dove c'\u00e8 ancora una colonia della Guardia di Ferro.\nWaffen-Grenadier-Regiment der SS (rum\u00e4nisches Nr 2).\nIl Waffen-Grenadier-Regiment der SS (rum\u00e4nisches Nr 2) fu la seconda grande unit\u00e0 costituita da rumeni delle Waffen-SS. Il reggimento venne radunato presso la localit\u00e0 di D\u00f6llersheim, in Austria, ed affidato al comando dello SS-Standartenf\u00fchrer Albert Ludwig. Complessivamente, era costituito da due battaglioni.\nNell'aprile 1945, a causa della mancanza di armamenti che ormai affliggeva l'esercito tedesco, si decise di trasformarlo in un reggimento anticarro. Ricevette quindi il nome di SS Panzer-Zerst\u00f6rer-Regiment (rum\u00e4nische Nr 2).\nQuando la guerra fin\u00ec, era ancora in costruzione."}
{"id": "2650552", "revid": "122246", "url": "https://it.wikipedia.org/wiki?curid=2650552", "title": "Nazionale di pallavolo maschile del Qatar", "text": "La nazionale di pallavolo maschile del Qatar \u00e8 una squadra asiatica e oceaniana composta dai migliori giocatori di pallavolo del Qatar ed \u00e8 posta sotto l'egida della Federazione pallavolistica del Qatar.\nRosa.\nSegue la rosa dei giocatori convocati per la World League 2016."}
{"id": "2650557", "revid": "287204", "url": "https://it.wikipedia.org/wiki?curid=2650557", "title": "Credit Agricole (ciclismo)", "text": ""}
{"id": "2650563", "revid": "253269", "url": "https://it.wikipedia.org/wiki?curid=2650563", "title": "Diana-Maria Riva", "text": "\u00c8 figlia di Maria e Christopher Uhlenbrock, un dentista. Ha fatto la sua prima apparizione nel 1996 nella serie televisiva \"Common Law\". \u00c8 apparsa anche in \"Murder One\", \"Cinque in famiglia\", \"X-Files\", \"NYPD Blue\", \"The Drew Carey Show\", \"Tutti amano Raymond\", \"CSI - Scena del crimine\", e \"Perfetti... ma non troppo\".\nHa avuto ruoli ricorrenti in \"Sabrina, vita da strega\", \"West Wing - Tutti gli uomini del Presidente\", e \"Studio 60 on the Sunset Strip\", e nell'estate del 2007 ha partecipato nel telefilm \"Side order of life\", dove interpretava la migliore amica della protagonista."}
{"id": "2650564", "revid": "729019", "url": "https://it.wikipedia.org/wiki?curid=2650564", "title": "Can Cui\u00e0s (metropolitana di Barcellona)", "text": "Can Cui\u00e0s \u00e8 una stazione della Linea 11 della metropolitana di Barcellona situata nella municipalit\u00e0 di Montcada i Reixac.\nLa stazione Can Cui\u00e0s \u00e8 stata inaugurata nel 2003. La stazione \u00e8 sotterranea ed \u00e8 strutturata in tre livelli: i due superiori sono i vestiboli, e in quello inferiore si trovano i binari. I livello pi\u00f9 alto \u00e8 un vestibolo con accesso al livello stradale della calle Circumval\u00b7laci\u00f3 (circonvallazione). Questo vestibolo dispone di macchine automatiche per la vendita dei biglietti e tornelli per l'accesso. Il livello successivo \u00e8 un ulteriore vestibolo, con accesso da calle Les Fustes. In questo secondo vestibolo oltre alle macchinette automatiche e ai tornelli esiste un centro di controllo.\nIl livello pi\u00f9 profondo ospita i binari, esiste un binario con banchina non utilizzato per i passeggeri ma solo per parcheggiarvi i convogli. I tre livelli sono collegati attraverso due ascensori e una scalinata."}
{"id": "2650568", "revid": "729019", "url": "https://it.wikipedia.org/wiki?curid=2650568", "title": "Francesco Saverio di Sassonia", "text": "Dal 1756 al 1763 fu comandante dell'esercito sassone nella Guerra dei Sette anni. Combattendo al fianco dei francesi, venne nominato il 12 agosto 1758 alla carica di tenente generale e maresciallo da re Luigi XV. Dal 1763 al 1768, fu reggente dell'elettorato di Sassonia in nome di suo nipote Federico Augusto III di Sassonia, fratello della delfina Maria Giuseppa, zio dei re Luigi XVI, Luigi XVIII e Carlo X nonch\u00e9 dei re Carlo IV di Spagna e Ferdinando IV di Napoli, oltre che dell'imperatrice Maria Luisa. Suo fratello Alberto di Sassonia-Teschen, cognato della regina francese Maria Antonietta, fu governatore dei Paesi Bassi austriaci, mentre suo fratello Clemente Venceslao di Sassonia fu principe-arcivescovo di Treviri.\nBiografia.\nI primi anni e l'infanzia solitaria.\nFrancesco Saverio, principe di Sassonia, nacque a Dresda il 25 agosto 1730. Era il quarto figlio, ma il secondo di quelli sopravvissuti sino all'et\u00e0 adulta, di Augusto III, elettore di Sassonia e re di Polonia, e di sua moglie l'arciduchessa Maria Giuseppa d'Austria, figlia dell'imperatore Giuseppe I del Sacro Romano Impero. Secondo il suo futuro aiutante di campo generale della Martange, Francesco Saverio era il meno amato tra i suoi fratelli e sorelle e per questo ricevette un'istruzione non particolarmente curata dal suo tutore Bellegarde. Trascorse i primi anni nel palazzo sassone di Varsavia con una giovinezza che ricorda molto da vicino quella di Luigi XIII di Francia. Questa infanzia probabilmente contribu\u00ec a sviluppare in lui un carattere timido ed introverso, unitamente a modi goffi\nRespinto dalla principessa Adelaide di Francia con la quale lo si voleva far maritare, Francesco Saverio venne per contro costretto dal padre a rappresentarlo nell'udienza pubblica del 7 gennaio 1747 nella quale gli ambasciatori francesi di Luigi XV chiesero ufficialmente la mano di sua sorella Maria Giuseppa di Sassonia per il delfino Luigi Ferdinando.\nLa carriera militare in Francia.\nNove anni pi\u00f9 tardi ebbe inizio la Guerra dei Sette anni, nella quale la Sassonia si trov\u00f2 implicata dalla parte della Francia e Francesco Saverio chiese a suo padre il permesso di prendervi parte per contrastare la Prussia. Augusto III glielo accord\u00f2 nel 1756 e gli affid\u00f2 il comando del futuro corpo sassone al servizio del re di Francia. All'inizio di giugno, gli venne predisposto un appartamento personale nel Palazzo delle Tuileries a Parigi, ove prese residenza col titolo di conte di Lusazia per evitare problemi di protocollo. Luigi XV ricevette il principe di Sassonia il 14 giugno successivo alla Reggia di Versailles, occasione nella quale egli venne ufficialmente presentato alla corte.\nIl principe di Sassonia venne quindi destinato a seguire l'armata del Basso Reno. Il 30 settembre, venne nominato tenente generale delle armate del re di Francia, dopo essersi distinto nelle vittorie di Lutzelberg, a fianco del principe Carlo di Rohan-Soubise il 10 ottobre, di Bergen il 3 aprile 1759, e della Minden il 1 agosto, come pure ebbe a distinguersi per valore personale al punto che il maresciallo de Broglie nel 1760 lo nomin\u00f2 comandante di una delle sue riserve, composte da 10.000 soldati sassoni e da disertori dell'esercito prussiano. Fu alla testa del proprio corpo d'armata nell'assedio di Kassel del marzo del 1761.\nReggente di Sassonia.\nIl fratello maggiore, l'elettore Federico Cristiano di Sassonia, mor\u00ec il 17 dicembre 1763 dopo un regno di solo 74 giorni; Francesco Saverio venne quindi incaricato di assumere la reggenza dell'Elettorato, assieme alla cognata, l'elettrice madre Maria Antonia di Baviera, per conto del nipote tredicenne, salito al trono come Federico Augusto III. In quanto co-reggente, Francesco Saverio continu\u00f2 cos\u00ec le riforme razionalistiche iniziate dal fratello defunto.\nDurante questo periodo, Francesco Saverio port\u00f2 avanti anche una serie di riforme importanti come, il 6 febbraio 1764, l'istituzione della Accademia di Arti Visive di Lipsia che oggi \u00e8 una delle pi\u00f9 antiche e importanti scuole d'arte in Germania. Il principe Francesco Saverio ne rimase il fondatore, mentre la direzione dell'istituzione venne affidata al pittore\nSu proposta dei suoi consiglieri Friedrich Wilhelm von Oppel, Carl-Wilhelm e Friedrich Anton von Heynitz, Francesco Saverio fond\u00f2 nel 1765 la Scuola d'arte mineraria di Freiberg (\"Kurf\u00fcrstlich-S\u00e4chsische Bergakademie zu Freiberg\") che \u00e8 la pi\u00f9 antica istituzione di ingegneria della Germania. Tale attenzione nei riguardi delle risorse minerarie si dovette in particolare alla sconfitta subita nella Guerra dei Sette anni nella quale il regno di Sassonia cerc\u00f2 di aumentare le proprie risorse interne per far fronte al pagamento delle indennit\u00e0 di guerra imposte dalla Prussia.\nNell'ottobre 1765 Francesco Saverio rinunci\u00f2 formalmente, in nome del giovane Elettore, alla corona polacca in favore di Stanislao II Augusto Poniatowski, come richiesto dal trattato firmato tra Prussia e Russia l'11 aprile 1764; questo avvenne contro i desideri della madre del ragazzo, la quale era intenzionata pure a dividere le due corone, cedendo cos\u00ec il trono polacco a Francesco Saverio. Durante la reggenza, Francesco Saverio tent\u00f2 di introdurre un programma di riforma dell'esercito sassone, basandosi sul modello prussiano di Federico il Grande: questo suo intento lo port\u00f2 ad entrare in conflitto con i conservatori della regione, che si rifiutarono veementemente di implementare le sue proposte a causa delle grandi spese associate alla riorganizzazione.\nIn osservanza delle regole imposte con la Bolla d'oro del 1356, la reggenza di un elettore minorenne terminava nel momento in cui esso avesse raggiunto i diciotto anni d'et\u00e0; fu cos\u00ec che nel 1768 l'elettore Federico Augusto III venne proclamato uomo adulto e quindi Francesco Saverio termin\u00f2 le sue funzioni di reggente.\nIl matrimonio segreto, l'esilio ed il ritorno in Sassonia.\nIl 9 marzo 1765, a Dresda, Francesco Saverio di Sassonia spos\u00f2 morganaticamente una dama di compagnia italiana della cognata, l'elettrice madre Maria Antonia, la contessa Chiara Spinucci.\nDa questa unione, seppur segreta, nacquero due gemelli il 27 marzo 1766: Chiara di Sassonia, che mor\u00ec poco dopo la nascita, e Luigi. Giuseppe nacque il 23 agosto 1767 ed Elisabetta il 22 ottobre 1768. Alla corte di Dresda, lo scandalo divenne sempre pi\u00f9 grosso ed irreparabile, fomentato dal fatto che tutti sapevano anche se nessuna ufficializzazione era stata data al fatto. Alla fine il principe di Sassonia venne costretto a lasciare la capitale sassone e si trasfer\u00ec dapprima a Monaco di Baviera, poi nel suo palazzo di Zabeltitz ed infine si port\u00f2 in Svizzera ed in Italia, accompagnato dalla moglie e da alcuni ufficiali, lasciando i suoi figli in Sassonia. Pens\u00f2 di stabilirsi a Roma, ma i suoi consiglieri gli ricordarono che la citt\u00e0 da sempre era stato \"scoglio degli eroi e tomba della loro gloria\", fatto che lo fece desistere. Nel 1769 Francesco Saverio prese la decisione di trasferirsi con la sua famiglia in Francia, dove aveva vissuto la sorella minore, la delfina Maria Giuseppina, morta due anni prima. Rimase in Francia per circa vent'anni utilizzando il titolo di conte di Lusazia (\"Comte de Lusace\" in francese o \"Gr\u00e4f von der Lausitz\" in tedesco).\nIl 22 ottobre 1771, Francesco Saverio acquist\u00f2 da Maddalena Delpech, figlia di un consigliere del re, diverse signorie feudali tra cui Villeneuve-le-Roi (oggi Villeneuve-sur-Yonne), il castello di Chaumot, il castello di Mardelin, il piccolo castello di Frileux oltre a varie case, locande, stagni, boschi e terreni. Secondo quando riportato dagli storici Mathieu Couty e Patricia Colfort, la popolazione di Chaumot dal 1771 aument\u00f2 del 25% per abitanti di lingua tedesca dal momento che il principe port\u00f2 con s\u00e9 una corte di 120 persone dalla Sassonia e 60 cavalli, inaugurando tra l'altro dei lavori di restauro grazie agli architetti Boulcier e Jacques-Guillaume Legrand, avviando tra le altre cose la costruzione di un piccolo teatro di corte e del parco monumentale. Qui egli accolse la raccolta di migliaia di manoscritti del padre gesuita Augustin Barruel, futuro tutore dei giovani principi di Sassonia a Chaumot (oggi conservati presso la \"Biblioth\u00e8que Mazarine\").\nLe principesse Beatrice e Cunegonda di Sassonia nacquero al castello e vennero battezzate nella locale cappella di Santa Maria Maddalena, occasione nelle quali il principe di Sassonia fece dono di una pala d'altare alla chiesa parrocchiale di Villeneuve-le-Roi. Il medico chirurgo Seyffert, medico del castello di Versailles e futuro medico personale di Francesco Saverio al castello di Chaumot, salv\u00f2 la principessa di Lamballe da una grave malattia ed ottenne cos\u00ec la protezione della futura regina Maria Antonietta oltre ad una notevole reputazione.\nIl principe di Sassonia si trov\u00f2 cos\u00ec a poter ospitare al proprio castello alcuni tra i personaggi pi\u00f9 in vista della corte francese dell'epoca, dal cardinale de Bernis al duca di Mortemart e per questo trov\u00f2 propizio il momento per acquistare anche un \"h\u00f4tel particulier\" a Parigi, edificio che divenne noto come \"h\u00f4tel de Saxe\" (futuro \"h\u00f4tel Sebastiani\"), vicino all'attuale Palazzo dell'Eliseo che venne raso al suolo il 9 luglio 1851 per permettere l'apertura dell'attuale \"rue de l'\u00c9lys\u00e9e\".\nNel 1774, assistette all'agonia di re Luigi XV e nel 1775 all'incoronazione di suo nipote Luigi XVI. Accett\u00f2 nel 1775 il possedimento del castello di Pont-le-Roi nella regione dello Champagne, dove intraprese dei lavori di restauro, ponendo qui la sua collezione di porcellane di Meissen e di flauti traversi che egli stesso sapeva suonare.\nIl 1777 fu l'anno in cui venne inoltre pubblicamente annunciata e legittimizzata l'unione tra Francesco Saverio e sua moglie Chiara e re Luigi XVI in persona si impegn\u00f2 per tale scopo, legittimando quindi anche i figli avuti dalla coppia. Il titolo di contessa di Lusazia (o von Lausitz) venne conferito alla sposa morganatica del principe come pure ai suoi figli.\nFrancesco Saverio e la sua famiglia, nel 1789, decisero di fuggire dalla Francia all'inizio della rivoluzione francese e si trasferirono definitivamente a Roma, godendo della protezione dei papi. Dopo la morte della moglie, avvenuta nel 1792, rimase nella citt\u00e0 eterna per alcuni anni, per poi ritornare in Sassonia e stabilirsi nel castello Zabeltitz, dove visse fino alla sua morte, avvenuta all'et\u00e0 di settantacinque anni.\nL'esilio in Italia.\nIl 14 luglio 1789, il giorno della Presa della Bastiglia, Elisabetta, figlia del principe, fu la prima della famiglia di Sassonia in esilio a fuggire da Parigi con suo marito il duca d'Esclignac, portandosi a Vitoria-Gasteiz nella provincia d'Alava in Spagna ove giunsero il 2 ottobre 1790. Il principe Francesco Saverio, che era giunto il 5 luglio alla stazione termale di Cauterets (frontiera spagnola) con sua moglie, un ciambellano e qualche domestico per le cure stagionali, fece ritorno a Pont-sur-Seine il 4 settembre dopo aver ricevuto via lettera tutte le inquietudini che minavano l'animo di suo figlio Giuseppe. La situazione si fece di giorno in giorno pi\u00f9 insostenibile ed il 31 dicembre 1790 il principe Francesco Saverio decise di lasciare definitivamente la Francia alla volta di Roma ove giunse nel gennaio del 1791, abbandonando tutti i suoi beni in Francia che dall'anno successivo vennero confiscati dalla Prima repubblica francese.\nLa contessa di Lusazia si rifugi\u00f2 nel palazzo dei suoi antenati a Fermo coi suoi figli e sei domestici, mentre il principe di Sassonia con suo figlio Giuseppe, protetti da papa Pio VI, alloggiarono a Palazzo Farnese con altri principi esiliati tra cui le principesse Vittoria ed Adelaide di Francia. Il 1 marzo 1789 il principe aveva accettato di divenire colonnello di un reggimento francese di ussari che venne rinominato \"r\u00e9giment de Saxe Hussards\". Il 4 maggio 1792, fece emigrare quasi la totalit\u00e0 degli uomini del suo reggimento a Roma, incorporandolo poi nell'\"Arm\u00e9e des princes \u00e9migr\u00e9s\", e poi nella legione Kellermann, ad eccezione del 4\u00ba squadrone che prefer\u00ec mantenersi fedele alla Prima repubblica francese. Il 28 maggio 1792 ricostitu\u00ec il 4\u00ba squadrone con 88 uomini provenienti dalla Francia.\nLa contessa di Lusazia, di salute fragile, mor\u00ec a Porto San Giorgio nei presso di Fermo nel novembre del 1792 ed il marito commission\u00f2 al celebre scultore Domenico Cardelli l'esecuzione di un grandioso monumento funebre ancora oggi visibile nella chiesa cattedrale di Fermo contraddistinto da un busto marmoreo della defunta.\nGli ultimi anni.\nDopo aver maritato gran parte delle proprie figlie a membri della nobilt\u00e0 romana, il principe di Sassonia lasci\u00f2 definitivamente l'Italia per Dresda nell'aprile del 1796 dopo il matrimonio di sua figlia Cristina Sabina con Massimiliano Camillo VIII Massimo, I principe di Arsoli, unione dalla quale nascer\u00e0 tra gli altri il futuro cardinale Francesco Saverio Massimo.\nIl 6 novembre 1798, l'elettore Federico Augusto di Sassonia concesse a due mercanti locali, Carl Friedrich Bernhard e Johann August de Bugenhagen, l'autorizzazione di aprire a Harthau (sobborgo a sud di Chemnitz, a sud-ovest di Dresda) un opificio meccanizzato per la filatura. Fu questa una delle prime imprese nel settore industriale moderno in Sassonia e la seconda in Germania nel campo. Francesco Saverio, patrono delle scienze, si fece investitore ed organizzatore di questa impresa.\nIl 15 ottobre 1793, il duca Raffaele Riario-Sforza, figlio del duca Nicola Riario-Sforza, spos\u00f2 la principessa Beatrice di Sassonia nella sua residenza di Montepeloso, ad Irsina. Il giovane duca si rec\u00f2 con la moglie a festeggiare il Natale presso i suoceri a Dresda nel 1797 ma mor\u00ec improvvisamente il 24 dicembre di quello stesso anno&lt;ref name=\"irsinal 2012/09/20\"&gt;Article du 20 septembre 2012&lt;/ref&gt;.\nGiovanni Riario-Sforza, fratello di Raffaele, secondo le leggi vigenti, venne dichiarato erede e successore di suo fratello in quanto maschio della casata dei Riario-Sforza, ma Giuseppe di Sassonia, figlio di Francesco Saverio, riusc\u00ec a perorare la causa della sorella e della nipote Giovanna per farle riconoscere legittime eredi di suo cognato il 28 ottobre 1799. Tali argomentazioni, addotte da Giuseppe di Sassonia in un memoriale indirizzato poi a re Ferdinando I delle Due Sicilie, si avvalevano inoltre del fatto che Giovanni Riario-Sforza, avesse abbracciato la causa napoleonica a danno dei Borboni di Napoli prendendo parte alla campagna d'Italia di Napoleone.\nNel 1802, il principe \u0160\u010derbatov profer\u00ec degli insulti contro Giuseppe mentre questi era in soggiorno in Russia ed il cavaliere di Sassonia chiese riparazione: nel corso del duello che si tenne a Teplice, il principe \u0160\u010derbatov ebbe la meglio sul principe di Sassonia.\nCon la morte del cavaliere di Sassonia nel 1802, la marchesa di Corleto si trov\u00f2 di colpo sprovvista del proprio avvocato ed il processo termin\u00f2 nel 1803 con un accordo tra le due parti. Liberato dalla prigione a Napoli, Giovanni Riario-Sforza convinse Beatrice a sposare suo figlio Raffaele con sua figlia Giovanna, entrambi primi cugini. Il matrimonio cos\u00ec riport\u00f2 l'armonia nella famiglia Riario-Sforza. Quando Raffaele mor\u00ec poco dopo, Giovanna si spos\u00f2 col feldmaresciallo austriaco Laval Nugent de Westmeath.\nPer l'amnistia del 1802, Napoleone elimin\u00f2 il principe Francesco Saverio di Sassonia dalla lista degli \"\u00e9migr\u00e9s\" e gli restitu\u00ec tutti i beni che il governo rivoluzionario gli aveva sequestrato ai tempi della Rivoluzione e non ancora venduti, tra cui il castello di Chaumot che per\u00f2 ormai appariva ridotto in rovina. Per l'et\u00e0 ormai avanzata, Francesco Saverio decise di ritirarsi definitivamente nel suo palazzo di Zabeltitz dove si dedic\u00f2 alla riprogettazione del giardino all'inglese, morendovi il 21 giugno 1806, all'et\u00e0 di 75 anni.\nMatrimonio e figli.\nFrancesco Saverio e la moglie Chiara Spinucci ebbero dieci figli, conosciuti come conti e contesse di Lusazia, ma solo sei sopravvissero fino all'et\u00e0 adulta:\nQuando Francesco Saverio mor\u00ec, tutti i suoi figli maschi gli erano premorti e pertanto egli pens\u00f2 di nominare suo erede il barone Camille de Seebach, rappresentante del governo sassone, al quale fu consegnato tutto il restante della fortuna del principe. Il barone Louis Jacques Th\u00e9nard acquist\u00f2 con atti del 1830 e del 13 febbraio e 16 agosto 1831 una serie di lotti derivanti dalla vendita del 29 aprile 1809 compiuta dalle figlie del principe sul possedimento del castello di Chaumot ormai in rovina, mentre altri possedimenti finirono venduti il 4 febbraio 1818 al banchiere Casimir Perier (acquirente anche il dominio di Pont-sur-Seine) in societ\u00e0 coi commercianti Barry Claude e Nicolas Joseph Cornisset-Despr\u00e9s. Il barone Thenard fece costruire un nuovo maniero a Chaumot sulle rovine del castello locale."}
{"id": "2650570", "revid": "767487", "url": "https://it.wikipedia.org/wiki?curid=2650570", "title": "I cavalieri del deserto", "text": "I cavalieri del deserto \u00e8 un film incompiuto del 1942, diretto dai registi Gino Talamo e Osvaldo Valenti."}
{"id": "2650571", "revid": "339392", "url": "https://it.wikipedia.org/wiki?curid=2650571", "title": "Operation Walkure", "text": ""}
{"id": "2650572", "revid": "599013", "url": "https://it.wikipedia.org/wiki?curid=2650572", "title": "Motohiro Yamaguchi", "text": ""}
{"id": "2650574", "revid": "283826", "url": "https://it.wikipedia.org/wiki?curid=2650574", "title": "Campionato europeo di pallanuoto 2008 (femminile)", "text": "Il campionato europeo di pallanuoto 2008, che fu la XII edizione femminile, si \u00e8 svolto a Malaga (Spagna) dal 3 al 13 luglio 2008. L'evento \u00e8 stato organizzato dalla \"Ligue Europ\u00e9enne de Natation\" (LEN) in collaborazione con la \"Real Federaci\u00f3n Espa\u00f1ola de Nataci\u00f3n\".\nGli incontri si sono disputati nel Centro Acu\u00e1tico de M\u00e1laga e hanno partecipato alla competizione 8 squadre divise in due gruppi da 4.\nFase finale.\nFinale per l'Oro.\nNota"}
{"id": "2650579", "revid": "278406", "url": "https://it.wikipedia.org/wiki?curid=2650579", "title": "Campionato europeo di pallanuoto 2006 (femminile)", "text": "Il campionato europeo di pallanuoto 2006, organizzato dalla LEN, \u00e8 stato la XI\u00aa edizione femminile e si \u00e8 disputato a Belgrado fra il 1\u00ba e il 10 settembre 2006, .\nGli incontri si sono disputati nelle piscine Ta\u0161majdan della capitale serba. Alcune partite del torneo sono state giocate anche nel complesso sportivo Banjica.\nDopo tre bronzi consecutivi, la Russia ha conquistato il suo primo titolo europeo.\nFase finale.\nFinali.\nNota"}
{"id": "2650580", "revid": "599013", "url": "https://it.wikipedia.org/wiki?curid=2650580", "title": "Paolo Perugi", "text": "Carriera.\nGioc\u00f2 un totale di sei stagioni con la maglia della Unione Sportiva Pistoiese 1921, conquistando una promozione in Serie B al termine del campionato 1998-99. Termin\u00f2 poi la carriera nelle serie minori, allenando poi le giovanili della Lucchese.\nNella stagione 1988-1989 aveva esordito in Serie A e collezionato tre presenze con la maglia della Fiorentina (esordio il 16 ottobre 1988 nella vittoria interna contro l'). Ha inoltre totalizzato 22 presenze in Serie B con Pistoiese e .\nColpito da sarcoma osseo nel 2009, mor\u00ec a 44 anni."}
{"id": "2650581", "revid": "69794", "url": "https://it.wikipedia.org/wiki?curid=2650581", "title": "Fun (barca a vela)", "text": ""}
{"id": "2650584", "revid": "767487", "url": "https://it.wikipedia.org/wiki?curid=2650584", "title": "Quarta pagina", "text": "Quarta pagina \u00e8 un film italiano del 1943 diretto da Nicola Manzari.\nLa pellicola risulta oggi non reperibile.\nTrama.\nUn irreprensibile impiegato di banca scompare con una grossa somma e l'assicurazione affida il caso ad un suo collaboratore legale che indaga con l'aiuto della segretaria Valentina. I due trovano nell'abitazione dello scomparso diverse lettere di una sconosciuta e un ritaglio di annunci apparsi su un quotidiano a cui rispondono. Dagli incontri che ne seguono emergono le vicende, comiche o drammatiche, di una varia umanit\u00e0: un ex detenuto, una sfiorita impiegata di un Banco Lotto, un giovane timido succube di una madre prepotente, un anziano \"viveur\" decaduto. C'\u00e8 anche un severo professore di zoologia il cui annuncio \u00e8 solo uno scherzo dei suoi studenti.\nAlla fine nessuna di queste vicende d\u00e0 la soluzione del caso. L'avvocato e Valentina scoprono che \u00e8 stato l'insospettabile bancario a sottrarre la somma, anche se con l'attenuante di voler aiutare una figlia - la misteriosa donna delle lettere - di cui solo da poco aveva scoperto l'esistenza e che stava per uscire dal collegio senza mezzi. Nonostante l'arresto del padre costei trova l'affetto e la sicurezza nel matrimonio con un giovane professore. Lieto fine e matrimonio anche per l'avvocato e Valentina.\nProduzione.\nSceneggiatura.\n\"Quarta pagina\" (il titolo riprende il fatto che all'epoca era la pagina dei quotidiani con gli annunci matrimoniali), \u00e8 basato su un soggetto scritto da Piero Tellini e Federico Fellini, presentati rispettivamente come \u00abuno dei nostri giovani soggettisti pi\u00f9 apprezzati ed un noto umorista, pi\u00f9 noto con il nome di \"Federico\"\u00bb. La vicenda ideata dai due soggettisti prevedeva una sorta di film ad episodi, per ognuno dei quali la sceneggiatura venne affidata ad autori diversi (da qui il nutrito elenco di nominativi), ma uniti da un esile filo conduttore costituito dall'indagine messa in atto dal legale e dalla sua segretaria; una soluzione che fu presentata come \u00abil film delle innovazioni\u00bb. La tenue trama di indagine presentata dal film rispondeva all'avversione dichiarata dal regime per le vicende \"gialle\" o gangsteristiche di impronta americana a vantaggio di una produzione di genere di stampo italiano.\nIl film fu realizzato presso gli studi Fert di Torino, che conobbero nei primi anni quaranta una breve rinascita, con esterni girati nel Parco del Valentino. La lavorazione inizi\u00f2 nei primi giorni del maggio 1942 per concludersi alla fine di luglio dello stesso anno. Fu l'unico film realizzato nel 1942 dalla \"Cervinia film\", che aveva da poco assorbito la \"Stella film\" (che due anni prima aveva prodotto \"Un'avventura di Salvator Rosa\"). Non si tratt\u00f2 di una esperienza fortunata perch\u00e9, dopo aver prodotto un secondo film di scarso successo, la societ\u00e0 fall\u00ec nell'aprile del 1944.\nL'ambizione produttiva di riunire in una sola pellicola un grande numero di attori ed attrici di forte popolarit\u00e0 fece presentare \"Quarta pagina\" come \u00abil film degli assi\u00bb, dato che ogni episodio - o meglio \"segmento di storia\" - ruotava attorno ad uno o due interpreti. Venne quindi allestito \u00abuno stuolo di attori che sarebbe sufficiente a realizzare almeno dieci film, tanto che \u00e8 stato difficile riunirli tutti a Torino nei giorni stabiliti a causa dei rispettivi impegni\u00bb. Gli unici due che presero parte a tutto il film furono l'ormai affermato Claudio Gora e la diciottenne Valentina Cortese, qui in uno dei suoi primi ruoli di rilievo.&lt;br&gt;\nIn alcune testimonianze \u00e8 stato messo in dubbio che Manzari (gi\u00e0 collega di Fellini nelle trasmissioni radiofoniche all'EIAR) abbia effettivamente curato la regia, che sarebbe stata invece di Domenico Gambino. Resta controversa anche la partecipazione di Fellini al set di Torino, negata dall'interessato, ma confermata nella testimonianza della Cortese, secondo la quale egli era il regista \"de facto\" del film, ed interveniva nelle scene aggiustando il testo della sceneggiatura \u00abcon un viso scanzonato pieno di simpatia, intelligenza, genialit\u00e0\u00bb.\nAccoglienza.\nNonostante la lavorazione fosse terminata nell'estate del 1942, e la prima proiezione sia datata 17 dicembre 1942, il film non circol\u00f2 nelle sale che a partire dal marzo 1943, quando ormai l'Italia stava precipitando verso un periodo storico difficile e tormentato. Contraddicendo le enfatiche presentazioni che ne profetizzavano un ruolo da \u00abcaposcuola sulla strada del primato qualitativo della cinematografia italiana indicato dal \"Rapporto sul cinema\" del Ministro della cultura popolare Pavolini\u00bb, \"Quarta pagina\" non ebbe dalla critica un'accoglienza particolarmente positiva, anche se la presenza nel cast di tanti attori popolari gli assicur\u00f2 comunque un esito commerciale discreto.\nConsiderato il difficile periodo in cui apparve i commenti critici disponibili non sono numerosi, ma quelli espressi non manifestarono particolari apprezzamenti per un film con episodi \u00abtutti senza persuasione, realizzati con l'aria di volersi sbrigare in fretta, in cui soltanto Gora e la Cortese reggono sino all'ultimo, ma solo perch\u00e9 si devono sposare\u00bb. Analogo il giudizio del \"Corriere della sera\", secondo cui \"Quarta pagina\" presenta \u00abla sfilata di uno stravagante scampolo di umanit\u00e0, la maggior parte delle volte alquanto discutibile\u00bb, mentre secondo il futuro regista Giuseppe De Santis il film si abbandona \u00abal pateticume ed alle languidezze della letteratura amena per ragazze (ed) ogni attore recita con evidente malavoglia e sfiducia\u00bb.\nIn base ai soli dati disponibili. \"Quarta pagina\" registr\u00f2 un incasso di circa 2.300.000 lire dell'epoca, lontano da quello che risulta, in base agli stessi dati, il film pi\u00f9 visto (\"Harlem\" di Gallone, che avrebbe incassato oltre 10 milioni), ma comunque superiore a molti altri titoli del periodo."}
{"id": "2650587", "revid": "767487", "url": "https://it.wikipedia.org/wiki?curid=2650587", "title": "Nokia 6111", "text": "Il Nokia 6111 \u00e8 un telefonino prodotto dall'azienda finlandese Nokia. \u00c8 uscito nel 2005."}
{"id": "2650595", "revid": "466539", "url": "https://it.wikipedia.org/wiki?curid=2650595", "title": "Christopher Gartin", "text": "Biografia.\n\u00c8 meglio conosciuto per il suo ruolo del 1996 '. Ha avuto ruoli in film come \"As Virgins Fall\", \"Friends &amp; Family\". In TV, Gartin ha avuto ruoli in TV show come ', \"Will &amp; Grace\", e ha interpretato Rob Hartman in \"Finding Judas\" episodio del telefilm \"Dr. House - Medical Division\". Nel luglio 2007 partecipa a \"Side Order of Life\" sul Network LifeTime. Nel 2009 appare nel telefilm di HBO \"True Blood\" come Hugo, l'amante umano di Isabel.\nVita privata.\nNato a New York, ha sposato una donna australiana, Joanne Gartin."}
{"id": "2650599", "revid": "76963", "url": "https://it.wikipedia.org/wiki?curid=2650599", "title": "Nicola Manzari", "text": "Ha avuto anche brevi esperienze come attore e come regista.\nProsa radiofonica.\nEIAR\nRAI"}
{"id": "2650600", "revid": "125752997", "url": "https://it.wikipedia.org/wiki?curid=2650600", "title": "Flatulenza", "text": "La flatulenza \u00e8 la produzione da parte dell'uomo di una miscela di gas, formata da aria ingerita o da gas prodotti dai batteri simbiotici e dai lieviti che vivono nel tratto gastrointestinale dei mammiferi, aggiunta a particelle aerosolizzate di feci, che viene rilasciata sotto pressione attraverso l'ano. La maggior parte delle volte \u00e8 associata a un caratteristico suono e/o ad un odore sgradevole.\nOrigine dei vari termini.\nLa parola \"flatulenza\" deriva da \"flato\", dal latino \"fl\u0101tus\", \u2018soffio\u2019, termine medico che si \u00e8 specializzato nel significato di \u2018gas prodotto dall'organismo\u2019, usata soprattutto in medicina e nell'italiano corretto, spesso sostituita con vocaboli dialettali, popolari o volgari; deriva dal proto-indoeuropeo *\"b\u02b0leh\u2081\"-, \u2018soffiare\u2019.\nNon va confusa con l'altro termine medico, il meteorismo, che indica la sola produzione e ritenzione di gas i quali, non essendo evacuati, risalgono nel tratto gastro-intestinale, dando luogo a dei problemi, uno fra tutti il rigonfiamento dell'addome; questo deriva .\nIn Italia la flatulenza viene spesso chiamata con il termine popolare \"scoreggia\" e con le sue varianti regionali, che derivano dal colloquiale \"scoreggiare\", \u2018togliere la coreggia\u2019 dal latino \"corrrigia\", \u2018cinghia\u2019, (di origine celtica) antico nome della cintura dei pantaloni, con una metafora scherzosa di \u2018lasciar andare la cinghia che sostiene la pancia\u2019.\nViene usato anche \"peto\", dal latino \"p\u0113ditum\", dal participio passato di \"p\u0113dere\", dalla radice comune proto-indoeuropea *\"pezd\"-, \u2018emettere gas intestinali\u2019, probabilmente onomatopeica.\nQuantit\u00e0 e componenti.\nL'essere umano rilascia mediamente da 0,5 a 1,5 litri di gas al giorno, suddivisi in un numero di flatulenze tra 11 e 25. La flatulenza espelle principalmente gas inodori, come l'azoto (ingerito), l'ossigeno (ingerito), il metano (prodotto da archei anaerobici), l'anidride carbonica (prodotta dai batteri anaerobi o ingerito) e l'idrogeno (prodotto da alcuni e consumato da altri). L'azoto \u00e8 il principale gas rilasciato.\nNon tutti gli esseri umani producono flatulenze contenenti metano. Per esempio, in uno studio delle feci di nove adulti, solo cinque campioni contenevano batteri capaci di produrre questo gas. L'eventuale cattivo odore deriva principalmente da una piccola percentuale di acidi grassi, come l'acido butirrico (odore di burro rancido) e da composti di zolfo come l'acido solfidrico (odore di uova marce) e il solfuro di carbonile, che sono il risultato della decomposizione delle proteine.\nMeccanismo.\nNell'ultimo tratto dell'intestino crasso la flatulenza giunge all'ano con lo stesso meccanismo delle feci, causando una sensazione simile, cio\u00e8 di riempimento fisiologico, di urgenza e di disagio, e il rilascio dei gas avviene attraverso la muscolatura volontaria dello sfintere. Il rumore caratteristico \u00e8 prodotto dalla fuoriuscita del gas attraverso le pareti anali. Avendo una componente elastica, lo sfintere si dilata in seguito alla pressione del gas, statico, interno al retto, fino a quando il gas incomincia a uscire aumentando la velocit\u00e0. La pressione in prossimit\u00e0 del lato interno dell'ano a questo punto diminuisce a causa dell'effetto Venturi e di perdite di carico in seno al gas. Lo sfintere elastico si richiude, la pressione aumenta di nuovo e il ciclo riparte fino a esaurimento del quantitativo di fluido. Il processo avviene molto rapidamente e le aperture/chiusure dello sfintere hanno frequenze dell'ordine delle decine di Hertz. Si determina cos\u00ec il rumore caratteristico della flatulenza, le cui frequenze sono legate in generale alla pressione e temperatura di ristagno del gas nel retto e all'anatomia specifica dell'ano considerato.\nSi pu\u00f2 affermare in generale che le flatulenze pi\u00f9 rumorose sono quelle meno puzzolenti, dato che non contengono molti composti organici aromatici. Sono solitamente costituite da sacche di aria deglutita intrappolate nell'intestino, compresse dallo scorrimento delle feci. La pressione e la quantit\u00e0 di gas \u00e8 elevata, dunque si mette in atto il processo vibrazionale descritto precedentemente. Al contrario, le flatulenze prodotte da emissione gassosa di particelle di feci in seguito a processi dovuti ai batteri sono ricche di componenti aromatici, perci\u00f2 l'odore \u00e8 pi\u00f9 pungente. Hanno per\u00f2 quantit\u00e0 e pressione pi\u00f9 basse e quindi vengono espulse dall'ano a flusso continuo con caduta di pressione irrilevante, senza determinare il fenomeno vibrazionale, in maniera silenziosa.\nCause.\nCause fisiologiche.\nIl gas intestinale \u00e8 formato al 10% da aria ingerita attraverso il naso e la bocca e al 90% da gas prodotto nel tratto digestivo. I gas endogeni sono un sottoprodotto della digestione di certi alimenti. I cibi che provocano flatulenza sono solitamente ricchi di carboidrati complessi, specialmente oligosaccaridi come l'inulina, e comprendono fagioli, ceci, latte, cipolle, patate dolci, scorze di agrumi, formaggio, castagne, anacardi, broccoli, cavoli, carciofi, avena, lievito presente nel pane, ecc. Un'eccessiva flatulenza provoca motilit\u00e0 intestinale e quindi feci liquide.\nNei fagioli i gas endogeni sembrano derivare dagli oligosaccaridi, carboidrati resistenti alla digestione: questi passano attraverso l'intestino superiore pressoch\u00e9 inalterati e quando raggiungono l'intestino inferiore vengono assaliti dai batteri che se ne cibano, producendo abbondanti quantit\u00e0 di gas.\nNei pazienti con deficit di lattasi la presenza di lattosio nei cibi pu\u00f2 causare un'eccessiva produzione di gas associata a crampi e diarrea. L'eliminazione o almeno la riduzione di prodotti caseari nella dieta migliora nettamente la sintomatologia.\nCause psicologiche.\nLa flatulenza pu\u00f2 essere causata da eccessivo stress, che, a sua volta, favorirebbe alcune delle cause fisiologiche descritte.\nCause patologiche.\nLa percezione di un eccessivo passaggio di gas attraverso il retto o di un'eccessiva presenza di gas nell'addome, meteorismo, pu\u00f2 non essere dovuta a un aumento della quantit\u00e0, ma a disturbi della motilit\u00e0 intestinale o a un abbassamento della soglia del dolore, secondario a patologie come ulcera peptica, patologie della colecisti, rettocolite ulcerosa, malattia di Crohn, diverticolite. In questi casi l'eccessiva flatulenza pu\u00f2 accompagnarsi a calo ponderale, dolore addominale localizzato, diarrea, sangue nelle feci. La presenza di questi sintomi di accompagnamento deve far sospettare la presenza di una patologia organica e va pertanto indagata con esami quali rettosigmoidoscopia, colonscopia o anche ecografia addomino-pelvica per identificare eventuali malattie della colecisti o masse extra-intestinali.\nRimedi.\nDietetici.\nAlcune spezie neutralizzano la produzione di gas intestinali, specialmente origano, cumino, anice e semi di finocchio e gli affini curcuma, assa fetida e kombu. A scopo preventivo \u00e8 comune l'uso di aggiungere 2-3 semi di finocchio o un pezzetto di kombu alle zuppe di verdure e di legumi.\nAnche i probiotici e i prebiotici possono ridurre la flatulenza, se usati per ristabilire l'equilibrio della flora intestinale; usati in eccesso, tuttavia, possono creare uno squilibrio che aumenterebbe la flatulenza.\nFarmacologici.\nI prodotti a base di carbone vegetale sono efficaci nel ridurre l'odore e la quantit\u00e0 delle flatulenze, se presi subito prima dei pasti.\nL'integrazione di enzimi digestivi pu\u00f2 ridurre sensibilmente la quantit\u00e0 di flatulenze se queste sono causate da alcune componenti non digerite dei cibi. Gli enzimi lattasi, lipasi, proteasi, cellulasi, saccarasi, invertasi, diastasi di malto e pectinasi sono disponibili, da soli o in combinazioni, nei prodotti commerciali. Quando non interessano la produzione stessa dei gas intestinali, agenti con una bassa tensione superficiale possono ridurre le spiacevoli sensazioni legate alla flatulenza, aiutando il dissolvimento dei gas in materia liquida o fecale.\n\u00c8 anche utile ingerire piccole quantit\u00e0 di liquidi acidi insieme ai pasti, come succo di limone o aceto, per stimolare la produzione di acido cloridrico, che a sua volta incrementa la produzione di enzimi. Questo facilita la digestione e pu\u00f2 limitare la produzione di gas.\nCosmetici.\nBiancheria intima e imbottiture al carbone attivo possono effettivamente ridurre gli odori delle flatulenze, ma non attutiscono il suono. Maggiore sicurezza si pu\u00f2 ottenere con l'uso di deodoranti e profumi. Bisogna prestare attenzione alla scelta del profumo usato per combattere l'odore, con note floreali e agrumi o erbe profumate piuttosto che muschio, che potrebbe mettere in risalto l'odore sgradevole.\nNegli altri animali.\nSolo i mammiferi sono in grado di produrre flatulenze: tra il 2005 e il 2006 in Nord America si sono verificati decine di casi di porcili andati in fiamme a causa delle flatulenze emesse dai maiali al loro interno, provocando la morte di migliaia degli stessi.\nImpatto ambientale.\nLa flatulenza viene considerata erroneamente una significativa fonte di gas serra in base alla considerazione che il \"flatus\" del bestiame conterrebbe elevate percentuali di metano. Il bestiame, infatti, \u00e8 s\u00ec responsabile di circa il 20% delle emissioni globali di questo gas nell'atmosfera, ma la quasi totalit\u00e0 (90-95%) di queste emissioni sono rilasciate attraverso la respirazione e l'eruttazione..\nLa flatulenza nella letteratura, nell'arte, nel costume.\nIn molte culture, la flatulenza \u00e8 vista come imbarazzante e scortese; ci\u00f2 \u00e8 anche dovuto al fatto che si tratta di un argomento tab\u00f9, soggetto naturale per il cosiddetto \"toilet humour\". \u00c8 il motivo per cui, in molti ambiti, ci si sforza di trattenere i peti in pubblico e, se proprio non ci si riesce, di occultarne eventualmente il rumore e l'odore.\nLa flatulenza pu\u00f2 essere considerata comica per via del suono e dell'odore prodotto. \u00c8 pratica goliardica e cameratesca, diffusa soprattutto tra gli adolescenti, il dare fuoco ai peti. In alcuni individui l'odore e il contatto diretto facciale con una flatulenza di un \"partner\" pu\u00f2 essere associato all'eccitamento sessuale (eproctofilia, flatofilia, petofilia), una manifestazione facente parte delle parafilie, strettamente connessa con la coprofilia. Alcune volte le flatulenze vengono collegate al \"face sitting\", pratica BDSM.\nNelle opere letterarie e musicali.\nLa flatulenza viene citata nella letteratura fin dall'antichit\u00e0, come nel commediografo greco Aristofane, famoso per utilizzarla con fini parodistici, perfino degli omnia divini, e nel \"Satyricon\" di Petronio Arbitro (I secolo), in cui Trimalcione intrattiene i suoi convitati con una lunga dissertazione sull'argomento."}
{"id": "2650601", "revid": "367445", "url": "https://it.wikipedia.org/wiki?curid=2650601", "title": "Moksha patamu", "text": ""}
{"id": "2650619", "revid": "158286", "url": "https://it.wikipedia.org/wiki?curid=2650619", "title": "Chiesa della Beata Vergine Mediatrice di tutte le grazie e del Santissimo Salvatore di Freto", "text": ""}
{"id": "2650623", "revid": "729019", "url": "https://it.wikipedia.org/wiki?curid=2650623", "title": "Tachicardia da rientro atrio-ventricolare di tipo nodale", "text": "La tachicardia sopraventricolare da rientro nodale, conosciuta anche come tachicardia da rientro nodale o con la sigla inglese AVNRT (\"Atrio-Ventricular Nodal Reentrant Tachycardia\"), \u00e8 un disturbo del ritmo del cuore che rientra fra le tachicardie.\nSi tratta pi\u00f9 specificamente di un tipo di tachicardia sopraventricolare (TPSV), indicando in tal modo che l'origine dell'aritmia \u00e8 al di sopra del fascio di His.\nL'AVNRT \u00e8 la TPSV pi\u00f9 comune; riguarda pi\u00f9 le donne che gli uomini (circa il 75% dei casi si osserva negli individui di sesso femminile). Il sintomo principale \u00e8 rappresentato dalle palpitazioni.\nIl trattamento dell'aritmia in pronto soccorso si fonda su alcune manovre non farmacologiche, le cosiddette manovre vagali, sull'uso di diversi farmaci, o di rado sulla cardioversione elettrica esterna.\nAttacchi frequenti e resistenti al trattamento farmacologico di profilassi possono essere trattati con l'ablazione transcatetere.\nSegni e sintomi.\nIl sintomo principale \u00e8 rappresentato dalle palpitazioni. Il paziente riferisce che il battito cardiaco \u00e8 rapido e regolare. Solitamente l'innesco \u00e8 improvviso. Spesso non esiste alcun evento precipitante, malgrado qualcuno riferisca situazioni di stress, consumo di alcol, caffeina o sostanze stupefacenti quali la cocaina. In qualche caso, l'innesco dell'aritmia \u00e8 associato ad un breve calo di pressione arteriosa. Quando questo accade, il paziente pu\u00f2 avvertire delle vertigini o raramente incorrere in una sincope. Se la frequenza cardiaca \u00e8 molto alta, e coesiste una cardiopatia ischemica o una cardiomiopatia, il paziente pu\u00f2 lamentare dolore toracico simile a quello dell'angina o stati di bassa portata con quadri di shock. Vista la scarsa associazione con le malattie cardiache di rado l'AVNRT \u00e8 un'aritmia mortale. Anche l'interruzione dell'aritmia avviene in modo improvviso, a volte a seguito di colpi di tosse o conati di vomito.\nDiagnosi.\nLa diagnosi sicura dell'aritmia \u00e8 possibile soltanto con uno studio elettrofisiologico endocavitario. Con la registrazione dell'ECG durante i sintomi si possono ottenere soltanto degli indizi.\nPu\u00f2 essere considerata una AVNRT una tachicardia a QRS stretto (ovvero con durata e morfologia del QRS sovrapponibile a quella osservabile nelle condizioni basali durante ritmo sinusale normale), con frequenza solitamente compresa fra 150 e 180 battiti per minuto ed onda P nella variante pi\u00f9 frequente dell'aritmia, la forma slow-fast, non visibile oppure pochi millisecondi dopo il QRS, mimando un blocco di branca destra (BBD) incompleto nella derivazione V1 (pseudo-r') o una pseudo-onda S nelle derivazioni inferiori. Di rado si osservano frequenze superiori, spesso in casi di abuso di sostanze stupefacenti.\nIn caso di tachicardia a QRS largo occorre innanzitutto dimostrare che si tratta di una tachicardia sopraventricolare (TPSV) e ci\u00f2 \u00e8 possibile somministrando farmaci che solo raramente hanno effetto sulle tachicardie ventricolari, come l'adenosina, che determina un fugace e selettivo blocco del nodo atrioventricolare (NAV), interrompendo le aritmie da rientro o riducendo la conduzione fra atri e ventricoli in caso di altre tachicardie sopraventricolare.\nnei pazienti che si presentino con tale aritmia, gli esami ematochimici raccomandati sono:\nClassificazione e fisiopatologia.\nL'aritmia \u00e8 sostenuta da un circuito di rientro del quale fanno parte le vie di conduzione che veicolano gli impulsi al nodo atrio-ventricolare, ovvero la via nodale lenta e la via nodale rapida, cos\u00ec chiamate per le loro propriet\u00e0 di conduzione. La via nodale lenta presenta una lenta velocit\u00e0 di conduzione degli impulsi ma un breve periodo refrattario; la via nodale rapida ha caratteristiche opposte.\nEsistono alcuni tipi di AVNRT. La \"forma comune\", detta anche slow-fast, utilizza la via nodale lenta come braccio che conduce gli impulsi al nodo atrio-ventricolare e quindi ai ventricoli (braccio anterogrado) e la via nodale rapida come braccio retrogrado che veicola gli impulsi agli atri. L'inversione del circuito d\u00e0 luogo alla forma fast-slow, detta anche \"forma non comune\" della AVNRT.\nMolto dibattito c'\u00e8 sull'anatomia del circuito di rientro della \"forma non comune\" o fast-slow, poich\u00e9 alcuni ritengono che siano due vie lente a comporlo e che la via nodale rapida sia soltanto un elemento by-stander, responsabile della conduzione degli impulsi al nodo atrio-ventricolare. Le due vie nodali lente avrebbero localizzazione sempre nel setto inter-atriale, una sul versante destro, inferiormente e poi anteriormente al seno coronarico diretta al nodo atrio-ventricolare, l'altra sul versante sinistro, superiormente al seno coronarico e pi\u00f9 vicina anatomicamente alla via nodale rapida.\nQuindi, riferendosi alla \"forma non comune\" si dovrebbe parlare non di una forma fast-slow ma di una tachicardia slow-slow e di questa esisterebbero due forme: quella nella quale la via nodale rapida offre un sostanziale contributo all'eccitazione del nodo atrio-ventricolare, detta slow-slow \"oraria\" (per la sequenza di attivazione oraria del circuito osservato dal lato destro del setto) e quella nella quale la via rapida non partecipa alla sua attivazione, detta slow-slow \"anti-oraria\" (per la sequenza di attivazione anti-oraria del circuito osservato dal lato destro del setto).\nElettrofisiologia.\nNella forma comune della AVNRT, ovvero la forma slow-fast, si osserva una lenta conduzione dell'impulso dall'atrio al fascio di His, e ci\u00f2 si esprime con un intervallo AH &gt; 200 msec. Gli elettrogrammi atriali e ventricolari che vengono registrati sul setto alla giunzione atrio-ventricolare, presentano una tipica sovrapposizione, con il primo segnale atriale, registrato in regione antero-settale, dove \u00e8 localizzata l'inserzione atriale della via nodale rapida. Il rapporto temporale fra i segnali \u00e8 lievemente variabile, potendosi osservare lievi ritardi od anticipi dei segnali atriali rispetto a quelli ventricolari. Come risultato, le onde P non sono sempre visibili all'ECG.\nLa tachicardia viene innescata dalla stimolazione atriale programmata od incrementale quando si osserva il passaggio (\"jump\") della conduzione dalla via rapida alla via lenta (improvviso prolungamento dell'intervallo AH) e, a questo punto, la retroconduzione sulla via rapida ed il perpetuarsi del circuito.\nNella forma non comune l'intervallo AH \u00e8 assolutamente variabile esprimendo il contributo variabile della conduzione dell'impulso al nodo atrio-ventricolare da parte della via nodale rapida.\nIl primo segnale atriale viene registrato all'imbocco del seno coronarico sul tetto o sul pavimento, a seconda del braccio retrogrado del circuito: via nodale lenta rapida o della via nodale lenta lenta, rispettivamente. L'intervallo VA registrato sul setto interventricolare ha valora assolutamente variabile, potendosi osservare anche casi nei quali come nella forma comune gli elettrogrammi atriali e ventricolari settali sono sovrapposti.\nPi\u00f9 spesso nelle forme nelle quali l'intervallo AH &lt; 200 msec, vi \u00e8 un contributo della via nodale rapida dell'attivazione del nodo atrio-ventricolare, l'attivazione fra le due vie lente \u00e8 oraria e la via lenta rapida (quella localizzata superiormente, nella parte sinistra del setto inter-atriale, pi\u00f9 vicina alla via nodale rapida) funge da braccio anterogrado mentre la via nodale lenta lenta funge da braccio retrogrado. Pertanto il primo segnale atriale viene registrato sul pavimento del seno coronarico.\nIn caso di intervallo AH &gt; 200 msec la via nodale lenta rapida funge da braccio retrogrado, la via nodale lenta lenta rappresenta il braccio anterogrado ed \u00e8 responsabile dell'attivazione del nodo atrio-ventricolare. L'attivazione del circuito \u00e8 anti-oraria.\nTrattamento.\nUn episodio di tachicardia parossistica sopraventricolare (SVT) dovuto ad una AVNRT pu\u00f2 essere interrotto da qualsiasi manovra in grado di bloccare la conduzione lungo il nodo atrio-ventricolare.\nManovre vagali.\nAlcuni pazienti sanno bene che alcune manovre, come tossire oppure eseguire un'espirazione forzata a glottide chiusa (la manovra di Valsalva), possono interrompere la tachicardia mediante la stimolazione del nervo vago. Queste manovre, dette manovre vagali, includono il massaggio del seno carotideo (pressione sul seno carotideo a lato del collo), la manovra di Valsalva, il massaggio oculare, la tosse o il vomito.\nFarmaci.\nTutti i farmaci antiaritmici sono efficaci nell'interrompere la AVNRTV.\nIl farmaco pi\u00f9 utilizzato in pronto soccorso per interrompere l'aritmia \u00e8 l'adenosina, particolarmente popolare per la sua brevissima durata d'azione e gli scarsi effetti collaterali.\nEccetto l'adenosina, tutti i farmaci anti-aritmici possono essere utilizzati per prevenire le recidive dell'aritmia; i pi\u00f9 utilizzati sono i beta bloccanti ed i calcio-antagonisti (come verapamil o diltiazem).\nCardioversione.\nIn circostanze molto rare, la cardioversione elettrica esterna \u00e8 necessaria, per lo pi\u00f9 se i farmaci sono inefficaci oppure l'aritmia \u00e8 mal tollerata emodinamicamente, con evidente scompenso cardiaco o ipotensione.\nAblazione trans-catetere.\nL'ablazione transcatetere con radiofrequenza \u00e8 indicata in tutti i casi in cui si verifichino recidive nonostante la terapia anti-aritmica, i farmaci siano mal tollerati o il paziente desideri non assumerli. Nei giovani con episodi recidivanti l'ablazione trans-catetere \u00e8 il trattamento di scelta."}
{"id": "2650625", "revid": "149587", "url": "https://it.wikipedia.org/wiki?curid=2650625", "title": "I Castelli Romani durante la seconda guerra mondiale", "text": ""}
{"id": "2650627", "revid": "599013", "url": "https://it.wikipedia.org/wiki?curid=2650627", "title": "Mirko Benin", "text": "Carriera.\nHa esordito in Serie A il 1\u00ba giugno 1997 con la maglia della Fiorentina giocando dal 1' al 73' della trasferta contro la , raccogliendo coi viola altre sette presenze ed una rete nel 2001-2002, dopo esperienze in prestito alla Pistoiese e alla .\nNel 2002 passa al , dove disputa 11 gare e segna un gol in Como-Torino (1-0) in quella che \u00e8 la sua ultima partita e stagione in Serie A, oltre che ad essere l'ultimo gol segnato in massima serie dai lombardi.\nLa stagione successiva \u00e8 in Serie B sempre col , mentre nel 2004 passa alla Cremonese con la quale vince il campionato di Serie C1 nel 2004-2005, conquistando cos\u00ec sul campo, la possibilit\u00e0 di calcare nuovamente i campi del campionato cadetto.\nDopo quest'ulteriore stagione, disputa l'ultimo campionato professionistico con la per passare poi alla Solbiatese in Serie D dove per\u00f2 l'esperienza dura pochi mesi.\nHa quindi una breve esperienza all'estero, precisamente con la maglia dell'In\u0111ija nel campionato serbo di secondo livello, al termine della quale si ritira.\nDal settembre 2008/2009 milita nella Vergiatese, con la quale ottiene la promozione nello stesso anno dalla 1\u00aa Categoria alla Promozione.Vince anche l'anno successivo il campionato di Promozione. Chiude la carriera con il campionato di eccellenza con la Vergiatese"}
{"id": "2650630", "revid": "27851200", "url": "https://it.wikipedia.org/wiki?curid=2650630", "title": "The Jewish Encyclopedia", "text": ""}
{"id": "2650632", "revid": "287204", "url": "https://it.wikipedia.org/wiki?curid=2650632", "title": "Sergels torg", "text": "Sergels torg \u00e8 una delle piazze principali di Stoccolma. Rinnovata in larga parte negli anni sessanta, \u00e8 intitolata allo scultore Johan Tobias Sergel.\nLa piazza.\nL'area pedonale della piazza \u00e8 situata ad un livello pi\u00f9 basso rispetto al manto stradale, e si presenta con una pavimentazione di triangoli bianchi e grigi. A pochi metri di distanza svetta un obelisco di vetro alto 37 metri, progettato dall'artista Edvin \u00d6hrstr\u00f6m e denominato \"Kristallvertikalaccent\", ai cui piedi giace una rotatoria per il traffico urbano.\nSono numerosi gli edifici che si affacciano su Sergels torg: tra questi, sul lato sud, c'\u00e8 il centro culturale \"Kulturhuset\", che incorpora anche il teatro cittadino e il quartier generale della banca centrale svedese. In direzione est ha inizio il viale \"Hamngatan\". Sul lato ovest si affacciano i grandi magazzini \"\u00c5hl\u00e9ns City\", dal cui incrocio parte il viale \"Klarabergsgatan\", mentre sul lato nord svettano le \"H\u00f6torgsskraporna\", cinque grattacieli edificati tra gli anni '50 e '60 che lambiscono l'arteria \"Sveav\u00e4gen\".\nLa piazza \u00e8 oggi un punto di riferimento per ospitare manifestazioni politiche e popolari. \u00c8 direttamente connessa alla stazione della metropolitana T-Centralen, accessibile dalla zona pedonale."}
{"id": "2650641", "revid": "1442080", "url": "https://it.wikipedia.org/wiki?curid=2650641", "title": "Serafino Pasolino", "text": " \nFu abate dei Canonici Lateranensi e insegnante di filosofia e teologia.\nScrisse i \"Lustri Ravennati\", opera in cui fa risalire l'origine di Ravenna a sei secoli dopo il diluvio universale."}
{"id": "2650644", "revid": "1884099", "url": "https://it.wikipedia.org/wiki?curid=2650644", "title": "Jason Derulo", "text": "Ha esordito nel panorama musicale mondiale nel 2010 con il suo eponimo album di debutto, anticipato dai singoli di successo mondiale \"Whatcha Say\", \"In My Head\" e \"Ridin' Solo\". Nel 2011 \u00e8 uscito il suo secondo album \"Future History\", promosso dalla hit \"Don't Wanna Go Home\". Due anni dopo \u00e8 stata la volta del terzo album \"Tattoos\", che ha prodotto i singoli di fama internazionale \"The Other Side\", \"Talk Dirty\", \"Marry Me\" e \"Wiggle\". Il suo quarto album, \"Everything Is 4\", \u00e8 stato messo in commercio nel 2015, accompagnato dal singolo di successo \"Want to Want Me\".\nA novembre 2019 ha venduto complessivamente oltre 190 milioni di copie vendute globalmente fra dischi e singoli.\nBiografia.\nNato vicino a Miami, in Florida, \u00e8 figlio di genitori di origine haitiana. Il suo cognome di nascita \u00e8 \"Desrouleaux\", ma viene presto cambiato in Derulo per renderlo pi\u00f9 facile da pronunciare in inglese. \nDopo aver passato la propria infanzia studiando opera, teatro e danza, Derulo frequenta la Dillard High School for the Performing Arts di Fort Lauderdale e si diploma presso la American Musical and Dramatic Academy di New York. Gi\u00e0 dall'et\u00e0 di sedici anni scrive canzoni per Cassie, Pitbull, Lil Wayne e Keyshia Cole fra gli altri. Nel 2006 vince il primo premio nell'ambito dello show televisivo \"Showtime at the Apollo\", ed in seguito ottiene un contratto con la Warner Bros. Records in collaborazione con la Beluga Heights.\nDerulo inizia la sua carriera da cantante collaborando nel 2007 con Birdman nel brano \"Bossy\", contenuto nell'album \"5 * Stunna\", e con Pitbull nel brano \"My Life\", contenuto nell'album \"The Boatlift\".\n2010-2011: \"Jason Derulo\", l'album di debutto.\nNel giugno 2009 viene pubblicato il suo primo singolo \"Whatcha Say\", composta su un campionamento del brano \"Hide and Seek\" di Imogen Heap. Il 30 agosto il singolo debutta alla posizione 54 della \"Billboard Hot 100\", per poi salire nelle settimane successive sino alla vetta., Il brano ebbe un particolare riscontro commerciale soprattutto negli Stati Uniti D'America arrivando alla vetta della classifica americana vincendo oltre 4 milioni di copie nel territorio statunitense. Nel 2010, il suo secondo singolo \"In My Head\", che anticipa l'uscita dell'album \"Jason Derulo\", raggiunge la vetta delle classifiche di Australia e Nuova Zelanda. Questo pezzo ebbe quasi il successo del primo, e registr\u00f2 ottime vendite in Australia, in Inghilterra e negli Stati Uniti. Il pezzo lo ha aiutato a farsi notare nel campo musicale e ha venduto circa 4,300,000 copie nel 2010. Il terzo singolo \u00e8 stato Ridin' Solo, pezzo che ha avuto un gran successo in patria.\nA novembre 2010 si prepara nuovo materiale per il prossimo album e contemporaneamente dal suo primo album pubblica \"What If\" e \"The Sky's the Limit\" entrambi singoli di minore successo dei primi.\n2011: \"Future History\".\nA maggio 2011 esce il singolo \"Don't Wanna Go Home\" che anticipa l'uscita del nuovo album \"Future History\". Il pezzo riscontra un ottimo successo in Europa, in America e soprattutto in Australia. Nell'estate 2011 esce il secondo singolo \"It Girl\". Il terzo \"Breathing\" \u00e8 uscito nell'ottobre 2011, mentre il quarto, \"Fight for You\" \u00e8 uscito nel novembre 2011. Successivamente il cantante statunitense pubblica altri tre singoli promozionali estratti sempre dallo stesso album: \"Make It Up As We Go\", \"Pick up the Pieces\" e \"That's My Shhh\". A gennaio 2012 la pop star si frattura una vertebra mentre prova alcuni passi di danza del suo successivo \"Future history world tour\" che doveva avere inizio nel febbraio 2012. A causa dell'infortunio sono state annullate tutte le date del tour. L'album pubblicato alcuni mesi prima, privato della promozione, ha avuto vendite piuttosto limitate, a differenza dei singoli che hanno avuto un elevato successo in America, Europa e Australia. Gli ascoltatori si sono limitati al download digitale della sola canzone anzich\u00e9 scaricare l'album completo.\nIl cantante ballerino pubblica il 22 maggio 2012 il singolo \"Undefeated\". La canzone parla dell'infortunio subito ma mette in risalto un ritorno che ha portato pi\u00f9 maturit\u00e0 e pi\u00f9 sicurezza. Il cantante la definisce evoluzione. Il 16 aprile 2013 esce il suo nuovo singolo \"The Other Side\" e a maggio viene pubblicato anche il relativo video.\n2013-2014: \"Tattoos\".\nIl 3 aprile del 2013 il cantante pubblica \"The Other Side\", che anticipa l'uscita dell'album \"Tattoos\". Il 31 luglio 2013 esce il nuovo singolo \"Talk Dirty\" in collaborazione con il rapper statunitense 2 Chainz, che riscuote un enorme successo internazionale raggiungendo la vetta in 7 diversi paesi e vendendo oltre 8 milioni di copie in un anno. Il 20 settembre esce il terzo album in studio di Derulo, \"Tattoos\", seguito dal terzo singolo Marry Me che ottiene un discreto successo in Australia, Stati Uniti e Norvegia. Il quarto singolo, \"Trumpets\", esce il 7 novembre del 2014 ed ottiene un buon successo internazionale, mentre il quinto singolo Stupid Love, uscito il 24 marzo del 2014, risulta essere un flop. Il sesto ed ultimo singolo estratto dall'album, \"Wiggle\", esce il 30 maggio del 2014, in collaborazione con il rapper Snoop Dogg: ottiene un enorme successo in tutto il mondo, arrivando alla numero uno in Belgio e in Regno Unito, e alla top ten in 24 paesi, vendendo oltre 4 milioni di copie nel 2014. Il video su YouTube arriva alla fine dell'anno a oltre 500 milioni di visualizzazioni.\n2015: \"Everything Is 4\".\nUn nuovo album, dal titolo \"Everything Is 4\", viene anticipato dal singolo \"Want to Want Me\": pubblicato il 9 marzo 2015, entra nella top 10 di una trentina di Paesi e raggiunge il primo posto dei singoli pi\u00f9 ascoltati con Spotify, Shazam e nella classifica iTunes; il brano diventa uno dei maggiori successi del 2015 e dello stesso Derulo.\nL'album viene pubblicato il 29 maggio 2015 e al suo interno vi sono undici tracce che vedono collaborazioni con artisti come Meghan Trainor, Jennifer Lopez K. Michelle e Stevie Wonder, con un genere musicale che spazia tra l'R&amp;B al pop. I successivi singoli estratti dal disco sono: \"Cheyenne\", \"Try Me\" e \"Get Ugly\".\nSuccessivamente il cantante annuncia l'uscita di un nuovo singolo, intitolato \"Naked\", pubblicato l'11 febbraio del 2016.\nIl 29 luglio dello stesso anno esce il singolo \"Kiss the Sky\". In questo periodo Derulo annuncia la pubblicazione di un lavoro R&amp;B a cui avrebbero dovuto partecipare anche Chris Brown e Ty Dolla Sign: il progetto non \u00e8 stato tuttavia mai pubblicato.\n2016-presente: Swalla, 2 Side 1, successo su TikTok.\nIl 3 marzo 2017 viene pubblicato il singolo \"Swalla\", featuring Nicki Minaj e Ty Dolla Sign. Il 9 marzo 2018 pubblica il singolo \"Colors\", scelto come brano ufficiale del campionato mondiale di calcio 2018. Il 24 agosto successivo ha pubblicato il singolo \"Goodbye\", in collaborazione con David Guetta, Nicki Minaj e Willy William. In questo periodo, Jason Derulo rilascia numerosi singoli che non saranno mai inseriti in alcun album: \"Colors; Make Up\" con Ava Max, \"Goodbye\" con i Florida Georgia Line, \"Mamacita\" con Farruko, \"Champion\" con Tia Ray ed infine \"Too Hot,\" unico brano da solista pubblicato in questo periodo. Successivamente Jason debutta come attore nel film musicale \"Cats\" e pubblica l\"'EP 2 Sides (Side 1)\": come si evince dal titolo, tale EP avrebbe dovuto essere la prima parte di un progetto formato da due capitoli, tuttavia il secondo EP non verr\u00e0 mai pubblicato a causa della fine dei rapporti fra Derulo e la Warner. Oggi Jason Derulo \u00e8 un artista indipendente. Sul piano attoriale, Derulo deve affrontare copiose critiche per il progetto \"Cats\": il film riceve critiche principalmente negative e viene \"premiato\" pi\u00f9 volte durante i Razzie Awards 2020.\nL'11 giugno 2020 viene reso disponibile il singolo \"Savage Love (Laxed - Siren Beat)\", realizzato in collaborazione con il produttore neozelandese Jawsh 685 e diventato virale su TikTok. Il brano raggiunger\u00e0 poi la vetta delle classifiche di Australia e Regno Unito e pi\u00f9 in generale un notevole successo planetario. A questo brano ne seguono altri rilasciati da Derulo in un arco temporale molto breve: \"Cono, Let me Take You Dancing\" e \"Don't Cry For Me\"; quest'ultimo \u00e8 un singolo del produttore Alok a cui Jason prende parte come featured artist. Il 2020 \u00e8 per Derulo l'anno dell'affermazione sulla piattaforma TikTok: il cantante raggiunge infatti 25 milioni di seguaci, dichiarando inoltre di guadagnare pi\u00f9 di 75.000 dollari per ogni video caricato su questo social network. Il 2 ottobre 2020 Derulo pubblica una nuova versione di \"Savage Love\" in collaborazione con i BTS. Nel novembre 2020 pubblica invece il singolo \"Love Not War (the Tampa Beat)\", che diventa immediatamente virale su TikTok. Nel gennaio 2021 collabora con Adam Levine nel singolo \"Lifestyle\". Nel marzo successivo firma un contratto discografico con Atlantic Records, ponendo fine all'esperienza di artista indipendente.\nVita privata.\nJason Derulo per pi\u00f9 di due anni ha avuto una relazione con la cantante Jordin Sparks. Insieme hanno pubblicato su YouTube il remix e duetto della canzone \"It Girl\", inoltre la canzone \"Marry Me\" \u00e8 dedicata a lei; per\u00f2 i due hanno interrotto la loro relazione all'inizio del 2015.\nNel luglio 2012 Jason Derulo ha condotto con la compagnia della cantante Kelly Rowland il programma televisivo australiano \"Everybody Dance Now 2012\" in cui, in veste di giudici di gara, si esibivano dal vivo. Nel settembre 2012 Jason Derulo ha preso parte ad una campagna di beneficenza in Ruanda contro la fame in Africa.\nNel 2020 ha cominciato a frequentare la modella Jena Frume, da cui, il 28 marzo 2021, ha annunciato di aspettare un figlio di nome Jason King Derulo."}
{"id": "2650645", "revid": "149587", "url": "https://it.wikipedia.org/wiki?curid=2650645", "title": "Serafino Pasolini", "text": ""}
{"id": "2650646", "revid": "987588", "url": "https://it.wikipedia.org/wiki?curid=2650646", "title": "Martinus Nijhoff", "text": "Biografia.\nI primi studi li comp\u00ec ad Amsterdam, dove si laure\u00f2 in legge; ben presto per\u00f2 la sua passione per la letteratura prese il sopravvento e studi\u00f2 lettere all'Universit\u00e0 di Utrecht. Gi\u00e0 nel suo primo libro di versi, \"Il passeggiatore\", del 1916, si intravedeva un'originalit\u00e0 di linguaggio con forti elementi espressionisti. La sua poesia si basa soprattutto sulla nostalgia dell'infanzia. Nella raccolta \"Forme\" del 1924 sono molto vivide le tematiche relative ai problemi adolescenziali risolti in chiave religiosa. \nLa raccolta \"Nuove poesie\" del 1934 contiene molte poesie a sfondo sociale ad ampio respiro, tra le quali spicca \"Awater\" in cui Nijhoff fonde in modo mirabile il favoloso e il reale. Da ricordare anche \"L'ora U\", del 1941 e il dramma liturgico \"Il bosco sacro\" \u00e8 stato pi\u00f9 volte rappresentato. Degna di nota anche la rapsodia \"Pierrot alla lanterna\" del 1919. \nVanno infine menzionate sue ottime traduzioni, in particolare quelle da Euripide e da Thomas Stearns Eliot."}
{"id": "2650647", "revid": "72396", "url": "https://it.wikipedia.org/wiki?curid=2650647", "title": "Ernesto Matteo Poggi", "text": ""}
{"id": "2650649", "revid": "767487", "url": "https://it.wikipedia.org/wiki?curid=2650649", "title": "Francesco Cigardi", "text": "Carriera.\nHa esordito in Serie A nel corso della stagione 2002-2003 con la maglia del , squadra che segue nella sua discesa prima nel campionato cadetto e poi in C1, dove diventa titolare. Seguono esperienze col Pizzighettone, col Montichiari e con la Pro Patria, prima di intraprendere l'avventura svizzera col Chiasso.\nNella stagione 2011/2012 si trasferisce alla Pontelambrese, che milita nel campionato di prima categoria in Lombardia.\nA Gennaio 2014 sigla l'accordo con il Copreno Calcio, squadra militante nella Prima Categoria lombarda.\nA Settembre 2014 si trasferisce al Real Anzano, squadra di Prima Categoria lombarda."}
{"id": "2650650", "revid": "1573940", "url": "https://it.wikipedia.org/wiki?curid=2650650", "title": "Shahrest\u0101n di Qirokarzin", "text": "Lo shahrest\u0101n di Qirokarzin o di Qir e Karzin (farsi \u0634\u0647\u0631\u0633\u062a\u0627\u0646 \u0642\u06cc\u0631 \u0648 \u06a9\u0627\u0631\u0632\u06cc\u0646) \u00e8 uno dei 29 \"shahrest\u0101n\" della provincia di Fars, in Iran. Lo shahrest\u0101n \u00e8 suddiviso in 2 circoscrizioni (\"bakhsh\"): "}
{"id": "2650652", "revid": "327653", "url": "https://it.wikipedia.org/wiki?curid=2650652", "title": "Libro degli allogeni", "text": ""}
{"id": "2650657", "revid": "38120", "url": "https://it.wikipedia.org/wiki?curid=2650657", "title": "Buon Pastore", "text": ""}
{"id": "2650666", "revid": "298229", "url": "https://it.wikipedia.org/wiki?curid=2650666", "title": "Souled Out (WCW)", "text": "Souled Out \u00e8 stato un evento in pay-per-view di wrestling prodotto dalla World Championship Wrestling nel mese di gennaio dal 1997 al 2000. Inizialmente \u00e8 stato un ppv della nWo, ma non riscosse molto interesse, per cui venne trasformato in un PPV WCW vs nWo (wrestler a favore della federazione contro wrestler a favore della stable) fino al 1999, quando il team si sciolse. Nel 2001 \u00e8 stato sostituito da \"WCW Sin\"."}
{"id": "2650667", "revid": "74801", "url": "https://it.wikipedia.org/wiki?curid=2650667", "title": "Louis de la Corne, Chevalier de la Corne", "text": "Biografia.\nLouis de la Corne nacque nel 1703 a Fort Frontenac, nella porzione di Nordamerica sotto dominazione francese. Figlio di Jean-Louis de La Corne de Chaptes e di Marie P\u00e9caudy de Contrec\u0153ur, venne battezzato a Montr\u00e9al nel 1704. Inizi\u00f2 la carriera militare nel 1722 come guardiamarina di seconda classe. Cinque anni pi\u00f9 tardi ottenne la promozione di guardiamarina di prima classe. Si spos\u00f2 nel 1728 con Marie-Anne Hubert de Lacroix. Dopo il matrimonio, sebbene non avesse abbandonato la carriera militare, inizi\u00f2 la sua attivit\u00e0 nel lucroso traffico di pellicce. In seguito, come militare ottenne delle promozioni: nel 1738 divenne tenente e nel 1744 capitano. Nel 1747, in Acadia, era comandante in seconda di circa trecento truppe, formate da francesi e amerindiani, sotto la direzione di Nicolas-Antoine Coulon de Villiers, le quali vennero attaccati da un distaccamento britannico. De Villiers venne ferito all'inizio della battaglia, cos\u00ec de la Corne, diventato comandante, riusc\u00ec a prendere in mano la situazione e riusc\u00ec a sconfiggere gli inglesi. Per questa azione eroica, La Corne venne premiato con la Croce di San Luigi. In seguito fu ancora impegnato in azioni militari. Nel 1752 La Corne divenne comandante del \"poste de l'Ouest\". Durante il suo servizio a ovest, La Corne fu attivo nel miglioramento e nella costruzione di forti (Fort Paskoya e Fort de la Corne) e nell'esplorazione. Nel 1755 La Corne torn\u00f2 a est e fu impegnato nella guerra franco-indiana, avendo il compito di pattugliare, via acqua, la zona tra Montreal e il Lago Ontario. Doveva venire riportato in Francia, ma fu vittima di un naufragio."}
{"id": "2650669", "revid": "12458", "url": "https://it.wikipedia.org/wiki?curid=2650669", "title": "Louis de la Corne, Cavaliere de la Corne", "text": ""}
{"id": "2650670", "revid": "767487", "url": "https://it.wikipedia.org/wiki?curid=2650670", "title": "Tutta la citt\u00e0 canta", "text": "Tutta la citt\u00e0 canta, riedito con il titolo di Sei per otto, quarantotto, \u00e8 un film diretto dal regista Riccardo Freda e realizzato tra il 1943 e il 1945.\nTrama.\nUn maestro elementare \u00e8 tenuto sotto la rigida tutela di due sue zie che lo umiliano continuamente. Inaspettatamente giunge la notizia della morte di un danaroso parente che lascia erede universale il timido maestrino. Questi si reca in citt\u00e0 per prendere possesso dei suoi averi, costituiti solamente da una compagnia di teatro di rivista per la quale il suo defunto parente aveva speso tutti i suoi averi. Il povero giovanotto che credeva di possedere ricche miniere, si d\u00e0 il bel tempo con le artiste della compagnia, che frattanto si trasferisce nel paesino dove egli insegna provocando grande scandalo e dando luogo ad una serie di equivoci. Alla fine il giovane si ribella alla tutela delle zie e si unisce alla compagnia di artisti.\nProduzione.\nIl film ebbe gravi problemi di realizzazione: la produzione fu infatti interrotta dopo i fatti dell'8 settembre. Freda in seguito riprese in mano il film, ma nel frattempo o si erano trasferiti al Nord dove lavoravano con il cinema di Sal\u00f2 mentre Vivi Gioi era ingrassata. Per terminare il film Freda dovette girare alcune scene di raccordo usando delle controfigure, che furono montate in scene molto veloci.\nLa pellicola venne girata negli studi cinematografici Pisorno di Tirrenia."}
{"id": "2650671", "revid": "2373", "url": "https://it.wikipedia.org/wiki?curid=2650671", "title": "Depressione di Genova", "text": ""}
{"id": "2650675", "revid": "174925", "url": "https://it.wikipedia.org/wiki?curid=2650675", "title": "Tachicardia da rientro nel nodo atrioventricolare", "text": ""}
{"id": "2650680", "revid": "729019", "url": "https://it.wikipedia.org/wiki?curid=2650680", "title": "Blackjack Mulligan", "text": "\u00c8 il padre di Barry e Kendall Windham e il nonno materno di Windham Rotunda, che combatte con il ring name Bray Wyatt e di Taylor Rotunda (che combatte con il ring name Bo Dallas).\nCarriera.\nDa giovane, Windham gioc\u00f2 a football alla Texas Western University. Inizi\u00f2 a dedicarsi al wrestling all'inizio degli anni sessanta e venne allenato da Joe Blanchard e da Verne Gagne e cominci\u00f2 a lottare nella AWA. Dopo aver vinto qualche titolo in questa federazione, pass\u00f2 alla World Wide Wrestling Federation e divent\u00f2 heel lottando come Blackjack Mulligan e avendo come manager The Grand Wizard. Lott\u00f2 vari match contro Pedro Morales e Bruno Sammartino.\nMulligan successivamente ritorn\u00f2 nel Midwest e, con Blackjack Lanza, form\u00f2 il tag team \"The Blackjacks\". I due vinsero vari titoli di coppia nella NWA e, nell'agosto 1975, vinsero i WWWF World Tag Team Championship.\nBlackjack, dopo il suo stint in WWWF, torn\u00f2 alla carriera in singolo e pass\u00f2 alla Jim Crockett Promotions dove detenne l'NWA United States Heavyweight Championship (oggi WWE United States Championship) e l'NWA World Tag Team Championship (Mid-Atlantic Version) insieme a Ric Flair.\nMulligan ebbe una lunga e combattuta faida con Andr\u00e9 the Giant, nel quale fu il gigante francese a prevalere e lott\u00f2 spesso in Florida in incontri di coppia in squadra con Dusty Rhodes, Dick Murdoch e suo figlio Barry Windham.\nNel 1986, Mulligan cominci\u00f2 a lottare con una maschera con il ring name \"Big Machine\" insieme a \"The Giant Machine\" (Andr\u00e9 The Giant) e \"Super Machine\" (Bill Eadie) nella stable The Machines. Successivamente lott\u00f2 in World Class Championship Wrestling come heel contro Bruiser Brody, Chris Adams e Kevin e Lance Von Erich.\nIl 1\u00ba aprile 2006, Blackjack Mulligan e Blackjack Lanza sono stati introdotti nella WWE Hall of Fame da Bobby Heenan.\nMorte.\n\u00c8 deceduto il 7 aprile 2016 all'et\u00e0 di 73 anni.\nTitoli e riconoscimenti.\nChampionship Wrestling from Florida\nEuropean Wrestling Union\nInternational Pro Wrestling\nInternational Wrestling Federation\nMid-Atlantic Championship Wrestling\nNWA Big Time Wrestling\nNWA Western States Sports\nPro Wrestling Illustrated\nWorld Wrestling Association\nWorld Wide Wrestling Federation"}
{"id": "2650683", "revid": "212348", "url": "https://it.wikipedia.org/wiki?curid=2650683", "title": "Shahrest\u0101n di Sepidan", "text": "Lo shahrest\u0101n di Sepidan (farsi \u0634\u0647\u0631\u0633\u062a\u0627\u0646 \u0633\u067e\u06cc\u062f\u0627\u0646) \u00e8 uno dei 29 \"shahrest\u0101n\" della provincia di Fars, in Iran. Il capoluogo \u00e8 Ardakan. Lo shahrest\u0101n \u00e8 suddiviso in 3 circoscrizioni (\"bakhsh\"): "}
{"id": "2650684", "revid": "767487", "url": "https://it.wikipedia.org/wiki?curid=2650684", "title": "Chi l'ha visto? (film)", "text": "Chi l'ha visto? \u00e8 un film del 1945 diretto da Goffredo Alessandrini.\nTrama.\nEmilio \u00e8 un attore girovago che viene riconosciuto e accolto da una famiglia come l'uomo che alcuni anni prima era andato via senza lasciare tracce. La padrona di casa \u00e8 una donna anziana e dispotica, che prende di mira soprattutto la giovane nipote Luisella, che crede Emilio suo padre. Emilio all'inizio \u00e8 costretto a sottomettersi alle inopportune disposizioni che la donna impartisce, ma presto si affeziona a Luisella e quando viene messa in gioco la sua felicit\u00e0, reagisce e riesce a ristabilire l'ordine nella famiglia. Alla fine, preso dalla nostalgia, riprende la sua vita di girovago.\nProduzione.\nIl film fu girato nel 1943 a Cinecitt\u00e0.\nDistribuzione.\nA causa degli avvenimenti bellici, fu proiettato nelle sale soltanto a partire dall'estate 1945.\nIl Centro sperimentale di cinematografia che gestisce l'archivio della Cineteca Nazionale ha dichiarato il film perduto e dunque introvabile."}
{"id": "2650686", "revid": "123197002", "url": "https://it.wikipedia.org/wiki?curid=2650686", "title": "Casa Castagna", "text": "Casa Castagna \u00e8 un programma televisivo italiano che viene condotto da Alberto Castagna e viene trasmesso da Canale 5 nel pomeriggio, alle 14.15, dal luned\u00ec al venerd\u00ec dal 18 settembre 1995 al 28 giugno 1996. La regia della trasmissione \u00e8 affidata a Gianni Boncompagni, reduce dal successo di \"Non \u00e8 la Rai\", terminato pochi mesi prima; sar\u00e0 l'ultimo lavoro del regista sulle reti Mediaset.\nFanno parte del cast anche Yang Yu-Lin, nel ruolo della \"colf\" dell'ipotetica Casa Castagna, e Maria Teresa Antonucci nel ruolo del notaio dei giochi. Autori del programma sono Pasquale Romano e Irene Ghergo.\nNel mese di giugno del 1996 il conduttore sar\u00e0 sostituito nel suo ruolo per un breve periodo da Gabriella Carlucci al fine di portare a termine la gravidanza.\nLa trasmissione.\nInizialmente, la trasmissione si propone come un'ennesima variante del \"dating game\", con tre coppie di fidanzati che si sfidano con l'obiettivo di raggiungere il maggior grado di affinit\u00e0 tra i due partner, riprendendo la formula del ben noto \"Tra moglie e marito\"; il gioco si svolge in due differenti giornate, nelle quali rispettivamente rispondono alle stesse domande le donne e poi gli uomini.\nDopo una partenza in sordina, si decide di accantonare la formula iniziale per dare spazio a dei giochi telefonici che coinvolgono anche il pubblico a casa, sulla falsariga di quelli proposti nelle stagioni precedenti nell'altra trasmissione di Boncompagni, \"Non \u00e8 la Rai\"; Castagna propone cos\u00ec diversi quesiti come \"Dove va in vacanza Alberto?\", \"Trova Castagna\", una sorta di gratta e vinci in cui il conduttore gratta per il concorrente una carta per scoprire se vinca, \"Che cosa cosa\", in cui il conduttore mima un oggetto con l'intento di farlo indovinare allo spettatore e \"In causa i bambini\", in cui otto bambini si sottopongono a delle domande poste in seguito ai loro genitori, che devono rispondere secondo quello che i loro figli rispondono, anche questa volta per scoprire quanto affinit\u00e0 ci fosse tra i genitori ed i loro figli.\nPer un certo periodo, grande spazio viene dato al gioco dei \"Cos\u00ec\". I concorrenti devono indovinare un oggetto basandosi su degli indizi che scorrono nella parte inferiore dello schermo, piuttosto fumosi e concessi con parsimonia dal notaio. \u00c8 possibile dare una sola risposta e il montepremi cresce ad ogni errore. Nel giro di qualche mese, quando \u00e8 evidente la difficolt\u00e0 nell'individuare l'oggetto e l'attesa che il gioco genera, interi blocchi della trasmissione finiscono per essere dedicati alla ricerca dei \"Cosi\", con tantissime persone che sfilano davanti al microfono armati di appunti e foglietti per tentare d'indovinare. Terminati gli indizi, si rivela che il nome dell'oggetto \u00e8 composto da 4 parole e s'iniziano a rivelare man mano, a titolo di aiuto, le lettere che le compongono. La prima parola ad essere composta e svelata \u00e8 \"della\". Il gioco si protrarr\u00e0 per molto tempo e coinvolger\u00e0 sia telefonate da casa che concorrenti in studio in misura pi\u00f9 o meno uguale. Il pubblico si appassioner\u00e0 al punto da far crescere il montepremi fino a cifre mai raggiunte prima d'allora nella TV italiana. Il montepremi di 303.700.000 lire viene vinto dal dottor Franco Vallese, che se lo aggiudica indovinando gli \"antineutrini della particella Tau\".\nCollocazione in palinsesto.\nPer la terza stagione consecutiva, Canale 5 affida ad Alberto Castagna la fascia del primo pomeriggio, in passato gi\u00e0 occupata da \"Sar\u00e0 vero?\" (1993-1994) e \"Complotto di famiglia\" (1994-1995), che sono andati in onda pi\u00f9 o meno allo stesso orario del nuovo format. Anche il regista, Gianni Boncompagni, dopo la cancellazione di \"Non \u00e8 la Rai\" si vede confermare per un altro anno nella fascia pomeridiana, tornando in regia sull'ammiraglia Fininvest dopo alcuni anni.\nAccoglienza e critiche.\nLa trasmissione non viene ben accolta dalla critica, che la accusa di scarsa originalit\u00e0; in particolar modo la versione iniziale del format, con protagonisti i partner che si mettono a confronto, la giudica eccessivamente simile a \"Tra moglie e marito\", programma condotto da Marco Columbro sempre su Canale 5 alcuni anni prima. Anche la scenografia dello show, che rappresenta di fatto l'abitazione di Castagna, come da titolo, la giudica troppo simile a quella di \"Pronto, Raffaella?\", trasmissione condotta da Raffaella Carr\u00e0 e diretta anch'essa da Boncompagni, trasmessa da Raiuno negli anni ottanta. Il programma lo accusa di sfruttare anche la presenza dei bambini per scopi televisivi.\nMolte proteste giungono infine poich\u00e9, essendo la trasmissione registrata, anche i giochi telefonici si svolgono in differita, rendendo cos\u00ec impossibile la loro risoluzione.\nAnche dal punto di vista degli ascolti la trasmissione risulta essere un flop, non venendo cos\u00ec riconfermata per la stagione successiva; dal settembre 1996, la fascia sar\u00e0 ricoperta da Maria De Filippi con la trasmissione \"Uomini e donne\", tuttora in onda."}
{"id": "2650697", "revid": "1869172", "url": "https://it.wikipedia.org/wiki?curid=2650697", "title": "L.A. Is My Lady", "text": "L.A. Is My Lady \u00e8 uno degli ultimi album del cantante statunitense Frank Sinatra. Il disco \u00e8 stato pubblicato nel 1984 e gli arrangiamenti sono di Quincy Jones. Nel corso dell'incisione, il cantante Michael Jackson entr\u00f2 a sorpresa in studio chiedendo di farsi autografare da \"The Voice\" l'album \"My Way\". La casa discografica \u00e8 la Warner Bros. Records. L'album ha raggiunto l'ottava posizione in classifica in Svezia."}
{"id": "2650705", "revid": "767487", "url": "https://it.wikipedia.org/wiki?curid=2650705", "title": "Daniele Gregori", "text": "Carriera.\nHa esordito in Serie A nel corso della stagione 2002-2003 con la maglia del , squadra \ncon la quale aveva ottenuto la promozione in massima serie la stagione precedente. Sono 11 i gettoni raccolti in massima serie, che per\u00f2 non valgono la riconferma in serie A. Difatti viene prima prestato al Genoa e poi in sequenza veste le maglie di , nuovamente Como e sempre in Serie B.\nNel 2005 scende in Serie C1 acquistato dal . In seguito gioca per il Benevento, il Foligno, l'Angelana ed il Todi.\nDopo il ritiro, entra nello staff di Federico Giunti, seguendolo nelle sue esperienze con Gualdo, Foligno, Maceratese e Perugia."}
{"id": "2650710", "revid": "119990824", "url": "https://it.wikipedia.org/wiki?curid=2650710", "title": "Fontana di Capodimonte", "text": "La fontana di Capodimonte \u00e8 una delle fontane storiche di Capodimonte (Napoli); sita presso il Tondo di Capodimonte, nelle immediate vicinanze c'\u00e8 la basilica dell'Incoronata Madre del Buon Consiglio e la monumentale fontana della Duchessa.\nVi sono poche informazioni storiche circa questa struttura idrica; molto probabilmente, fu costruita in occasione della sistemazione della zona ad opera di Antonio Niccolini, che progett\u00f2 la vasta scala monumentale, che termina proprio con la fontana in oggetto. La sua funzione in origine doveva essere quella di abbeveratoio per i cavalli, che stanchi per la non facile salita di via Santa Teresa e del corso Amedeo di Savoia, dovevano intraprendere la pi\u00f9 ripida e tortuosa via Capodimonte.\nLa fontana \u00e8 stata resa famosa da una celebre canzone napoletana del 1945, \"Munasterio 'e Santa Chiara\", scritta da Michele Galdieri e musicata da Alberto Barberis; sebbene non si sa bene se si riferisca a questa fontana oppure alla fontana della Duchessa che si trova pi\u00f9 avanti, una \"fontana di Capodimonte\" si riscontra nel seguente verso: \"Funtanella 'e Capemonte, chistu core 'mme se schianta, quanno sento 'e d\u00ed da 'a gente ca s'\u00e8 fatto malamente stu paese...ma pecch\u00e9?\"."}
{"id": "2650711", "revid": "27852068", "url": "https://it.wikipedia.org/wiki?curid=2650711", "title": "Sette precetti di Noah", "text": ""}
{"id": "2650718", "revid": "1573940", "url": "https://it.wikipedia.org/wiki?curid=2650718", "title": "Shahrest\u0101n di Shiraz", "text": "Lo shahrest\u0101n di Shiraz (farsi \u0634\u0647\u0631\u0633\u062a\u0627\u0646 \u0634\u06cc\u0631\u0627\u0632) \u00e8 uno dei 29 \"shahrest\u0101n\" della provincia di Fars, in Iran. Il capoluogo \u00e8 Shiraz. Lo shahrest\u0101n \u00e8 suddiviso in 5 circoscrizioni (\"bakhsh\"): \nLa circoscrizione di Sarvestan (\u0628\u062e\u0634 \u0633\u0631\u0648\u0633\u062a\u0627\u0646), con la citt\u00e0 di Sarvestan, \u00e8 ora diventata uno shahrest\u0101n, analogamente allo Shahrest\u0101n di Kharameh e allo Shahrest\u0101n di Kavar."}
{"id": "2650723", "revid": "125492162", "url": "https://it.wikipedia.org/wiki?curid=2650723", "title": "Forze armate albanesi", "text": "Le Forze armate albanesi, in albanese \"Forcat e Armatosura t\u00eb Republik\u00ebs s\u00eb Shqip\u00ebris\u00eb\" (FARSH), vennero costituite dopo la dichiarazione d'indipendenza nel 1912, e comprendono il comando generale con sede a Durazzo, la Forca Tok\u00ebsore (esercito), la Forca Ajrore o FASH (aeronautica) e la Forca Detare (marina).\nIl presidente dell'Albania \u00e8 il comandante in capo delle forze armate della nazione. In tempo di pace, i poteri del presidente come comandante in capo vengono eseguiti tramite il Primo ministro e il Ministro della difesa.\nL'esercito albanese ha avuto spesso il supporto di molti paesi NATO, tra cui Stati Uniti, Germania, Italia, Paesi Bassi, Belgio, Grecia e Turchia. In seguito l'esercito albanese ha lanciato nel 2002 un programma di riforme, migliorando la professionalit\u00e0 dei militari e naturalmente riducendo il loro numero.\nIl 4 aprile 2009 l'Albania \u00e8 diventato membro della NATO.\nPoteri.\nSecondo la Costituzione albanese, le forze armate hanno il diritto e il dovere di:\nStoria.\nL'esercito albanese ha origine dalle milizie medievali che facevano parte dei principati albanesi e che furono unite nella Lega di Alessio sotto Skanderbeg nel 1444, formando per la prima volta un esercito albanese unito.Dopo la conquista ottomana dell'Albania ci furono continue rivolte da parte di trib\u00f9 albanesi che alla fine formarono il primo nucleo dell'Esercito nazionale Albanese.Il 4 dicembre 1912, poco dopo la dichiarazione d'indipendenza, il primo ministro albanese Ismail Qemali e il suo governo formarono l'Esercito nazionale albanese. Il suo primo comandante in capo fu il tenente colonnello Ali Shefqet Shkupi. Nel 1923, le forze armate albanesi schieravano 10.691 truppe attive, comprese le forze di polizia militare. A quel tempo, l'Albania non aveva una marina.\nNel 1927, le forze armate albanesi contavano circa 8.000 effettivi, organizzati in 3 gruppi, con sede a Tirana, Scutari e Berat. Ogni gruppo era organizzato in 3 battaglioni di 500 uomini. Inoltre, un battaglione di guardie di 350 uomini era stato organizzato a Tirana. 4 battaglioni da montagna erano in riserva, cos\u00ec come carri armati e auto blindate. Inoltre, nella capitale vi erano una scuola per cadetti, una scuola di mitragliatori e una scuola di bombardieri. Il coinvolgimento italiano nelle forze armate albanesi era significativo, con un colonnello italiano assegnato a ciascuno dei 3 principali gruppi e un ufficiale italiano assegnato a ciascun battaglione e batteria e a ciascuna unit\u00e0 medica, veterinaria e di trasporto. Solo nel 1927, l'esercito albanese ordin\u00f2 20.000 fucili, 40 cannoni da montagna, 120 mitragliatrici e altri rifornimenti dall'Italia.\nRegio esercito albanese.\nIl Regio esercito albanese (in albanese: \"Ushtria Mbret\u00ebrore Shqiptare\") \u00e8 stato l'esercito del re Zog I dal 1928 al 1939. Il suo comandante in capo era il re stesso; il suo comandante generale Xhemal Aranitasi; il suo capo di stato maggiore era il generale Gustav von Myrdacz. L'esercito \u00e8 stato finanziato principalmente dall'Italia. Il 7 aprile 1939 le truppe italiane invasero il paese e lo conquistarono in 6 giorni dopo aver sopraffatto la resistenza dell'esercito albanese.\nRegime comunista.\nSubito dopo il termine della seconda guerra mondiale, in Albania si stabil\u00ec un regime comunista spalleggiato dalla Jugoslavia e dall'Unione Sovietica. Il paese firm\u00f2 il Patto di Varsavia insieme alle altre potenze comuniste e stati satelliti dell'URSS. L'esercito albanese, ridenominato Armata popolare albanese, inizi\u00f2 cos\u00ec a munirsi di armi russe, dai semplici fucili ai carri armati, e a volte prodotti in Albania, anche se di una qualit\u00e0 non professionale. Il controllo delle forze armate era nelle mani di Enver Hoxha, il quale, nei primi anni di governo, si era preso anche la carica di Comandante supremo delle forze armate. Con il raffreddamento delle relazioni con la Jugoslavia, il dittatore riteneva che quest'ultima stava cercando di annettere il paese, e infine ruppe ogni \"amicizia\", ma non senza iniziare a preoccuparsi seriamente. Anche se la superpotenza russa aveva aiutato l'Albania a fornire il suo esercito di armi moderne, lo stato albanese mette fine anche all'alleanza con il comunismo russo. Uscito ufficialmente dal patto di Varsavia nel 1968, e dopo aver tentato inutilmente una nuova eterna amicizia con il popolo cinese, che aveva comportato anche l'abolizione dei gradi militari sul modello dell'Esercito Popolare di Liberazione cinese (i gradi verranno reintrodotti nel 1991 col presidente Ramiz Alla) e l'adozione di concetti strategici della guerra di guerriglia, Hoxha isoler\u00e0 l'Albania dal resto dell'Europa, costruendo pi\u00f9 di 750 000 bunker fortificati in tutto il paese, e appoggiando una propaganda che aveva come principio il rifiuto degli altri paesi, i quali avrebbero voluto invadere il paese delle aquile. In questo periodo il servizio militare era obbligatorio, con due anni di durata, per le persone dall'et\u00e0 tra 18 e 20 anni. Inoltre, uomini e donne, anche dopo aver passato i due anni alla leva militare, dovevano esercitarsi o compiere diverse azioni almeno una volta all'anno, con durata compresa tra 2 settimane o un mese intero.\nDurante questi anni il Sigurimi, il servizio segreto dell'Albania comunista, \u00e8 stato responsabile dell'esecuzione, della prigionia e della deportazione di oltre 600 ufficiali delle forze armate, neutralizzando completamente l'abilit\u00e0 delle forze armate di iniziare un colpo di stato. Inizialmente l'epurazione comunista si concentr\u00f2 sul personale militare diplomato alle accademie militari occidentali (principalmente dall'Italia 1927-1939), e fu estesa successivamente agli ufficiali laureati dall'Unione Sovietica (dopo che l'Albania abbandon\u00f2 il Patto di Varsavia nel 1968).\nModernizzazione.\nNegli anni novanta, la nuova democrazia stabilita in Albania aveva problemi pi\u00f9 emergenti. Durante l'anarchia albanese del 1997, i tentativi politici di usare l'esercito per reprimere i disordini fallirono. Solo nel 1999 iniziarono una serie di riforme, che avevano come obiettivo la modernizzazione dell'esercito e, nel contempo, la distruzione, assistita dagli statunitensi, di agenti per la guerra chimica lasciati dal regime comunista. Molte armi furono ritenute vecchie, visto che molte erano state importate dalla Russia o dalla Cina. L'Albania ha accolto migliaia di rifugiati kosovari durante il conflitto del 1999 e ha consentito alla NATO di fornire assistenza logistica alle truppe della Kosovo Force attraverso la Zona di comunicazioni Ovest con sede a Durazzo. L'Albania faceva parte della SFOR in servizio in Bosnia (allora missione dell'Unione Europea Althea), e le forze di pace albanesi hanno fatto inoltre parte dell'ISAF in Afghanistan e della forza internazionale di stabilizzazione in Iraq. L'Albania \u00e8 stata un fermo sostenitore della politica statunitense in Iraq e una delle sole quattro nazioni a contribuire con truppe alla fase di combattimento dell'Operazione Enduring Freedom. L'aumento del budget militare \u00e8 stata una delle condizioni pi\u00f9 importanti per l'integrazione nella NATO, avvenuta completamente nel 2009. Attualmente si sta svolgendo una riforma importante, la diminuzione da 12.000 a 8.000 soldati professionisti e meglio equipaggiati. Dal 2018, inoltre, la NATO sta investendo oltre 50 milioni di euro nella modernizzazione della base aerea di Ku\u00e7ov\u00eb. Al 2019, le forze armate albanesi contano 8000 soldati attivi e circa 5.000 riservisti.\nMissioni.\nAttualmente le forze albanesi sono impegnate nelle seguenti missioni:\nIn passato, sono state inoltre impegnate nelle seguenti missioni:"}
{"id": "2650724", "revid": "767487", "url": "https://it.wikipedia.org/wiki?curid=2650724", "title": "Every Body Tells a Story", "text": "Every Body Tells a Story \u00e8 l'album di debutto dell'attrice Brigitte Nielsen, pubblicato nel 1987 dalla Polydor Records e prodotto da Christian De Walden, gi\u00e0 produttore, tra gli altri, degli album di Amanda Lear.\n\u00c8 stata estratta come singolo la canzone che d\u00e0 il titolo all'album, arrivata in Italia alla posizione numero 38 della classifica."}
{"id": "2650728", "revid": "729019", "url": "https://it.wikipedia.org/wiki?curid=2650728", "title": "Emicrania oftalmica", "text": "L'emicrania oftalmica \u00e8 una patologia conseguente alla vasocostrizione dei condotti ematici dell'apparato visivo. Pu\u00f2 essere causato da semplici vizi refrattivi non corretti (miopia, ipermetropia o astigmatismo) oppure da patologie oculari che rendono difficoltosa la visione (quali la cataratta); per\u00f2 pu\u00f2 anche avere un'origine di altro tipo (ad esempio, infiammazione del nervo trigemino).\nSintomi.\n1\u00aa fase: aura perdita della percezione della distanza dagli oggetti;\n2\u00aa fase: emicrania acuta localizzata con possibili disturbi come perdita di sensibilit\u00e0 al palato e alle dita delle mani, nausea, disturbi del linguaggio, vomito nelle crisi particolarmente forti.\nDurata complessiva della patologia.\nDai 20 minuti a oltre le 4 ore.\nPossibili cause scatenanti.\nStress, ansia, nervosismo, alimentazione.\nTerapia sintomatica.\nAll'inizio della prima fase assumere caff\u00e8 amaro (permette una rapida vasodilatazione ridimensionando l'emicrania) accompagnato da analgesico.\nPrecauzioni.\nContattare un medico che eventualmente pu\u00f2 richiedere visita neurologica presso centro emicranie, visita oculistica e risonanza magnetica."}
{"id": "2650731", "revid": "174925", "url": "https://it.wikipedia.org/wiki?curid=2650731", "title": "Muscolo infraspinato", "text": ""}
{"id": "2650732", "revid": "729019", "url": "https://it.wikipedia.org/wiki?curid=2650732", "title": "Nazionale di calcio a 5 di Timor Est", "text": "La nazionale di calcio a 5 del Timor Est \u00e8 la rappresentativa di Timor Est.\nEsordio.\nLa squadra esord\u00ec con una sconfitta in un'amichevole contro il Brasile il 13 ottobre del 2006, dove perse per 76-0. Attualmente non ha partecipato ad alcuna qualificazione per i campionati asiatici e per i campionati mondiali. Le uniche apparizioni sono state per l'Asian Indoor Games 2007 a Macao, ed al Campionato di calcio a 5 dell'AFF 2012.\nPalestra.\nLe partite della nazionale di Timor Est si giocano nella capitale Dili.\nColori della squadra.\nIl nero ed il rosso sono i colori delle divise della squadra.\nRosa.\nAggiornata ai Asian Indoor Games 2007 giocati a Macao, Cina dal 26 ottobre al 3 novembre 2007."}
{"id": "2650733", "revid": "1573940", "url": "https://it.wikipedia.org/wiki?curid=2650733", "title": "Shahrest\u0101n di Zarrindasht", "text": "Lo shahrest\u0101n di Zarrindasht (farsi \u0634\u0647\u0631\u0633\u062a\u0627\u0646 \u0632\u0631\u06cc\u0646\u200c\u062f\u0634\u062a) \u00e8 uno dei 29 \"shahrest\u0101n\" della provincia di Fars, in Iran. Il capoluogo \u00e8 Hajiabad. Lo shahrest\u0101n \u00e8 suddiviso in 2 circoscrizioni (\"bakhsh\"): "}
{"id": "2650739", "revid": "287204", "url": "https://it.wikipedia.org/wiki?curid=2650739", "title": "I'm the One... Nobody Else", "text": "I'm the One... Nobody Else \u00e8 il secondo e ultimo album dell'attrice Brigitte Nielsen, pubblicato nel 1992 dall'etichetta discografica Teldec e prodotto da Christian De Walden e Max Di Carlo.\nSono stati estratti come singoli i brani \"My Girl (My Guy)\" e \"How Could You Let Me Go\".\nL'album \u00e8 stato ripubblicato nell'agosto 2008 dalla Edel Music, con il titolo \"Brigitte Nielsen\"."}
{"id": "2650740", "revid": "217830", "url": "https://it.wikipedia.org/wiki?curid=2650740", "title": "Gran Premio motociclistico della Malesia 1997", "text": "Il Gran Premio motociclistico della Malesia 1997 \u00e8 stato il primo Gran Premio dei quindici che hanno composto il motomondiale 1997.\nSi svolse il 13 aprile 1997 sul Circuito di Shah Alam; fu l'ultima edizione del Gran Premio motociclistico della Malesia ospitato da questo tracciato, dall'anno successivo la corsa venne trasferita al nuovo circuito di Sepang.\nAl termine delle gare si registrarono le vittorie di Mick Doohan su Honda nella classe 500, di Max Biaggi nella classe 250 e di Valentino Rossi nella classe 125."}
{"id": "2650741", "revid": "438678", "url": "https://it.wikipedia.org/wiki?curid=2650741", "title": "Fumeria d'oppio", "text": "Fumeria d'oppio \u00e8 un film del genere poliziesco del 1947, diretto dal regista Raffaello Matarazzo.\nInterpretato da Emilio Ghione Jr, il film \u00e8 un remake della celebre saga cinematografica di Za-la-Mort, interpretata all'epoca del cinema muto dal padre Emilio.\nTrama.\nUna giovane donna viene derubata e assassinata in pieno giorno. Quale autore dell'assassinio viene arrestato un giovane, trovato in possesso di alcuni gioielli della vittima. Le appassionate proteste della sorella di lui destano la compassione di Za la Mort, che abita nella stessa locanda, e promette di aiutare la ragazza. Frugando tra le carte e i libri di questo, essa trova intanto l'indirizzo di certi amici, ai quali il fratello ha vagamente accennato. Si reca alla villa indicata, sperando aiuto, e capita cos\u00ec in un covo di spacciatori e fumatori d'oppio, dove essa stessa vien tenuta prigioniera. L\u00ec si trovano i veri responsabili dell'assassinio e denunciatori del fratello. Con uno stratagemma anche il pregiudicato penetra nella villa, ma non riesce a liberare la ragazza, ed egli stesso ne esce a stento. Vi ritorna per\u00f2 con alcuni compagni, dopo aver preso accordi con la polizia, alla quale apre la strada. Tutti i banditi sono catturati: l'innocente viene liberato.\nDistribuzione.\nIl film fu distribuito nelle sale cinematografiche italiane il 5 settembre 1947.\nAccoglienza.\nNonostante un cast di livello, il film ebbe un successo inferiore alle aspettative."}
{"id": "2650744", "revid": "336956", "url": "https://it.wikipedia.org/wiki?curid=2650744", "title": "Sprengmine", "text": ""}
{"id": "2650746", "revid": "228587", "url": "https://it.wikipedia.org/wiki?curid=2650746", "title": "Roundhouse", "text": ""}
{"id": "2650752", "revid": "228587", "url": "https://it.wikipedia.org/wiki?curid=2650752", "title": "The Great Automatic Grammatizator", "text": "The Great Automatic Grammatizator, pubblicato negli Stati Uniti col titolo mutato in The Umbrella Man and Other Stories, \u00e8 una raccolta di tredici racconti gi\u00e0 editi scritti da Roald Dahl. Le storie sono selezionate fra gli scritti per adulti dell'autore adatte ad un pubblico di ragazzi."}
{"id": "2650753", "revid": "287204", "url": "https://it.wikipedia.org/wiki?curid=2650753", "title": "Koryo", "text": ""}
{"id": "2650755", "revid": "287204", "url": "https://it.wikipedia.org/wiki?curid=2650755", "title": "Fontana della Duchessa", "text": "La fontana della Duchessa \u00e8 una delle fontane monumentali di Napoli; \u00e8 sita a lato della basilica dell'Incoronata Madre del Buon Consiglio.\nLa struttura venne costruita nel 1939 per volont\u00e0 di Elena d'Orl\u00e9ans, moglie di Emanuele Filiberto di Savoia-Aosta. Essa fu un dono della duchessa alla citt\u00e0 e venne realizzata su disegni di Giovanni Mongiello e Amedeo Teotolato. La struttura \u00e8 divisa da pilastri e archi laterali; sotto il riquadro centrale vi \u00e8 uno stemma che mostra un sonetto di san Francesco, seguito dalla frase \"Donata da Elena Duchessa d'Aosta\".\nSul cornicione vi sono una lapide e un obelisco che riporta la data di fondazione della struttura. La fontana \u00e8 infine caratterizzata da cinque bocche di leone dalle quali sgorga l'acqua."}
{"id": "2650764", "revid": "767487", "url": "https://it.wikipedia.org/wiki?curid=2650764", "title": "Intercalazione (chimica)", "text": "Si definisce intercalazione l'inclusione reversibile di una molecola o gruppo, tra altre due molecole o gruppi. Esempi tipici sono l'intercalazione di piccole molecole tra le basi del DNA e l'intercalazione tra gli strati della grafite.\nIl termine venne introdotto agli inizi degli anni '60, da Leonard Lerman che condusse un certo numero di studi riguardanti le interazioni di acridine, che sono molecole aromatiche planari cationiche, con il DNA ed arriv\u00f2 alla conclusione che queste possono legarsi al DNA mediante un processo che egli defin\u00ec per l'appunto intercalazione.. Questa scoperta \u00e8 stata di grande aiuto nella comprensione di come piccole molecole e mutageni possano interagire con il DNA."}
{"id": "2650765", "revid": "287204", "url": "https://it.wikipedia.org/wiki?curid=2650765", "title": "Hedvig Charlotta Nordenflycht", "text": "\u00c8 stata talvolta vista come la prima femminista in Svezia e viene considerata una delle principali poetesse svedesi del 1700. \u00c8 anche ricordata come una delle prime donne svedesi capace di vivere della propria penna. \nNel 1743 scrisse varie liriche ispirate dal dolore per la perdita del marito, dal titolo \"La tortora addolorata\" che riscossero un buon successo all'epoca, rappresentando uno dei primi esempi di poesia autobiografica soggettiva della letteratura svedese. Speriment\u00f2 anche opere letterarie quali epopee e odi, per poi tornare alla lirica negli ultimi anni di vita.\nBiografia.\nNordenflycht era figlia del contabile Anders Andersson Nordbohm (nobilitato col nome di Nordenflycht) presso il Kammarkollegium, ente pubblico svedese, e Christina Rosin. Cresciuta a Stoccolma, nel 1731 si trasfer\u00ec con la famiglia nella propriet\u00e0 di Viby, presso la parrocchia di Harbo nella contea di Uppsala. A causa di una promessa fatta sul letto di morte del padre, Nordenflycht si fidanz\u00f2 nel 1734 con il suo professore, Johan Tiderman, che, tuttavia, mor\u00ec nel 1737, prima del matrimonio. La donna venne fortemente influenzata dall\u2019intelletto acuto di Tiderman, sebbene lui fosse seguace del razionalismo e scetticismo illuminista da cui Nordenflycht poi si sarebbe allontanata.\nQualche anno dopo la morte di Tiderman, Nordenflycht incontr\u00f2 il pastore Jacob Fabricius e si spos\u00f2 con lui nel 1741. Il loro matrimonio si riveler\u00e0 essere breve, ma felice. L\u2019uomo, infatti, si ammal\u00f2 e mor\u00ec soltanto nove mesi dopo aver sposato la poetessa. Di conseguenza, da Karlskrona, dove la coppia si era stabilita quando Fabricius aveva ottenuto l\u2019impiego di pastore presso la Marina, Nordenflycht si trasfer\u00ec in una piccola fattoria a Linding\u00f6. Qui condusse un'esistenza fortemente caratterizzata dal dolore, come si evince dalla descrizione della sua abitazione: \"L\u2019intera stanza, rivestita da pitture dolorose, testimoniava la mia mancanza e un cembalo con alcuni uccelli dipinti ne costituiva gli unici segni di gioia\u2026\u201d\nOrdine per la costruzione del pensiero.\nAnimatrice dei salotti letterari svedesi, Nordenflycht venne presto cooptata nell\"'Ordine per la costruzione del pensiero\", di cui fu membro anche il cugino Carl Klingenberg insieme a Gustaf Fredrik Gyllenborg e Gustaf Philip Creutz. La donna ne divenne subito membro principale e venne perci\u00f2 chiamata \"la pastorella del Nord\", come colei che introdusse l'Illuminismo in Svezia. L'ordine pubblic\u00f2 il libro di Nordenflycht \"V\u00e5ra f\u00f6rs\u00f6k\" (\"1\"753).\nProduzione.\nNordenflycht si conquist\u00f2 la fama con la raccolta di poesie \"La tortora addolorata\" (1743), che scrisse durante il lutto dopo la morte del marito. Tra il 1744 e il 1750 pubblic\u00f2 cinque volumi che intitol\u00f2 \"Femminile gioco dei pensieri di una pastorella del Nord\". Segu\u00ec in maniera impegnata i dibattiti della sua epoca e molte delle sue opere presentano personaggi altrettanto attivi riguardo a questioni politiche, filosofiche e religiose, oltre a questioni riguardanti la libert\u00e0 ed i diritti della donna. Oltre alla poesia, Nordenflycht scrisse anche componimenti barocchi (\"Il lai di Dorilla\"). Dalla sua opera fondamentale \u00e8 sicuramente \"Difesa della donna\" (1761), dove Nordenflycht, dopo una lunga premessa piena di sdegno, difese il sesso femminile, individuato da Rousseau come colpevole per la discesa del teatro; inoltre, \"Il dovere della donna di usare il proprio intelletto\" (1741), dove attacca la repressione della donna e ne sostiene il diritto alla formazione letteraria. \nLa poesia pi\u00f9 letta di Nordenflycht, \"Sopra un giacinto\" (1762), rappresenta una dichiarazione d\u2019amore ad un uomo pi\u00f9 giovane, Johan Fischerstr\u00f6m, fisiocratico e economista, che sarebbe stato il suo ultimo amore. Le ultime poesie di Hedvig trattano il triangolo tra i due e la contessa Cath\u00e9rine Charlotte De la Gardie (inverno 1762-63). Sulla fine della sua vita si dice \u201cAbbandonata da coloro, dei quali credeva di possedere l\u2019amore, si gett\u00f2 nel ruscello che scorreva davanti alla sua residenza. Mor\u00ec tre giorni dopo, il 28 giugno 1763\u201d, all\u2019et\u00e0 di 44 anni.\n\"Difesa della donna\".\nNordenflycht ammirava molti filosofi illuministi e Rousseau era uno dei suoi preferiti. Questa adorazione termin\u00f2 bruscamente, quando venne resa esplicita la visione della donna da parte di Rousseau. Lui scrisse, infatti, una lettera a H. Alembert riguardo ad un teatro che sarebbe stato istituito a Ginevra. Qui Rousseau sosteneva che le donne non fossero capaci di capire, e soprattutto fare, arte: non possedevano il \u201csentimento\u201d e la \"passione bruciante\" necessari all\u2019artista. Rousseau era, inoltre, contro le donne nella sfera pubblica e pensava che tutto ci\u00f2 a cui avevano accesso insieme alla loro sfera di conoscenza avrebbe dovuto essere applicato solo all'ambito domestico.\nL\u2019attacco di Rousseau contro le donne spinse Nordenflycht a scrivere \"Difesa della donna\", dove raccolse le argomentazioni contro il filosofo. Gi\u00e0 il titolo rivelava l\u2019intenzione dell\u2019opera, poich\u00e9 venne intitolata \u201c\"Difesa della donna, contro J.J. Rousseau, cittadino di Ginevra\"\u201d. Attraverso la scelta della forma limitata della poesia, Nordenflycht poteva anche dimostrare di saper scrivere con \u201cfervente eloquenza\u201d \u2013 cosa che Rousseau non riteneva possibile per una donna.\nNella prefazione alla poesia, Nordenflycht rintracci\u00f2 il paradosso in Rousseau: se questo vuole denunciare le donne come tutto ci\u00f2 che \u201crende la nostra epoca viziata e ridicola\u201d, ci\u00f2 significa che lui riconosce il potenziale di tenacia e cambiamento della donna. Nella poesia, Nordenflycht sosteneva che la donna si trovasse in ambiti troppo stretti; la repressione \u00e8 una conseguenza del pregiudizio e il fatto che questa sia vista come normale e quotidiana nella societ\u00e0 non \u00e8 motivo perch\u00e9 vada perseguita. \nNordenflycht voleva inserirsi nel dibattito illuminista europeo con questo testo, con la prospettiva femminile, quella della donna come essere illuminato insieme a diritto della donna di essere illuminata come punto principale. \"Difesa della donna\" si rivolgeva sia al mondo accademico dominato da uomini sia ai salotti femministi. Nordenflycht voleva mostrare il potenziale della donna e consegnare alle donne nel mondo dei salotti il coraggio di battersi per la propria libert\u00e0.\n\"Difesa della donna\" \u00e8 un discorso di difesa dove il sesso femminile viene appunto difeso contro Rousseau e il resto del mondo accademico maschile. Nordenflycht tent\u00f2 di confutare l\u2019opinione di Rousseau in tutta la poesia, ad esempio enumerando le donne che possedevano sia il \"sentimento\" che la \"passione bruciante\" (tra queste troviamo ad esempio Cleopatra e Marguerite D\u2019Anjou). La poetessa sollev\u00f2 la questione femminista nei dibattiti illuministi come se fosse chiaro che questa ne facesse parte. \nLe idee di Nordenflycht riguardo a ci\u00f2 che ci rende effettivamente un artista si rivelarono estremamente moderne e radicali. In \"Difesa della donna\", scriveva che \u201cLa posizione subordinata della donna non pu\u00f2 essere collegata al corpo o alla natura, bens\u00ec dipende dall\u2019educazione e dalle abitudini\u201d e che \u201cLa natura \u00e8 colpevole, insieme al sangue ed al cuore, le cui fondamenta sono errori del sistema di educazione.\u201d. Nordenflycht sosteneva che il fatto che le donne potessero sembrare deboli, ignoranti e non ambiziose fosse dovuto a circostanze storiche e non alla biologia. Anche se lei rimase tutta la vita d\u2019accordo col fatto che le donne fossero corporalmente pi\u00f9 deboli degli uomini, il suo rifiuto di rifarsi alla biologia come causa di repressione si rafforz\u00f2 progressivamente. \nTematiche.\nNordenflycht scriveva per il genere femminile, il che nel \u2018700 non era usuale, nemmeno in Svezia. La poetessa super\u00f2 tutti i confini fissati per il sesso femminile durante la sua epoca ed assunse un ruolo \u201cmaschile\u201d solamente essendo una scrittrice che appariva in pubblico. La posizione della donna durante il \u2018700 poteva differire secondo classe, stato civile ed et\u00e0. In quanto nobile, Nordenflycht aveva accesso all'istruzione e possedeva soldi per spostarsi. All\u2019epoca, le scrittrici donne potevano solo sperare che un uomo a loro vicine sostenesse la loro professione e scrittura. Nordenflycht, invece, era anche vedova e aveva, perci\u00f2, diritto ad occuparsi della propria economia. In breve, rispetto a molte altre donne, Nordenflycht aveva molte pi\u00f9 possibilit\u00e0, anche riguardo alla sua professione, e poteva condurre la propria vita a proprio piacimento. \nScrittrici donne esistevano, ma queste scrivevano soprattutto poesie d\u2019occasione e raggiungevano raramente la sfera pubblica. Anche Nordenflycht scrisse questo tipo di componimenti: pi\u00f9 di met\u00e0 della sua opera era, infatti, composta da poesie d\u2019occasione. All\u2019epoca questo tipo di testi era visto come letteratura \u201cspicciola\u201d ed era, perci\u00f2, un tipo di letteratura che si lasciava scrivere pubblicamente alle donne. Anche Nordenflycht condivideva questa idea: oltre a poesie d\u2019occasione, era l'unica scrittrice svedese a scrivere, e nel suo caso anche pubblicare , componimenti che appartenevano ai generi della letteratura \u201calta\u201d (epica in versi, dramma, poesie d\u2019amore). Oltre a ci\u00f2, Nordenflycht era la scrittrice pi\u00f9 impegnata per quanto riguarda la questione femminile. La poetessa non nascose la speranza di poter utilizzare il suo talento poetico per qualcosa di pi\u00f9 delle poesie d\u2019occasione, qualcosa di, secondo lei, pi\u00f9 alto e valido. Tuttavia, Nordenflycht non era contraria al condividere la scena con altre donne e in molte occasioni elogi\u00f2 altre donne creative ed acculturate nei suoi scritti. Tutti i suoi testi, infatti, erano sempre dedicati a donne.\nNordenflycht nacque in un tempo di cambiamenti per le donne. L\u2019Illuminismo era gi\u00e0 iniziato e, grazie a ci\u00f2, l\u2019immagine del mondo almeno delle classi pi\u00f9 alte aveva iniziato a cambiare, ma anche il modo di pensare e le opinioni. Le condizioni di Nordenflycht, proveniente da una famiglia benestante, le garantivano un pi\u00f9 facile accesso all'istruzione rispetto alla maggior parte delle altre donne: impar\u00f2, infatti, a scrivere e apprese alcune lingue straniere. Come donna, era comunque tagliata fuori dall'istruzione formale e, quindi, dalle materie scientifiche. Poich\u00e9 non poteva cercare risposta alle sue domande attraverso la scienza, era obbligata a farlo con altri metodi. La ricerca di conoscenza di Nordenflycht ebbe, quindi, luogo nell'angusta sfera della donna, dove ruolo preponderante era esercitato dalla religione. Molte delle sue prime poesie hanno un\u2019impronta e dei simboli religiosi, proprio perch\u00e9 ambito a lei destinato. Tuttavia, decise di scrivere di donne persino in queste poesie, mettendo in rilievo la prospettiva femminile e dando alle donne la voce principale, per quanto in un contesto religioso spogliato dalla realt\u00e0 in cui viveva Nordenflycht stessa.\nTuttavia, gli argomenti trattati dalla poetessa presto si ampliarono. Nordenflycht era una distinta filosofa del pensiero e si poneva domande che ben si adattavano alla temperie illuminista in cui visse. Provava una forte amarezza rispetto alla sua situazione di donna, agli stretti spazi dove venne confinata rispetto alle grandi e filosofiche domande poste dagli uomini di cui leggeva e ammirava i testi e a cui cercava di dare una risposta. Semplicemente Nordenflycht sentiva un grande bisogno e un interesse bruciante al prendere parte alle discussioni condotte intorno a lei.\nLa visione della donna.\nDurante la giovent\u00f9, Nordenflycht scrisse poesie sul dovere della donna di coltivare il proprio intelletto. La sua prima poesia esplicitamente politica e femminista si chiama \"Il dovere della donna di usare il proprio intelletto\" (1741), dove sosteneva appunto che \u00e8 un dovere per la donna quello di sviluppare la propria intelligenza, poich\u00e9 la conoscenza \u00e8 l\u2019unica via per l\u2019emancipazione. L\u2019istruzione era la cosa pi\u00f9 importante che il sesso femminile potesse procurarsi, secondo la poetessa. Nordenflycht riteneva che le donne avessero diritto alla conoscenza, ma non scrive da nessuna parte che questa dovesse limitarsi alla sfera casalinga, come secondo l\u2019opinione generale. Al contrario, in Nordenflycht si pu\u00f2 osservare una chiara insofferenza rispetto alla delimitazione e al confinamento come conseguenza della mancanza di educazione per le donne. Secondo lei, c\u2019erano parecchi motivi per cui queste dovessero studiare. Dovevano istruirsi per conquistare intelletto e virt\u00f9, per prepararsi per alla vita ultraterrena, per avere un passatempo utile e dovevano procurarsi qualcuno con cui conversare durante gli eventi. Le donne sarebbero diventate madri e mogli migliori se istruite, secondo Nordenflycht. E lei ne rappresentava l\u2019esempio, sottolineando che lei stessa era riuscita sia negli studi che nei lavori di casa. \nSecondo la concezione di Nordenflycht, la donna doveva essere vista innanzitutto come essere umano, poi come donna. Sicuramente nelle sue poesie sottolineava le differenze tra i sessi e che le donne fossero costitutivamente pi\u00f9 deboli degli uomini. Tuttavia, riteneva che questa debolezza femminile non raggiungesse il cervello, l\u2019intelletto o la vita spirituale. Al contrario, secondo Nordenflycht erano proprio gli uomini ad essere deboli, in quanto non concedevano alle donne la possibilit\u00e0 di stargli fianco a fianco; scriveva \u201cCi vuole un debole intelletto maschile per dar luce al pensiero che la donna non appartenga al Parnasso.\u201d. In \"Gioco femminile\" Nordenflycht sostenne che le donne dovessero studiare le scienze naturali e, per la prima volta, espresse una chiara richiesta, prima solo accennata, cio\u00e8 che le donne potessero liberamente sperimentare il lavoro. Secondo la poetessa, la donna non era mai stata vista o considerata al pari dell\u2019uomo e le erano anche stati privati i suoi diritti di essere umano. Con ci\u00f2, Nordenflycht non incolpava solo gli uomini, bens\u00ec riteneva che anche le donne \u201cse ne fossero state al buio\u201d per loro stessa pigrizia. Scrisse anche \"Satira contro le donne invidiose\" dove si rivolgeva contro la critica anti-emancipatoria delle altre donne, sollevatasi dopo \"Difesa della donna\". \u00c8 discutibile quanto la battaglia femminista di Nordenflycht fosse per tutte le donne. Lei dedic\u00f2 \"Gioco femminile\" alle lettrici donne altolocate, perci\u00f2 non sembr\u00f2 battersi per le donne povere, non borghesi, che non possedevano n\u00e9 tempo n\u00e9 soldi per istruirsi. \nLa virt\u00f9 femminile.\nLa Svezia settecentesca voleva riunire femminilit\u00e0 e virt\u00f9 e costruire una figura di donna utilizzabile in situazioni sociali, morali e artistiche. Anche gli uomini dovevano essere virtuosi, ma questa era una qualit\u00e0 innanzitutto femminile. Era comunemente ritenuto che la virt\u00f9 fosse l\u2019unico fattore che desse alla donna il diritto di scrivere e che questo fosse sia lo scopo principale della sua opera sia il messaggio che lei dovesse diffondere. Anche Nordenflycht sosteneva che la scrittrice dovesse scegliere la virt\u00f9 ed agire secondo virt\u00f9. Nelle sue poesie tratta questo concetto in rapporto a dio, poi agli uomini, poi al proprio io ed infine la virt\u00f9 in rapporto alla capacit\u00e0 di giudizio propria degli esseri umani stessi. \nQuesto modo di vedere la femminilit\u00e0 e la virt\u00f9 era un fondamento dell\u2019educazione sia maschile che femminile, ma a poco a poco inizi\u00f2 a cambiare. Nella poesia di Nordenflycht questo \u00e8 chiaramente evidenziato. Tuttavia, nei suoi testi, la poetessa aveva riflettuto accuratamente e formulato in modo chiaro il concetto di virt\u00f9, motivo per cui questo cambiamento \u00e8 osservabile solo nella sua produzione tarda. Con profonda afflizione, Nordenflycht lo vide perdere completamente di significato. L\u2019ultima poesia in assoluto, \"Hildur a Adil\", descrive la sua relazione con l\u2019ultimo amore, Johan Fischerstr\u00f6m. Il personaggio principale, Hildur, vive l\u2019amore come una forza indomabile, dove n\u00e9 la sua stessa virt\u00f9, n\u00e9 il dono dell'intelletto, la aiutano contro l\u2019amore, persino quando questo le procura un grande dolore."}
{"id": "2650778", "revid": "6923", "url": "https://it.wikipedia.org/wiki?curid=2650778", "title": "Mosquito (Isole Vergini britanniche)", "text": "Mosquito Island (a volte anche indicata come Moskito Island) \u00e8 un'isola privata nelle Isole Vergini britanniche. L'isola si trova al largo di Virgin Gorda, vicino all'isola Necker.\nIl suo nome deriva dai nativi americani che vivevano sull'isola nel 1500. Sir Richard Branson, fondatore del Virgin Group, ha comprato l'isola nel 2007 per 10 millioni di dollari.\nBarack Obama ha visitato l'isola nel febbraio 2017, poco dopo la fine del suo mandato come Presidente degli Stati Uniti d'America, ed ha preso lezioni di kitesurfing.\nAmbiente.\nIl clima \u00e8 temperato-caldo.\nNel 2014 Branson ha annunciato l'intenzione di ricollocare il lemure dalla coda ad anelli da alcuni zoo del Canada, Svezia e Sudafrica. \u00c8 seguita l'introduzione di vari rossi e di sifaka."}
{"id": "2650779", "revid": "767487", "url": "https://it.wikipedia.org/wiki?curid=2650779", "title": "Big Big World", "text": "Big Big World \u00e8 l'album di debutto della cantante svedese Emilia, pubblicato nel 1998 dall'etichetta discografica Universal Music.\nDall'album sono estratte come singoli la title-track \"Big Big World\", \"Good Sign\" e \"Twist of Fate\", che hanno ottenuto, in particolare le prime due, molto successo in tutto il mondo. \nIn particolare la prima ha riscosso parecchio successo in Italia, arrivando alla posizione numero 2 della classifica settimanale e alla ventunesima della classifica annuale del 1999."}
{"id": "2650789", "revid": "123463085", "url": "https://it.wikipedia.org/wiki?curid=2650789", "title": "Sant'Elena Sannita", "text": "Sant'Elena Sannita (gi\u00e0 \"Cameli\") \u00e8 un comune italiano di abitanti della provincia di Isernia in Molise.\nDal 17 agosto 2014 ospita il Museo del Profumo, collezione di pezzi rari e unici della profumeria moderna e contemporanea.\nStoria.\nLe origini di Sant'Elena Sannita, bench\u00e9 incerte, sono di epoca medievale: risulta infatti fondata dopo il Mille ed \u00e8 citata in documenti del Duecento con il nome di \"Cameni\"; nell'et\u00e0 moderna la localit\u00e0 \u00e8 chiamata \"Castello delli Camilli\", evolutosi poi in \"Li Cameli\". Questo nome sarebbe dunque da mettere in relazione con la presenza di un'omonima famiglia nobile, proprietaria di uno dei palazzi del centro storico.\nCon riferimento al motivo per cui il paesino fosse chiamato Cameli fino al 1896, Giambattista Masciotta cos\u00ec si esprimeva: \"\u00abAlcuni volevano attribuire tal nome all\u2019eccessiva dabbenaggine dei primevi abitatori:motteggiati e presi a beffe dai vicini, indicati per \"cameli\" \u2014\u00a0cio\u00e8 cammelli o uomini sciocchi\u00a0\u2014 ma crediamo si tratta di una stupida malignit\u00e0, poich\u00e9 in vero in Sant\u2019Elena il cervello degli uomini \u00e8 affinato non meno di quanto i suoi arrotini girovaghi sanno affinare gli arnesi da taglio\u00bb\". In realt\u00e0, la derivazione dal cammello del nome \"Cameli\" \u00e8 da ritenere una paretimologia: la sua presenza nello stemma comunale (di cui se ne conserva una versione scolpita sulla balaustra del pulpito della chiesa parrocchiale di San Michele Arcangelo) dipende, infatti, o dalla ripresa di un eventuale stemma nobiliare della famiglia Camilli oppure dalla convinzione, errata, che il nome del paese fosse legato a questo animale. In entrambi i casi, dunque, si tratterebbe di una semplice assonanza fra i due nomi.\nIl nome odierno, invece, fu scelto in onore della principessa Elena di Montenegro, moglie del futuro sovrano Vittorio Emanuele: a partire dal primo dicembre 1896 il re Umberto I autorizz\u00f2 il cambiamento con Regio Decreto del 7 novembre dello stesso anno.\nAd esercitare la signoria feudale su queste terre furono prima i Santangelo e i conti di Montagano, poi i conti Orsini di Manoppello che le acquisirono nel 1442. Tornate ai Montagano, risultano di propriet\u00e0 dei de Bastariis nel 1524; a cavallo tra il XVI ed il XVII secolo furono dei Santomango, dei Marchesano e dei Paolella finch\u00e9, nel 1627, furono aggiudicate all'asta alla famiglia Tamburri di Agnone, che vi esercit\u00f2 i diritti fino alla fine del feudalesimo. Nel 1799 il comune fu assegnato al dipartimento del Sangro, cantone di Baranello; nel 1807 pass\u00f2 al distretto di Isernia, governo di Frosolone.\nNegli anni trenta del \u2018900 Sant\u2019Elena presentava caratteristiche comuni a tanti piccoli centri dell\u2019Italia meridionale: le strade dissestate e difficilmente percorribili rendevano difficili i collegamenti con altri centri, causando un notevole ostacolo allo sviluppo socio-economico di questa area geografica.\nL\u2019isolamento territoriale di Sant\u2019Elena Sannita era particolarmente acuito dal fatto che la stazione ferroviaria pi\u00f9 vicina era a circa 15 km di distanza, alcuni uffici pubblici di riferimento erano a decine di km e mancava la stazione dei carabinieri. Gli spostamenti, anche considerevoli, avvenivano quasi sempre a piedi o, per i pi\u00f9 fortunati, con biciclette o con carrette a trazione animale. Ancora oggi, i pi\u00f9 anziani raccontano di trasferimenti avventurosi per poter esercitare il loro mestiere: la maggioranza degli originari di Sant'Elena Sannita era composta da arrotini ambulanti. Motivo da ricercarsi anche nel fatto che i santelenesi avevano la possibilit\u00e0 di procurarsi le attrezzature necessarie per l\u2019esercizio di tale mestiere nel limitrofo comune di Frosolone, da oltre due secoli centro di produzione di arnesi da taglio.\nCome tanti altri paesi dell'Italia meridionale anche il Comune di Sant\u2019Elena Sannita \u00e8 stato toccato in maniera rilevante dal fenomeno dell\u2019emigrazione, che si pu\u00f2 definire \u201cambiziosa\u201d, in quanto \u00e8 scaturita non solo dalla ricerca di migliori condizioni di vita, ma anche dalla ferma volont\u00e0 di affermazione sociale duratura e collettiva. Nel periodo del secondo dopoguerra, emigrando (soprattutto a Roma e a Napoli), lavorando duramente e investendo saggiamente i loro guadagni, i santelenesi, infatti, hanno modificato il loro status socio-economico in pochi decenni.\nIl mestiere tradizionalmente svolto dagli emigrati provenienti da Sant'Elena riguardava la vendita, al dettaglio e all'ingrosso, di articoli da taglio e prodotti da barbiere. Ancora oggi un buon numero dei negozi di profumeria a Roma appartengono a proprietari provenienti da questo comune, o da loro discendenti. Da non dimenticare \u00e8 inoltre l'attivit\u00e0, ormai pressoch\u00e9 scomparsa, dell'arrotino ambulante: talmente caratteristica per gli abitanti di questo centro da aver meritato un monumento in una delle piazze principali del paese.\nA Roma, in particolare, gli arrotini santelenesi si suddividevano in maniera spontanea le varie delle zone di lavoro, si muovevano utilizzando biciclette trasformate in laboratori ambulanti grazie ad una piccola mola sistemata sul telaio. Affilavano gli strumenti del chirurgo, i coltelli dei macellai e dei salumieri, le forbici e i rasoi dei barbieri. Ed \u00e8 proprio per esaudire le richieste dei barbieri che i santelenesi sono diventati anche piccoli commercianti: per procacciarsi un guadagno maggiore e per acquisire nuovi clienti vendevano, tra l\u2019altro, i talchi e le schiume da barba e cominciavano a fiutare la possibilit\u00e0 di incrementare le entrate investendo il piccolo gruzzolo raccolto con tanto sacrificio.\nDurante il ventennio che ha preceduto la II guerra mondiale, le piccole aziende si sono sviluppate quasi sempre nel campo della vendita di forbici e coltelli. Intanto si sviluppava il primo germe che avrebbe fatto sbocciare la nuova attivit\u00e0: nelle vetrinette, tra i coltelli e le forbici, cominciavano ad apparire vasetti di brillantina, le scatolette di sapone da barba, i pennelli da barba, le lozioni per capelli.\nA Roma, infatti, i santelenesi sono conosciuti come creatori di un \"impero dei profumi\": oltre duecento profumerie capitoline appartengono ad originari di Sant'Elena Sannita.\nMonumenti.\nChiesa di San Michele Arcangelo.\nLa chiesa parrocchiale di San Michele Arcangelo venne costruita nel 1600 come chiesa secondaria intitolata in onore di Sant'Angelo, come testimoniano i nomi delle strade limitrofe. Essa \u00e8 collocata sulla collina pi\u00f9 alta del paese e vi si accede tramite un'imponente scalinata in pietra.\nNel corso degli anni ha subito diverse lavori di ricostruzione e di restauro. Fu ricostruita nel 1805, anno in cui ci fu un terribile sisma e nel 1886 poich\u00e9 l'edificio fu danneggiato da un fulmine. Con i lavori di ricostruzione effettuati nel 1805 furono apportate delle modifiche alla facciata esterna con l'aggiunta di un campanile mentre con i lavori effettuati nel 1937 furono ridisegnati il coro, il campanile, il tosello, i cappelloni interni e la facciata.\nAll'interno della chiesa sono conservati registri battesimali e funerari a partire dal 1453.\nAttualmente la chiesa di S. Michele Arcangelo \u00e8 la chiesa pi\u00f9 grande del Paese dove vengono celebrate le Messe pi\u00f9 importanti.\nLa struttura della chiesa \u00e8 articolata in una sola navata con tre cappelloni su ciascun lato, ognuno dedicato al culto di un santo.\nDavanti all'ingresso principale si innalza il baldacchino dedicato al santo patrono S. Michele Arcangelo, il cui culto risale al 1628, anno in cui venne commissionata una statua lignea raffigurante il Santo realizzata da G. Colombo mentre nella zona absidale sono conservati gli otto gruppi scultorei dedicati al culto di Santa Filomena. Tra queste, vi \u00e8 una realizzata dal Citarella nel 1840.\nNella volta centrale, al di sopra dell'altare maggiore, troviamo degli affreschi realizzati dal pittore Mario De Tollis (1902-1971), raffigurante l'ascensione della Vergine in cielo.\nSanta Maria delle Grazie.\nLa chiesa di Santa Maria delle Grazie \u00e8 considerata la chiesa pi\u00f9 ricca e suggestiva del paese. Essa fu costruita utilizzando materiali di antiche cappelle e fu abbellita dall'artista Mario De Tollis che vi ha dedicato gli ultimi anni della sua vita.\nSi pensa che l'origine di questa chiesa risalga alla nascita del paese stesso; la sua costruzione fu voluta dai signori feudali. Infatti, la chiesa \u00e8 situata in prossimit\u00e0 del palazzo baronale ed in origine era denominata Santa Maria in Castellana ma, in seguito all'abolizione del feudalesimo e ai conseguenti cambiamenti sociali, ha cambiato la propria denominazione in quella di Santa Maria delle Grazie.\nVi sono dei documenti che testimoniano nel '700 la presenza di un Arciconfraternita che si occupava della gestione del patrimonio ecclesiastico e dell'istruzione degli adepti. A questa confraternita erano associati la maggior parte degli abitanti.\nAnche questa chiesa, cos\u00ec come quella parrocchiale, fu abbattuta dal sisma del 1805. Nel 1826 fu ricostruita e successivamente fu ampliata a spese dell\u2019omonima Confraternita. Badia SS. Cosma e Damiano.\nLa chiesa \u00e8 divisa in tre navate che terminano con tre absidi che presentano delle decorazioni dedicati alla Vergine e ai suoi genitori Gioachino ed Anna.\nLungo le navate laterali vi sono delle cappelle affrescate da Mario de Tollis nelle quali sono rappresentate la vita e le opere di vari santi.\nNella cripta al di sotto dell'altare maggiore sono conservate le reliquie di San Francesco.\nChiesa dei SS Cosma e Damiano.\nLa chiesa di SS. Cosmo e Damiano \u00e8 situata a circa un chilometro e mezzo dal centro abitato. Essa fu edificata da Domenico Verdile e successivamente ampliata dal figlio, avv. Raffaele Verdile.\nRimase abbandonata dal 1870 al 1895, e nel 1895 i sigg. Verdile la fecero restaurare e riaprire al culto.\nNel 1987 \u00e8 stata inaugurata una nuova chiesa accanto alla precedente lesionata.\nAll'interno della chiesa \u00e8 possibile ammirare la tela realizzata dall'artista Mario De Tollis raffigurante i Santi Cosma e Damiano che ricevono lo Spirito Santo e illuminano con la loro fede il paese e l'eremo ad essi dedicato.\nIl Palazzo Baronale.\nIl palazzo baronale di Sant'Elena Sannita sorge nella parte pi\u00f9 antica del paese ed \u00e8 stato il luogo di residenza dei Conti e dei Signori del paese. Esso fu edificato nel XV secolo.\nLa comunit\u00e0 Santelenese \u00e8 stata assoggettata a varie famiglie. Tra le pi\u00f9 importanti si ricordano gli Orsini e, durante la dominazione Spagnola e Borbonica del Regno di Napoli, i Giovan Francesco Santomago.\nPurtroppo al momento non \u00e8 possibile visitare il palazzo, in quanto di propriet\u00e0 privata e, pertanto, non aperto al pubblico.\nMonumento ai caduti delle guerre mondiali.\nIl monumento ai caduti \u00e8 situato all'ingresso del paese in piazza Trento e Trieste.\nFu costruito alla fine della Prima Guerra Mondiale in onore dei caduti e restaurato successivamente poich\u00e9 manomesso dalle truppe occupanti durante il secondo conflitto mondiale.\nLa fontana dell'Ortapiana.\nLa fontana dell'Ortapiana costituiva, in passato, il principale punto di incontro della comunit\u00e0.\nLe ragazze vi si recavano, con la tina sulla testa, per attingere l'acqua che serviva per preparare da mangiare o per svolgere le faccende domestiche.\nLa fontana prende il nome della zona presso la quale \u00e8 stata edificata, la zona Ortapiana.\nIl Calvario.\nIn occasione del centenario del cambio del nome da Cameli in Sant'Elena Sannita la comunit\u00e0 ha voluto contribuire al restauro di una piccola e preziosa opera collocata in un appezzamento di terra all'estremit\u00e0 del paese.\nAvendo subito la struttura ingenti danni a causa dell'acqua e delle intemperie, i cittadini hanno deciso di sostituire le tele antiche, realizzate da don Domenico Prezioso, con delle tele realizzate da un artista santelenese.\nAssociazioni.\nNel borgo di Sant'Elena Sannita ha sede l'Associazione I Love Molise. Tale associazione non \u00e8 a fine di lucro ed ha la finalit\u00e0 di promuovere iniziative volte a valorizzare il territorio molisano e ad incrementare il turismo oltre alla riscoperta delle tradizioni culturali e gastronomiche della regione e dei singoli borghi del Molise.\nSport.\nFino al 2016 esisteva il Sant'Elena Sannita Calcio a 5 che disputava il campionato di Serie C1. La squadra non si \u00e8 poi riscritta al Campionato successivo.\nAltri progetti.\nLa Fondazione \"IL CAMMINO DEL PROFUMO\".\nLa fondazione \u201cIl Cammino del Profumo\u201d nasce a Sant\u2019Elena Sannita il 14 ottobre 2004 con l\u2019obiettivo di promuovere, coordinare e sviluppare iniziative , attivit\u00e0 di ricerca scientifica, istruzione, arte, valorizzazione del territorio, delle attivit\u00e0 culturali e conservazione delle tradizioni, nonch\u00e9 dei beni ambientali. Tutto ci\u00f2 con particolare riguardo ai settori della profumeria, delle essenze e dei prodotti cosmetici.\nLa Fondazione e l\u2019Amministrazione comunale sono impegnate da alcuni anni nella realizzazione del Museo del Profumo con annesso Polo Tecnologico e Orto Botanico, al fine di valorizzare l\u2019identit\u00e0 e la storia dei profumieri del territorio comunale.\nA seguito della III edizione della Giornata Nazionale tenutosi il 17 agosto 2006, \u00e8 stato redatto il libro \u201c\"Il Cammino dei profumi\"\u201d contenente tutti gli atti del Convegno e gli interventi dei relatori presenti.\nNon appena sar\u00e0 completata la realizzazione del complesso museale e avviatane la gestione, la Fondazione intende promuovere un secondo progetto \u201c\"Cresci Sant\u2019Elena\"\u201d per la realizzazione di un insediamento produttivo destinato alla realizzazione di prodotti destinati alla distribuzione attraverso profumerie locali."}
{"id": "2650790", "revid": "110157", "url": "https://it.wikipedia.org/wiki?curid=2650790", "title": "Emilia (album)", "text": "Emilia \u00e8 il titolo eponimo del secondo album della cantante svedese Emilia, pubblicato in tutta Europa nel 2000."}
{"id": "2650794", "revid": "1926649", "url": "https://it.wikipedia.org/wiki?curid=2650794", "title": "Andrea Fabbrini", "text": "Carriera.\nDopo una lunga gavetta in Serie D col Pinerolo, dove in quattro anni ha collezionato 114 presenze e realizzato 25 reti, nel 1996 passa alla dove esordisce tra i professionisti in Serie C2. Qui resta per tre stagioni segnando 18 gol in 64 partite di campionato.\nNel 1999 passa al Crotone in Serie C1, restandoci per una sola stagione dove colleziona 31 presenze impreziosite da 8 realizzazioni e vincendo il campionato di serie C1\nDal 2000 al 2003 gioca nel dov'\u00e8 protagonista di un doppio salto di categoria in due anni, arrivando quindi a debuttare in Serie A nel 2002-2003 e raccogliendo 21 presenze e una rete (in occasione del successo casalingo sul del 19 ottobre 2002).\nNel 2003 passa al Torino in Serie B, dove gioca tutte le 42 partite del campionato segnando 7 gol.\nLa stagione successiva torna al sempre in Serie B dove colleziona 35 presenze e 5 reti lasciano la squadra al termine della stagione. In totale coi \"canarini\" ha disputato 123 incontri di campionato e messo a segno 30 reti.\nNel 2005 passa al Vicenza concludendo qui le sue presenze nel campionato cadetto con 24 presenze e 2 reti.\nDal 2006 ha sempre militato in Serie C2 con compagini piemontese, dapprima con il Cuneo (31 presenze e 17 reti), poi con la Canavese (7 gol in 37 partite giocate in due anni) ed infine ritornando alla dalla quale si \u00e8 svincolato nel 2009 dopo un gol in 13 partite.\nNell'autunno 2009 passa nelle file del Rivoli, in Serie D e dopo 12 presenze e 6 reti nel mercato invernale passa al Chieri, squadra militante anch'essa in Serie D.\nNell'estate del 2011 passa al Venaria, squadra piemontese militante nel campionato di Promozione Piemonte.\nIn carriera ha collezionato complessivamente 21 presenze ed una rete in Serie A e 136 presenze e 30 reti in Serie B.\nDal 2013 al 2017 \u00e8 stato a Capo degli Osservatori del Torino F.C.\nDal 2017 al 2019 Responsabile Settore Giovanile della F.C Pro Vercelli\nAttualmente Responsabile Settore Giovanile del Torino F.C."}
{"id": "2650798", "revid": "435849", "url": "https://it.wikipedia.org/wiki?curid=2650798", "title": "Linguaggio sensibile al contesto", "text": ""}
{"id": "2650800", "revid": "1442080", "url": "https://it.wikipedia.org/wiki?curid=2650800", "title": "Earl Boen", "text": "Biografia.\nPrincipalmente noto per aver interpretato il dottor Peter Silberman nella saga di Terminator. \u00c8 altres\u00ec noto come doppiatore di vari personaggi animati, in particolare LeChuck nella saga di videogiochi \"Monkey Island\".\nVita privata.\nNel 1970 ha sposato l'attrice Carole Kean, morta nel 2001 per un cancro alle ovaie.\nDoppiatori italiani.\nDa doppiatore \u00e8 sostituito da:"}
{"id": "2650801", "revid": "1543377", "url": "https://it.wikipedia.org/wiki?curid=2650801", "title": "Gruppo 6", "text": "Il Gruppo 6 era una classificazione redatta dalla FIA per le competizioni automobilistiche che fu applicata a due diverse categorie durante gli anni che vanno dal 1966 al 1971 e dal 1976 al 1982.\nVetture Sport-prototipo (dal 1966 al 1971).\nLa prima classificazione \"Gruppo 6\" fu introdotta per la stagione agonistica 1966, contemporaneamente al \"nuovo\" Gruppo 4 per le \"Vetture Sport\". Mentre per quest'ultimo era richiesta la produzione di almeno 50 esemplari della vettura che si voleva portare in gara, per il \"Gruppo 6\" non era previsto un requisito minimo di produzione e inoltre non era stabilito nessun limite di cilindrata, sebbene invece vi fossero limiti specifici alle vetture per quanto riguarda pesi, dimensioni e altre caratteristiche. Sia i \"Prototipi\" che le \"Vetture Sport\" gareggiavano in campionati specifici, sebbene gli eventi di maggiore risonanza a livello internazionale (come ad esempio la 24 Ore di Le Mans) fossero inseriti nei calendari entrambe le competizioni.\nViste le velocit\u00e0 sempre crescenti che si erano viste nei primi due anni di questo regolamento, per motivi di sicurezza, nel 1968 fu imposto ai prototipi il limite di cilindrata di e al contempo i due campionati separati furono fusi in un unico Campionato Internazionale Marche che comprendeva le gare pi\u00f9 importanti e in cui entrambe le categorie potevano ambire alla vittoria. Nel 1969 la FIA emise ulteriori requisiti per le vetture del \"Gruppo 6\" in merito al peso, all'eliminazione della ruota di scorta, all'abolizione dell'altezza minima del parabrezza e alle dimensioni del portabagagli.\nQuesta prima generazione del Gruppo 6 partecip\u00f2 alla 24 Ore di Le Mans ogni anno dal 1966 al 1971, ma solo nel 1966 e nel 1967 ottenne la vittoria assoluta.\nLa soppressione del Gruppo 6 (dal 1972 al 1975).\nPer la stagione 1972 il \"Gruppo 6\" fu fuso con il Gruppo 5, che dal 1968 comprendeva le \"Vetture Sport\" prodotte in almeno 25 esemplari, e cos\u00ec si ebbe un nuovo \"Gruppo 5\" che comprendeva i \"Prototipi di vetture Sport\" (denominazione ufficiale: \"Prototype-Sports Cars\") con limite di cilindrata a , peso minimo incrementato a e senza numero minimo di esemplari. Anche questa decisione fu dettata dall'intento di rallentare le vetture, viste le prestazioni delle migliori vetture Sport nel biennio 1970-71, segnatamente le Porsche 917 e le Ferrari 512S e 512M. Le nuove vetture sport-prototipo, che spesso erano vecchie \"Gruppo 6\" adeguate al nuovo regolamento, parteciparono al neonato Campionato Mondiale Marche.\nVetture Biposto da corsa (dal 1976 al 1982).\nNel 1976 la FIA reintrodusse la classificazione \"Gruppo 6\", con la denominazione ufficiale di \"Two-Seater Racing Cars\" (inglese: Vetture biposto da corsa) e furono stabiliti 3 diversi limiti di cilindrata:\nDa quell'anno i punti validi per il Campionato mondiale Marche venivano assegnati alle vetture derivate dalla serie, comprese le elaboratissime Vetture Silhouette \u201cSpecial Production Cars\u201d del Gruppo 5, mentre le vetture del Gruppo 6 gareggiavano per il loro campionato specifico: il \"World Championship for Sports Cars\": questa segregazione dei prototipi non favor\u00ec l'interesse delle case costruttrici per questa categoria e nel 1978, a seguito di due stagioni povere di partecipanti, il \"mondiale\" fu declassato a \"europeo\" (\"European Sports Car Championship\"), che per\u00f2 dur\u00f2 solo quell'anno. Si decise allora che dal 1979 le vetture di Gruppo 6 avrebbero potuto partecipare alle gare del Mondiale Marche, ma non avrebbero ottenuto punti per i loro costruttori. Sempre nel 1979, il limite di cilindrata di 3 litri per il Gruppo 6 fu rimosso\nNel 1981 la Fia istitu\u00ec per la prima volta nelle corse di durata anche un titolo per i piloti e anche i piloti delle vetture del Gruppo 6 poterono concorrervi. Nel 1982 il Gruppo C sostitu\u00ec il Gruppo 6, ma fu concesso a queste ultime vetture di partecipare al Campionato mondiale Endurance insieme alle nuove vetture, sebbene con un limite di cilindrata di soli 2000\u00a0cm\u00b3 (1428\u00a0cm\u00b3 se dotate di turbocompressore). Come nel 1981 le Gruppo 6 assegnavano punti solo per il mondiale piloti ma non per quello costruttori.\nNel corso dei sette anni di vigenza della seconda fase del \"Gruppo 6\" le vetture che vi appartenevano poterono partecipare alla \n24 Ore di Le Mans e ottennero quasi sempre la vittoria assoluta: solo nel 1979 e nel 1982 vetture di altre categorie ottennero la vittoria assoluta."}
{"id": "2650802", "revid": "231171", "url": "https://it.wikipedia.org/wiki?curid=2650802", "title": "Johnny lo Zingaro", "text": ""}
{"id": "2650806", "revid": "287204", "url": "https://it.wikipedia.org/wiki?curid=2650806", "title": "Emilio Sarzi Amad\u00e9", "text": "Biografia.\nChiamato alle armi sotto la Repubblica Sociale Italiana, disert\u00f2 quasi subito per unirsi ai partigiani che operavano sulle montagne della provincia di Belluno, allora incorporata nel Terzo Reich. La Resistenza costitu\u00ec per lui un'esperienza epica, che determin\u00f2 in seguito il suo percorso ideologico e professionale, e che raccont\u00f2 poi nel libro \"Polenta e sassi\", scritto di getto, al suo rientro a Mantova, subito dopo la Liberazione. \nGli anni del dopoguerra lo videro impegnato nel giornalismo, prima come corrispondente, e in seguito come redattore de \"L'Unit\u00e0\", il quotidiano cui dedic\u00f2 l'intera vita professionale. Specializzatosi in politica estera presso la redazione milanese, fu poi, dal 1957 al 1961 l'unico giornalista italiano corrispondente dalla Cina di Mao, allora non ancora riconosciuta dal governo italiano. Negli anni successivi, in seguito alla terribile invasione americana, concentr\u00f2 la sua attivit\u00e0 sull'Indocina e in particolare sulla guerra del Vietnam. Il suo \"Rapporto dal Vietnam\" (1966 Torino, Einaudi) fu presentato come \"la prima relazione che un giornalista italiano abbia finora preparato sulle origini e sulle cause della guerra vietnamita\". Nello stesso periodo cur\u00f2 l'antologia \"Le due vie dell'economia cinese\" (1971, Milano, Franco Angeli) e la raccolta di scritti del generale vietnamita Giap dal titolo \"La guerra e la politica\" (1974, Milano, Mazzotta). \nAbile fotografo, ebbe rapporti con personaggi come Zhou Enlai, Ho Chi Minh (che ritrasse in una celebre foto) e Sihanouk, il principe in esilio della Cambogia. Per favorire la comprensione in Italia dell'intricato quadro politico indocinese, pubblic\u00f2 \"Vietnam, il dopoguerra difficile\" (1978, Milano, Mazzotta) e, in seguito al terribile dramma della Cambogia, \"L'Indocina rimeditata\" (1983, Milano, Franco Angeli). Il suo \"Polenta e sassi\", scritto di getto a vent'anni per raccontare la propria esperienza di partigiano in montagna, fu pubblicato, in seguito a fortunose vicende, solo con trent'anni di ritardo nel 1977 da Einaudi (poi da Cierre Edizioni nel 2005). L'ultimo decennio della sua vita lo vide su posizioni critiche rispetto alla linea del partito, che sarebbe poi sfociata nella clamorosa \"svolta della Bolognina\" di Achille Occhetto."}
{"id": "2650817", "revid": "339392", "url": "https://it.wikipedia.org/wiki?curid=2650817", "title": "Nickelodeon +1", "text": ""}
{"id": "2650830", "revid": "117903605", "url": "https://it.wikipedia.org/wiki?curid=2650830", "title": "Honda CRM R", "text": "Le Honda CRM R sono le motociclette da motocross della Honda (le CR) che una volta importate in Italia vengono preparate dall'importatore HM per il supermotard e l'uso stradale. Infatti la sigla \"HM\" sta per Honda-Montesa, mentre i modelli prodotti direttamente da Honda si chiamano Honda CRM R.\nLo stesso accade per le versioni 4 tempi che dal 2001 sono convertite in \"HM CRM F\" con un ulteriore suffisso \"R\" o \"X\", la versione \"X\" \u00e8 stata prodotta a partire dal 2004.\nDescrizione.\nQuesta moto si differenzia dalla versione CR per le ruote da 17 pollici, l'impianto frenante da moto stradale e il parafango anteriore accorciato, il nuovo proiettore a due elementi, le coperture sono da 120/70-17 all'anteriore e 150/60-17 al posteriore, il freno a disco anteriore \u00e8 da 320\u00a0mm, mentre quello posteriore \u00e8 da 240\u00a0mm."}
{"id": "2650831", "revid": "435849", "url": "https://it.wikipedia.org/wiki?curid=2650831", "title": "Grammatica sensibile al contesto", "text": ""}
{"id": "2650832", "revid": "1793900", "url": "https://it.wikipedia.org/wiki?curid=2650832", "title": "Permesso di soggiorno CE per soggiornanti di lungo periodo", "text": "Il permesso di soggiorno UE per soggiornanti di lungo periodo (o carta di soggiorno per cittadini stranieri) \u00e8 un permesso di soggiorno a tempo indeterminato, valido per tutta l'Unione europea.\nChi pu\u00f2 richiederlo.\nTale documento pu\u00f2 essere richiesto dallo straniero che \u00e8 gi\u00e0 titolare di permesso di soggiorno per un periodo minimo di cinque anni e qualora percepisca un reddito minimo determinato dall'autorit\u00e0 amministrativa. La carta di soggiorno non pu\u00f2 essere emessa nei confronti di \u00e8 stato dichiarato pericoloso per l'ordine pubblico e la sicurezza.\nFacolt\u00e0.\nCon tale documento \u00e8 possibile:\nRevoca.\nLa carta di soggiorno pu\u00f2 essere revocata qualora sia stata acquisita in modo fraudolento, in caso di espulsione, quando le condizioni che hanno portato al rilascio della stessa vengono a cessare, se il titolare risiede in maniera consecutiva fuori dall'Unione europea per un periodo di tempo superiore ad un anno, qualora ottenga analogo titolo da un altro paese dell'UE, quando risieda fuori dall'Italia per pi\u00f9 di sei anni."}
{"id": "2650848", "revid": "767487", "url": "https://it.wikipedia.org/wiki?curid=2650848", "title": "Baby Zhang", "text": " \nIl successo \u00e8 arrivato dopo essersi piazzata in terza posizione nella gara canora \"Super Girl\", nell'edizione del 2004.\nZhang ha pubblicato il suo primo album, \"I am just Zhang Hanyun\", subito dopo il concorso canoro. Da allora, la ragazza \u00e8 stata scelta come portavoce per gli spot pubblicitari della Mengniu Dairy Corporation, grazie ai quali si \u00e8 fatta conoscere dal grande pubblico.\nIl nome \"Baby\" le \u00e8 stato dato a causa della sua giovanissima et\u00e0 e dell'aspetto da bambina, e i testi delle sue canzoni trattano per lo pi\u00f9 tematiche della vita adolescenziale, come testimonia il singolo \"Sour and Sweet Is What I Am\" (\u9178\u9178\u751c\u751c\u5c31\u662f\u6211). Tale canzone prende ispirazione da una melodia cantata da Lene Nystrom degli Aqua, \"Pretty Young Thing\". Brani come questo sono il riflesso dei pensieri dei giovani cinesi di oggi, e quindi attraggono diversi giovani fan.\nGli stili musicali di Zhang subiscono variazioni, come nel brano \"In a test\" (\u8003\u8bd5\u4e2d), nel quale sono presenti parti rappate."}
{"id": "2650849", "revid": "486946", "url": "https://it.wikipedia.org/wiki?curid=2650849", "title": "Coppa Italia di rugby XV", "text": ""}
{"id": "2650850", "revid": "642594", "url": "https://it.wikipedia.org/wiki?curid=2650850", "title": "Coppa Italia di rugby XV 2002-2003", "text": ""}
{"id": "2650851", "revid": "642594", "url": "https://it.wikipedia.org/wiki?curid=2650851", "title": "Coppa Italia di rugby XV 2004-2005", "text": ""}
{"id": "2650853", "revid": "642594", "url": "https://it.wikipedia.org/wiki?curid=2650853", "title": "Coppa Italia di rugby XV 2005-2006", "text": ""}
{"id": "2650854", "revid": "339392", "url": "https://it.wikipedia.org/wiki?curid=2650854", "title": "Coppa Italia di rugby XV 2006-2007", "text": ""}
{"id": "2650855", "revid": "339392", "url": "https://it.wikipedia.org/wiki?curid=2650855", "title": "Coppa Italia di rugby XV 2007-2008", "text": ""}
{"id": "2650856", "revid": "339392", "url": "https://it.wikipedia.org/wiki?curid=2650856", "title": "Coppa Italia di rugby XV 2008-2009", "text": ""}
{"id": "2650860", "revid": "188323", "url": "https://it.wikipedia.org/wiki?curid=2650860", "title": "Honda CRM 125 R", "text": ""}
{"id": "2650861", "revid": "188323", "url": "https://it.wikipedia.org/wiki?curid=2650861", "title": "Honda CRM 250 R", "text": ""}
{"id": "2650863", "revid": "188323", "url": "https://it.wikipedia.org/wiki?curid=2650863", "title": "Honda CRM 500 R", "text": ""}
{"id": "2650864", "revid": "30232", "url": "https://it.wikipedia.org/wiki?curid=2650864", "title": "Il Premiolino", "text": ""}
{"id": "2650867", "revid": "15756", "url": "https://it.wikipedia.org/wiki?curid=2650867", "title": "Campionato europeo di Formula 2 1972", "text": "La stagione 1972 del Campionato europeo di Formula 2 fu disputata su 14 gare. La vittoria venne conquistata nella serie dall'ex pilota motociclistico Mike Hailwood su Surtees-Ford.\nLa pre-stagione.\nLa sesta edizione del campionato europeo di Formula 2 parte il 12 marzo a Mallory Park, minuscolo circuito inglese di appena 2\u00a0km distribuito tra un lungo tratto veloce e uno stretto tornante (con in mezzo un lago spesso teatro di bagni fuori stagione). \u00c8 una stagione importante quella del mini-\"Circus\" perch\u00e9 il nuovo regolamento ha aumentato la cilindrata da 1600\u00a0cm\u00b3 a 2000, rendendo le monoposto pi\u00f9 veloci e aerodinamicamente pi\u00f9 aggressive. L'elenco degli iscritti come al solito vede contendersi la vittoria sia giovani di belle speranze che i Big della F1. C'\u00e8 La March ufficiale con i colori STP con il campione in carica Ronnie Peterson (che per\u00f2 non prende punti per il campionato in quanto pilota di Formula 1) e Niki Lauda. La Brabham messa in pista dall'organizatissimo team Rondel di Ron Dennis che punta al titolo con Reutemann e Wollek e alle singole vittorie con i fuori classifica Schenken e Pescarolo. Per rimanere fra gli \"ufficiali\" poi c'\u00e8 l'interessante Surtees TS10 con Mike Hailwood e (in alcune occasioni) lo stesso John Surtees al volante. La Mclaren M21 per il giovanissimo sudafricano Jody Scheckter e la Chevron B20 con Peter Gethin, mentre a stagione iniziata si faranno vedere anche la Lotus con Fittipaldi, la Elf Alpine, e la francese Pygmee. Ci sono poi i team privati tutt'altro che da sottovalutare come le Brabham del team ASCA con Jaussuad e Potocki, il due volte campione del mondo Graham Hill con la sua Brabham Jagermaister, Jarier e Dolhem con le March del team Arnold, il trio C\u00e9vert, Depailler e Jabouille con il team Coombs sponsorizzato dalla Elf, i fratelli Brambilla con le March dell'anno precedente sponsorizzate dalla Beta Utensili, l'inglese Morgan detto il pirata perch\u00e9 corre in modo pericoloso (rientra infatti da una squalifica di un anno) con una Brabham BT35 dell'anno precedente, Purley con la sua March nera della LEC e altri che man mano si faranno avanti con il prosieguo della stagione. Fa qualche comparsata anche lo svizzero Xavier Perrot, detto il falco delle montagne, che con la sua March 722 alterna alle salite le gare in pista, e che proprio quell'anno diventer\u00e0 campione europeo della specialit\u00e0. Sparisce dall'elenco degli iscritti la Tecno che con il passaggio in F1 non disponendo di grosse somme di denaro deve chiudere il programma di F2 che prevedeva di far correre l'italiano Fontanesi. Sul fronte dei motori i Ford pur con diverse varianti (BDA, BDF, BDV) ha pressoch\u00e9 il monopolio. L'ostinato Ernesto Brambilla insiste con il Dino V6, che tante gioie gli aveva regalato nel 1968 quando era pilota ufficiale della Ferrari di F2, ma \u00e8 un caso isolato. Le gomme sono Goodyear e Firestone. Oltre al titolo europeo, c'\u00e8 anche il campionato Inglese sponsorizzato dalla John Player che \u00e8 articolato su 5 gare, di cui solo 2 valevoli anche per il campionato continentale.\nTabella riassuntiva.\nTabella parziale con i piloti e i costruttori che presero parte al campionato europeo di Formula 2 nella stagione 1972.\nNel 1972 i numeri non erano ancora fissi. Quelli segnati sono solo indicativi.\nLe tappe dell'europeo.\nI John Player Formula 2 Championship Race 1972.\nValevole per:\nEuropean Championship for Formula 2 Drivers, Round 1\nJohn Player British F2 Championship, Round 1\nMallory Park Circuit, Kirkby Mallory, Leicester, Great Britain\nCome detto il campionato parte dal minuscolo circuito di Mallory Park. A causa del nuovo regolamento molte squadre a corto di preparazione devono disertare la manifestazione. Ci\u00f2 nonostante l'elenco degli iscritti \u00e8 di prim'ordine. La gara \u00e8 strutturata in due manche da 50 giri con somma di tempi finale. Le qualifiche vedono il campione europeo in carica Ronnie Peterson ottenere con la sua STP March 722 la pole con il tempo di 43\"4, davanti al sorprendente Morgan con la Brabham del 1971 a 2 decimi di distacco. Seguono poi Reutemann con la nuova Brabham BT36, Wilson Fittipaldi con la vecchia March 712, Niki Lauda, Jabouille, Scheckter e via via tutti gli altri. La gara verr\u00e0 vinta proprio da Morgan che nonostante una monoposta non proprio eccezionale, pu\u00f2 contare su tre assi nella manica. Un telaio collaudato, un motore nuovo ma di cilindrata contenuta (un Ford DBA da 1860\u00a0cm\u00b3 preparato da Wood) che l'ha messo al riparo dai problemi d'affidabilit\u00e0 in cui sono incorsi i suoi pi\u00f9 celebri avversari, e le \"vecchie\" Firestone B24 che non hanno presentato gli stessi problemi delle pi\u00f9 morbide B26 che la casa americana aveva destinato ai favoriti. Vinta la prima manche grazie anche gli errori di Peterson e Wolleck, nella seconda il pilota inglese si limitato a controllare gli avversari, anche se Reutemann che poi la vincer\u00e0 ha fatto di tutto per colmare il distacco accumulato nella prima manche a causa di una gomma che si \u00e8 sgonfiata.\nCLASSIFICA (per somma dei tempi)\n1 44 Dave Morgan, GB Edward Reeves Racing Brabham BT35 - Ford BDA/David Wood BT35-8 1860 F 1:14'32.8\"\n2 2 Niki Lauda, A STP March Engineering March 722 - Ford BDA/R.E.S. 722-5 1825 GY 1:14'36.0\"\n3 28 Carlos Reutemann, RA Motul Rondel Racing Brabham BT38 - Ford BDF/Cosworth BT38-11 1927 GY/F 1:14'42.0\"\n4 73 Jody Scheckter, ZA Bruce McLaren Motor Racing Ltd McLaren M21 - Ford BDF/Cosworth M21-1 1927 GY 1:15'15.0\"\n5 57 Mike Hailwood, GB Matchbox Team Surtees Surtees TS10 - Ford BDA/R.E.S. TS10-01 1825 F 99 giri\n6 17 Xavier Perrot, CH Squadra Tartaruga March 722 - Ford BDE/Cosworth 722-16 1790 GY 99 giri\n7 35 Richard Scott, GB Uniacke Chemicals Brabham BT36 - Ford BDA/Geoff Richardson BT36-9 1790 GY 99 giri\n8 15 David Purley, GB Lec Refrigeration Racing March 722 - Ford BDA/R.E.S. 722-10 1825 GY 98 giri\nXXVII B.A.R.C. \"200\" 1972.\nValevole per:\nEuropean Championship for Formula 2 Drivers, Round 2\nIII John Player British F2 Championship, Round 3\nII Jochen Rindt Memorial Trophy\nThruxton Circuit, Andover, Great Britain\nIl week end pasquale della Formula 2 prevede ben due corse in soli quattro giorni. Il 31 marzo si corre ad Oulton Park in una gara valevole per il titolo inglese dove vince l'austriaco Niki Lauda, mentre il 3 aprile \u00e8 prevista il Jochen Rindt Trophy classicissima del luned\u00ec di Pasqua che si svolge a Thruxton. Nelle prove succede una cosa clamorosa: Carlos Reutemann, dato dai pi\u00f9 come il favorito per il titolo e fresco vincitore della sua prima gara di Formula 1 (a Interlagos in una prova non valida per il mondiale) a causa della rottura del mozzo della ruota posteriore sinistra va a sbattere violentemente contro il guardrail, fratturandosi il piede sinistro. Ron Dennis suo team manager a titolo precauzionale ritira tutti i suoi piloti. L'europeo perde uno dei suoi sicuri protagonisti. Tornando alla gara, che questa volta \u00e8 strutturata su due batterie di qualificazione da 28 giri e su una finale da 50, vede in gran palla i piloti della March. Lauda infatti si aggiudica la prima batteria, grazie anche alla sfortuna di Carlos Pace che con la debuttante Pygm\u00e8e MDB17 si ritira per un guasto meccanico a un giro dalla fine quando era in testa, mentre Peterson vince la seconda e questa volta senza regali da parte di nessuno. Nella finale si svolgeva un copione simile con Peterson imprendibile che vince davanti a Fran\u00e7ois C\u00e9vert e Niki Lauda, con soli 5 piloti al traguardo. I 9 punti dell'europeo vanno per\u00f2 a Niki Lauda essendo sia Peterson che C\u00e9vert piloti di \"serie A\".\nCLASSIFICA DELLA FINALE\n1 22 Ronnie Peterson, S STP March Engineering March 722 - Ford BDF/Cosworth 722-17 1927 GY 50 1:00'19.4\"\n2 44 Fran\u00e7ois C\u00e9vert, F Elf Coombs Racing March 722 - Ford BDA/Brian Hart GY 50 1:00'44.0\"\n3 23 Niki Lauda, A STP March Engineering March 722 - Ford BDA/R.E.S. 722-5 1927 GY 49\n4 48 Patrick Dal Bo, F Banting &amp; Earle Racing Team Pygm\u00e9e MDB17 - Ford BDA/Pygm\u00e9e MDB17-372 1790 48\n5 11 Claudio Francisci, I Elcom Racing Team Brabham BT38 - Ford BDE/Novamotor BT38-13 1790 47\n6 DNF 25 Gerry Birrell, GB Sports Motors (Manchester) March 722 - Ford BDA/Brian Hart 722-1 1860 GY 38 ritirato\n7 DNF 52 Bert Hawthorne, NZ Leda Engineering Leda-Tui AM29 - Ford BDA/Brian Hart AM29-BH-1 1850 46 ritirato\n8 DNF 1 Graham Hill, GB Tate of Leeds (Racing) Brabham BT36 - Ford BDA/Felday BT36-1 1973 30 ritirato\nVI Deutschland Troph\u00e4e 1972.\nValevole per:\nEuropean Championship for Formula 2 Drivers, Round 3\nIV Jim Clark Ged\u00e4chtnisrennen\nHockenheimring, Heidelberg, West Germany\nIl mini-circus della formula 2 fa tappa in Germania per il trofeo dedicato alla memoria del grande Jim Clark, morto in quella stessa gara quattro anni prima. Nello stesso punto in cui l'indimenticato campione scozzese ha lasciato la vita terrena per entrare nella leggenda il venerd\u00ec durante le prove si \u00e8 consumata un'altra tragedia. Il neozelandese Bert Hawthorne, infatti, stava viaggiando molto forte (il suo miglior giro era 2'10\"3 che lo avrebbe portato in seconda fila) quando con il braccio ha segnalato a Bernd Terbeck che stava rallentando. Dal racconto del tedesco \"io seguivo di una trentina di metri la macchina di Hawthorne, quando nella lunga curva prima della chicane mi ha fatto segno di passarlo con la destra. Quando la mia ruota anteriore gli \u00e8 arrivata all'altezza dell'abitacolo la sua macchina ha stretto improvvisamente contro di me. Eravamo in quinta piena e appena ci siamo toccati sono stato catapultato in aria, ricadendo molto pi\u00f9 avanti. Non capisco cosa sia successo, perch\u00e9 sapeva che ero l\u00e0 e il suo spostamento \u00e8 stato brusco e non naturale.\" Non si pu\u00f2 parlare solo di sfortuna, perch\u00e9 la Leda-Tui dello neozelandese si \u00e8 andata a incastrare sotto il guardrail che era molto pi\u00f9 alto del dovuto da terra. Ma le gravi negligenze degli organizzatori non si fermano qui. I soccorsi sono stati ridicoli, visto che Niki Lauda ha fatto ben due giri passando davanti all'auto incidentata e poi ha sentito il dovere di fermarsi ai Box a sollecitare l'intervento dei commissari e dell'ambulanza, per provare una disperata rianimazione del corpo ormai senza vita di Hawthorne. Una volta ripreso il normale\nsvolgimento delle prove a fare la pole \u00e8 proprio Lauda che grazie a un \"super\" Cosworth 1930 normalmente usato da Peterson riesce a fare 2'08\" precedendo di un paio di decimo Pescarolo e il sorprendente esordiente Jochen Mass (fresco vincitore della \"4 ore di Monza\" con la Ford) con la March lasciata libera da Peterson. Dopodich\u00e9 a Hockenheim si scatena un diluvio che rende inutili le prove del sabato e particolarmente insidiose le condizioni dell'asfalto della gara di domenica. Curiosa l'affermazione di Niki Lauda prima del via, che si vantava di avere un'arma segreta con la pioggia: disse infatti \"io grazie ai miei dentoni in fuori respiro verso il basso e non mi si appanna la visiera come a tutti gli altri piloti...\" Partita la prima manche \u00e8 Lauda a prendere il largo, seguito dal suo compagno di colori Mass. Ma quando ormai sembra configurarsi una doppietta March all'undicesimo giro dal bosco non passano n\u00e9 Lauda n\u00e9 Mass, bens\u00ec l'azzurra Alpine Elf di Depailler. Per una strana coincidenza i due portacolori della March hanno subito un guasto tecnico nello stesso giro. Per Depailler per\u00f2 non \u00e8 cos\u00ec facile mantenere il comando perch\u00e9 il redivivo Jaussaud con la sua Brabham blu del team A.S.C.A. gli si fa sotto e a pochi giri dalla fine riesce a passarlo e a vincere. La seconda manche con l'asfalto ormai completamente asciutto vede Jaussaud andare in testa molto facilmente. Lauda nonostante il ritiro nella prima manche prova lo stesso a portare a termine la seconda nella speranza di rimediare qualche punticino, e riesce anche ad andare in testa, ma il motore lo tradisce. Anche Depailler deve fare i conti con un guasto meccanico che lo toglie di mezzo. Vince la manche e quindi, per la somma dei tempi, anche la gara, Jaussaud davanti a Beuttler e Wolleck. Per il trentacinquenne francese \u00e8 un successo importante. Dopo aver vinto il gran premio di Montecarlo di formula 3 la sua carriera era stata stroncata dal terribile incidente al gran premio Lotteria di Monza di formula 2 nel 1968. E adesso dopo tante operazioni e tanti bocconi amari, si sta prendendo le sue rivincite.\nCLASSIFICA PER SOMMA DEI TEMPI\n1 32 Jean-Pierre Jaussaud, F Ecurie A.S.C.A. Brabham BT38 - Ford BDA/Brian Hart BT38-18 1850 F 40 1:25'24.2\"\n2 17 Mike Beuttler, GB Clarke Mordaunt Guthrie Racing March 722 - Ford BDA/R.E.S. 722-18 1930 GY 40 1:25'37.5\"\n3 11 Bob Wollek, F Motul Rondel Racing Brabham BT38 - Ford BDE/Cosworth BT38-15 1790 GY 40 1:25'43.8\"\n4 21 Xavier Perrot, CH Squadra Tartaruga March 722 - Ford BDE/Cosworth 722-16 1790 GY 40 1:28'05.3\"\n5 28 Tom Bels\u00f8, DK Team Viking Brabham BT38 - Ford BDA/ Tony Steele BT38-19 1790 40 1:29'31.0\"\n6 34 John Wingfield, GB Nicoby Racing Brabham BT36 - Ford BDA/Felday BT36-10 39\n7 43 Adrian Wilkins, GB John Coombs Racing March 722 - Ford BDA/Felday 722-15 1790 GY 39\n8 8 Tetsu Ikuzawa, J GRS International GRD 272 - Ford BDE/Cosworth 272-020 1790 F 38\nXXXII Grand Prix Automobile de Pau 1972.\nEuropean Championship for Formula 2 Drivers, Round 4\nCircuit de Pau, France\nPer la prima volta da quando esiste l'europeo di F2 il gran premio di Pau \u00e8 valido per il campionato. Quella che molti considerano la Montecarlo della seconda formula, \u00e8 sempre stato un appuntamento di grande prestigio, perch\u00e9 si poteva partecipare solo se invitati dagli organizzatori, che sono sempre riusciti ad avere nomi di spicco nel programma della gara. Una pista corta e lenta che permette di prendere il via a solo 16 monoposto, che vengono selezionate grazie a due batteria di qualificazione. Ecco i nomi pi\u00f9 in vista fra i 36 iscritti, al volante delle March ci sono gli ufficiali Lauda e Mass, il team Coombs con C\u00e9vert e Depailler (mentre la Elf alpine questa volta viene assegnata a Jabouille) e Beltoise con la monoposto curata dal team Arnold. Con le Surtees c'\u00e8 Hailwood (mentre il patron John Surtees \u00e8 andato a correre e a vincere al Fuji in una gara di F2 locale) e alla sua prima esperienza in F2 del 1972 Andrea De Adamich. Ben 12 le Brabham con fra i nomi di punta Pescarolo e Wollek con il team di Ron Dennis, Graham Hill con la sua Brabham Jagermaister, il vincitore di Hockenheim Jaussaud e Wilson Fittipaldi. Riappare la Mclaren con il giovanissimo Scheckter, e la Chevron con l'esperto Gethin. Poi ci sono le GRD, la Pygmee e l'atteso Emerson Fittipaldi, per la prima volta alla guida delle nuove F2 da 2000\u00a0cm\u00b3. Le qualifiche dei numeri pari vedono Depailler in pole davanti alla GRD del biondo Wisell e alla Mclaren di Scheckter, mentre fra i numeri pari il miglior tempo lo segna Fran\u00e7ois C\u00e9vert (migliorando con 1'15\"4 di oltre un secondo la pole del compagno di squadra) davanti a Gethin e Jaussaud. Le batterie qualificano i primi 5 arrivati pi\u00f9 i tre giri pi\u00f9 veloci. Metodo usato soprattutto in Inghilterra per evitare di perdere qualche Big che per qualsiasi motivo non riuscisse a finire la gara. La prima batteria viene vinta da Depailler davanti a Lauda e Birell, mentre nell'altra Gethin dimostra di essere in gran forma vincendo davanti a Jaussaud e De Adamich. Mass, Hailwood, Emerson Fittipaldi e Graham Hill si qualificano grazie ai giri pi\u00f9 veloci, mentre desta scalpore la non qualificazione di C\u00e9vert che dopo essere andato in testa rompe il pignone della distribuzione al terzo giro. Si arriva cos\u00ec alla finale, con Peter Gethin e la sua rossa Chevron numero 20 che schizza in testa con Depailler che gli sta a ruota e Niki Lauda pi\u00f9 staccato, che per\u00f2 si dovr\u00e0 ritirare al venticinquesimo giro per la rottura del semiasse. A met\u00e0 gara Gethin e Depailler hanno doppiato tutti. Il pubblico si alza in piedi perch\u00e9 il pilota francese dopo aver perso progressivamente contatto dall'inglese negli ultimi giri sta tirando per provare a regalare al pubblico di casa una vittoria blue. Ma nonostante gli riesca a prendere oltre 15 secondi alla fine vince Gethin pi\u00f9 che meritatamente, con Purley al terzo posto staccato di due giri. il campionato dopo 4 prove vede Lauda in testa con 15 punti, davanti a Jaussaud e Morgan staccati rispettivamente di 3 e 6 punti.\nCLASSIFICA DELLA FINALE\n1 20 Peter Gethin, GB Chevron Racing Team Chevron B20 - Ford BDA/Alan Smith B20.F2.2 F 70 1:33'40.8\"\n2 25 Patrick Depailler, F Elf Coombs Racing March 722 - Ford BDA/Brian Hart 722-45 1850 GY 70 1:33'41.7\"\n3 33 David Purley, GB Lec Refrigeration Racing March 722 - Ford BDA/R.E.S. 722-10 GY 68\n4 10 Jean-Pierre Jaussaud, F Ecurie A.S.C.A. Brabham BT38 - Ford BDA/Brian Hart BT38-18 1850 F 66\n5 36 Mike Hailwood, GB Matchbox Team Surtees Surtees TS10 - Ford BDA/Brian Hart TS10-01 1850 F 66\n6 1 Reine Wisell, S GRS International GRD 272 - Ford BDA/David Wood 272-016 1850 F 65\n7 7 Bob Wollek, F Motul Rondel Racing Brabham BT38 - Ford BDA/R.E.S. BT38-15 1960 GY 64\nDNF 31 Gerry Birrell, GB Sports Motors (Manchester) March 722 - Ford BDA/Brian Hart 722-1 1850 48 Head gasket\nI Greater London Trophy 1972.\nValevole per:\nEuropean Championship for Formula 2 Drivers, Round 5\nIV John Player British Formula 2 Championship, Round 4\nCrystal Palace Circuit, London, Great Britain\nUn non azzeccatissimo calendario sportivo ha fatto s\u00ec che nello stesso week end fossero presenti tre gare di un certo rilievo. Mi riferisco alla Coppa d'Oro gara di formula 1 fuori campionato che si svolgeva ad Oulton Park (e che vedr\u00e0 vincere Denis Hulme con la Mclaren M19A), la 1000\u00a0km del Nurburgring per il mondiale marche (doppietta delle Ferrari 312P davanti all'Alfa Romeo 33TT3 e alla Gulf Mirage M6) e appunto il Gran Premio di Londra di Formula 2 valido sia per l'europeo che per il campionato inglese che si svolge nel quartiere del Crystal Palace. Nonostante il calendario per\u00f2, ai nastri di partenza ci sono ben 38 piloti, fra cui diversi Big del circus iridato. Gli organizzatori inglesi erano infatti riusciti ad ingaggiare due ex campioni del mondo come Graham Hill e John Surtees, pi\u00f9 il fresco vincitore del Gran premio di Montecarlo Jean Pierre Beltoise. Mancava Gethin, impegnato con la Brm nella coppa d'oro e sostituito per l'occasione da Vic Elford pilota eclettico che gareggiava (e vinceva) indistintamente sia nei Rally (vinse il Montecarlo nel 1968) che nel mondiale marche, e nel mondiale di F1. Faceva poi il suo ritorno in pista Reutemann, ristabilitosi dopo il grave incidente di inizio stagione.\nLe caratteristiche dello stretto circuito Londinese consigliavano agli organizzatori di dividere la gara in due batterie di qualificazione da 45 giri (con 16 piloti al via) e una finale con una griglia che avrebbe visto i primi 6 di ogni batteria pi\u00f9 i 4 giri pi\u00f9 veloci. Le qualifiche della prima batteria videro accaparrarsi la Pole John Surtees, al volante della sua stessa vettura, che con 49\" netti riusc\u00ec a tenersi alle spalle Beltoise con la Brabham di Ron Dennis e Depailler (che fra l'altro due settimane prima aveva vinto il GP di Montecarlo di F3) con la March 722. Curioso che sia a questi due ultimi piloti che ai successivi due della griglia (Birrell e Hill) fosse stato accreditato lo stesso tempo 49\"2. Al via della gara \u00e8 subito Caos, (anche a causa della griglia stile 3-2-3-2 non certo l'ideale per un circuito cos\u00ec stretto) con Hill e Birrell che si agganciano seminando panico e pezzi di carrozzeria in pista. La gara come voleva la legge non scritta delle corse dell'epoca continua, con Beltoise in testa davanti a Surtees, Lauda e Depailler. Surtees attacca in tutti i modi il francese ma al settimo giro la rottura del motore lo mette fuori. Per lo stesso identico motivo il giro dopo \u00e8 fuori Lauda. Beltoise sente odore di vittoria ma anche lui \u00e8 vittima di un episodio sfortunato. Gli si buca una gomma e si deve fermare ai box. Intanto Reutemann che aveva iniziato con prudenza riprende il gruppo dei primi e in contemporanea con la sosta di Beltoise gli riusc\u00ec di passare Depailler trovandosi cos\u00ec da terzo a primo in un sol colpo. Un paio di giri dopo anche Depailler dovr\u00e0 fare i conti con un guasto al motore, togliendo alla gara la suspense di un duello finale con Reutemann.\nVince cos\u00ec l'argentino davanti Elford con la Chevron e a Scott con la Brabham della Uniacke Chemicals. Sfortunata la prova di Watson che con la Leda-Tui rompe il motore all'ultimo giro. Si sarebbe comunque classificato quarto, ma non avendo un motore di scorta dovr\u00e0 dare forfait per la finale. Si qualificano grazie ai giri veloci Surtees e Depailler. La seconda batteria vede partire al palo Francois C\u00e9vert con l'altra March 722 del team Coombs, che con 48\"8 rifila ben 4 decimi a Jody Scheckter con la Mclaren M21. Terzo il nostro De Adamich con la sua Surtees, poi via via Morgan, Hailwood, Mass e tutti gli altri. Il via della batteria \u00e8 meno movimentato rispetto alla precedente e i tre in prima fila riescono a mantenere le loro posizioni. C\u00e9vert sembra destinato ad allungare ma il motore della sua March comincia funzionare male, e ad emettere un fastidioso odore di bruciato. Per l'ex fiamma di Brigitte Bardot la via dei Box \u00e8 inevitabile, consegnando la testa della gara a Scheckter, che \u00e8 tallonato da Hailwood che nel frattempo ha superato De Adamich. Scheckter prende un discreto vantaggio che pare ormai incolmabile da Hailwood, ma l'ex campione del mondo di Motociclismo incomincia a macinare giri veloci e riuscir\u00e0 nel suo intento al ventiseiesimo giro, quando passa in testa e va a vincere. Si va cos\u00ec alla finale. La griglia di partenza rimane incerta fino all'ultimo poich\u00e9 Surtees prova febbrilmente a lavorare sulla sua vettura per renderla in grado di partire. Ma invano, infatti C\u00e9vert prima riserva, prender\u00e0 il via al posto suo. De Adamich invece viene messo out da un cedimento meccanico durante il giro di lancio, inconveniente che gli fa demolire la sua Surtees nuova di zecca. Cos\u00ec a sorpresa si trova in griglia anche Beuttler. Con il senno di poi l'inglese non la considerer\u00e0 una fortuna essere partito, visto che avr\u00e0 un rovinoso incidente alla prima curva, che coinvolge anche Beltoise che per\u00f2 riesce a continuare anche se con il muso rovinato.\nIl via della gara comunque incidente a parte, vede scattare in testa Scheckter davanti ad Hailwood e Reutemann, e pi\u00f9 staccato un nutrito gruppo di inseguitori capitanato da Elford. La battaglia per la testa \u00e8 indiavolata. Scheckter cerca di scappare via, ma Hailwood non ne vuole sapere di cedere e alza a sua volta il ritmo. Progressivamente Reutemann perde contatto dai due. Al'11\u00ba giro Hailwood finalmente riesce a passare, ma non riesce a staccare il sud'africano che vuole a tutti i costi riprendersi la testa. A met\u00e0 gara tuttavia il tappo del radiatore della Mclaren M21 di Scheckter salta, costringendolo a rallentare il passo. Ma verso la fine della gara anche Hailwood accusa un problema tecnico. La rottura della barra di torsione posteriore rende la Surtees dell'inglese meno stabile e questo permette a Scheckter (avvertito dai box) di provare un forcing finale. Il pubblico si alza in piedi, pregustando un rush finale spettacolare. Infatti non viene deluso; Wilkins con una March 722 privata esce violentemente nel tratto misto prima dei box e conclude la sua corsa con la sua monoposto in mezzo alla pista. Escono le bandiere gialle, e nella confusione che segue Scheckter riesce a portarsi in scia ad Hailwood e superarlo a un paio di giri dalla fine, andando a vincere a soli 22 anni la sua prima gara in Formula 2. Contando che fino all'anno prima correva in Formula Ford \u00e8 di sicuro un risultato eccezionale. Al terzo posto il regolare Reutemann che dimostra di essere guarito bene dalle ferite di Thruxton. Quarto Elford che una volta in pi\u00f9 si dimostra un pilota versatile, (e che la settimana successiva si metter\u00e0 in risalto alla 24 ore di Le Mans per un nobile gesto d'eroismo nei confronti di un collega), seguito da C\u00e9vert, Beltoise, Depailler e Mass.\nORDINE D'ARRIVO DELLA FINALE\n1 60 Jody Scheckter, ZA Impact Group McLaren M21 - Ford BDF/Cosworth M21-1 1927 GY 50 41'32.4\" 161.55\u00a0km/h\n2 46 Mike Hailwood, GB Matchbox Team Surtees Surtees TS10 - Ford BDA/Brian Hart TS10-01 1850 F 50 41'34.6\"\n3 3 Carlos Reutemann, RA Motul Rondel Racing Brabham BT38 - Ford BDF/Cosworth BT38-11 1927 GY 50 41'35.8\"\n4 54 Vic Elford, GB Chevron Racing Team Chevron B20 -Ford BDA/Alan Smith B20.F2.2 1900 F 50 41'37.0\"\n5 24 Fran\u00e7ois C\u00e9vert, F Elf Coombs Racing March 722 - Ford BDA/Brian Hart 722-4 1850 GY 50 41'44.2\"\n6 5 Jean-Pierre Beltoise, F Motul Rondel Racing Brabham BT38 - Ford BDA/R.E.S. BT38-14 1930 GY 50 42'14.0\"\n7 25 Patrick Depailler, F Elf Coombs Racing March 722 - Ford BDA/Brian Hart 722-45 1850 GY 50 42'15.8\"\n8 22 Jochen Mass, D STP March Engineering March 722 - Ford BDA/R.E.S. 722-17 1930 GY 50 42'16.2\"\nVII Rhein-Pokalrennen 1972.\nEuropean Championship for Formula 2 Drivers, Round 6\nHockenheimring, Heidelberg, West Germany\nIl mini circus della F2 fa la sua seconda (su tre) apparizione a Hockenheim in Germania. Al pari della gara di aprile il tempo rimane sempre inclemente. Questa volta la pioggia \u00e8 stata talmente copiosa che ha indotto gli organizzatori a ridurre entrambe le manche di 5 giri. Nonostante ancora una volta la federazione ha dimostrato di non avere una grande abilit\u00e0 nello stilare i calendari (a qualche centinaio di km di distanza si correva infatti la 24 ore di Le Mans) l'elenco d'iscritti \u00e8 lo stesso zeppo di nomi famosi e non, con tutti i riflettori puntati su Emerson Fittipaldi. Il brasiliano pur lanciatissimo nel mondiale di formula 1 (che poi vincer\u00e0) non si fa certo problemi a scendere di categoria per confrontarsi con i nomi nuovi dell'automobilismo, e dopo aver atteso invano la nuova e chiacchierata Lotus JPS 71 (derivata dalla formula 3 che correva senza troppa fortuna nel campionato inglese con Tony Trimmer) si \u00e8 dovuto accontentare di una 69 evoluzione del modello dell'anno precedente. A rendergli la vita difficile ci prover\u00e0 la March che oltre al solito Lauda pu\u00f2 disporre di nuovo di Peterson, dato che la Ferrari gi\u00e0 matematicamente certa del Mondiale Marche ha deciso di disertare Le Mans. Di conseguenza anche il team Rondel ha potuto disporre di Schencken, mentre Pescarolo e Hill hanno dovuto disertare per onorare gli impegni presi con la Matra. Non preoccupatevi, non si sono certo pentiti della scelta visto che poi la 24 ore l'hanno vinta. Fra gli iscritti anche Hannelore Werner con una March pesantemente rivisitata dal team Eifelland Wohnwagenbau. Quarant'anni prima di Danica Patrick e Simona De Silvestro questa ragazzona bionda, non andava per nulla piano. Anzi si dice che si permettesse anche di fare a ruotate con i fratelli Brambilla. Le prove hanno messo in luce per l'ennesima volta Niki Lauda, che troppe volte ha dovuto capitolare a causa di guasti meccanici, e che d'ora in avanti avr\u00e0 problemi ancora pi\u00f9 grossi a stare fra i primi per un calo di competitivit\u00e0 della March. Intanto per\u00f2 con il tempo di 2'02\"9 si tiene dietro tutti, piloti di formula 1 compresi. In gara per\u00f2 nonostante la pioggia battente \u00e8 Fittipaldi a far da mattatore. Il solo Gethin riesce a stargli abbastanza vicino, mentre dal terzo posto in poi c'\u00e8 il vuoto con Morgan staccato di 40\" e Jaussaud, Peterson, Purley di pi\u00f9 di un minuto. Ma lo strano regolamento di questa gara non premia la somma dei tempi ma bens\u00ec la somma di piazzamenti. Poco importa perch\u00e9 Fittipaldi vince anche la seconda manche, questa volta davanti a Jaussaud, Peterson e Schencken.\nPer la somma dei piazzamenti vince quindi Fittipaldi con 2 punti (1+1), davanti a Jaussaud con 6 punti (4+2) e Peterson 8 punti (5+3). I 9 punti vanno per la seconda volta a Jaussaud che ora comincia veramente a credere nell'europeo, mentre Beuttler sesto nella classifica per somma dei tempi ma quarto in quella per somma dei piazzamenti ne prende 6. Per concludere, un curioso contrattempo ha impedito a Fred Stalder iscritto alla gara con una Pygm\u00e9e MDB17 privata di prendere il via alla gara. Una mano tanto veloce quanto misteriosa gli ha rubato il casco dentro i Box, poco prima dell'inizio della prima manche. E con la pioggia che tirava non era certo il caso di rischiare un raffreddore.\nORDINE DI ARRIVO PER SOMMA DEI TEMPI..\n1 2 Emerson Fittipaldi, BR Texaco Team Lotus 69 - Ford BDF/Cosworth 71/69.14.F2 1927 F 30 1:13'39.2\"\n2 12 Jean-Pierre Jaussaud, F Ecurie A.S.C.A. Brabham BT38 - Ford BDA/Brian Hart BT38-18 1850 F 30 1:15'05.6\"\n3 1 Ronnie Peterson, S STP March Engineering March 722 - Ford BDF/R.E.S. 722-17 1927 GY 30 1:15'28.6\"\n4 26 Xavier Perrot, CH Squadra Tartaruga March 722 - Ford BDE/Angelo Galvani 722-16 1790 GY 30 1:15'57.8\"\n5 9 Tim Schenken, AUS Motul Rondel Racing Brabham BT38 - Ford BDA/R.E.S. BT38-14 1927 GY 30 1:15'58.9\"\n6 35 Mike Beuttler, GB Clarke Mordaunt Guthrie Racing March 722 - Ford BDA/R.E.S. 722-18 1927 GY 30 1:15'59.1\"\n7 28 Carlos Reutemann, RA Motul Rondel Racing Brabham BT38 - Ford BDA/R.S. BT38-26 1927 GY 30 1:16'33.2\"\n8 19 Carlos Ruesch, RA Matchbox Team Surtees Surtees TS10 - Ford BDA/Brian Hart TS10-05 1850 F 30 1:16'43.8\"\n...E PER SOMMA DI PIAZZAMENTI\n1 Emerson Fittipaldi 2 (1-1)\n2 Jean-Pierre Jaussaud 6 (4+2)\n3 Ronnie Peterson 8 (5+3)\n4 Mike Beuttler 13 (7+6)\n5 Tim Schenken 14 (10+4)\n6 Xavier Perrot 14 (9+5)\n7 Carlos Reutemann 15 (8+7)\n8 Dave Morgan 18 (3+15)\n9 Carlos Ruesch 19 (11+8)\n10 John Watson 25 (15+10)\n11 Bob Wollek 27 (16-11)\n12 Silvio Moser 29 (17+12)\n13 Patrick Dal Bo 32 (23+9)\n14 Hannelore Werner 34 (20+14)\nXX Grand Prix de Rouen-les-Essarts 1972.\nEuropean Championship for Formula 2 Drivers, Round 7\nCircuit de Rouen-les-Essarts, France\nL'europeo di formula 2 torna in Francia nel velocissimo e pericoloso circuito stradale di Rouen. Ben trentanove i partecipanti nonostante la concomitanza con la 1000 km di Zeltweg del mondiale marche che impedisce ai vari Peterson, Pace e Schenken (impegnati con la Ferrari) di essere della partita. Ma ci\u00f2 non impedisce agli organizzatori di reclutare ben 6 piloti classificati CSI, ovvero Emerson Fittipaldi sempre pi\u00f9 lanciato alla conquista del mondiale in F1 e favorito d'obbligo con la Lotus 69, il vincitore della 24 ore di Le Mans Graham Hill che nonostante l'et\u00e0 va forte come i suoi pi\u00f9 giovani colleghi con la su Brabham Jagermaister, C\u00e9vert idolo di casa con la March di Coombs, Surtees con la sua F2 che si sta rivelando fra le pi\u00f9 competitive, e i sempre pericolosi Beltoise e Pescarolo chiamati anche loro per avere pi\u00f9 pubblico. Ben dieci le marche in pista, la Leda-Tui con John Watson irlandese dal piede pesante, La Elf-Alpine di Jabouille, La Mclaren con Scheckter, la Chevron di Ghetin la gi\u00e0 citata Surtees che schiera anche Hailwood e Ruesch, la francese Pygmee con Dal Bo, Duarte e Stalder, poi la GRD e la selva di Brabham e March con al volante, fra i nomi pi\u00f9 in vista, Reutemann, Jaussaud, Wilson Fittipaldi, Depailler e Lauda.\nLe qualifiche per le due batterie di qualificazione da 16 giri l'una che determineranno la griglia di partenza per la finale vedono svettare Fittipaldi con 1'48\"1 davanti a Reutemann, Beltoise e Scheckter nella prima e Pescarolo (1'48\"5) davanti a Hailwood, C\u00e9vert e il leader dell'europeo Jaussaud nella seconda. Partono le Batterie e nella prima a prendere il largo al via e Reutemann. Ci si aspettava una pronta risposta di Fittipaldi e invece a sorpresa \u00e8 Scheckter a rompere gli indugi e a partire alla caccia dell'argentino, che al terzo giro riesce a passare. Il resto della corsa sembra voler rispettare il copione determinato dai primi giri, e invece a sorpresa a pochi giri dalla fine prima Reutemann per via una cambiata sbagliata e poi Scheckter per via un'escursione fuori pista che lo costringe a una fermata ai box per togliere l'erba dai radiatori si fanno passare da Fittipaldi che senza nemmeno troppo tirare vince la corsa. La seconda batteria non ha particolari sorprese visto che Hailwood prende la testa al via e se ne va indisturbato, ma forse per via del caldo torrido del pomeriggio \u00e8 una vera e propria ecatombe di motori. Nel giro di poche tornate sono Out Lauda, Williamson e Purley che si era disinvoltamente inserito fra il gruppetto dei primi. Lo stesso Hailwood e vittima di un guasto meccanico (alla frizione) ma per fortuna aveva appena passato la bandiera a scacchi. Dietro di lui C\u00e9vert e Jaussaud, mentre fra i qualificati grazie ai giri veloci (4 per ogni batteria) ci sono Depailler, Lauda e Purley. A pomeriggio ormai inoltrato arriva la Finale; Hill che non si era qualificato riesce a partire grazie al forfait di Jabouille. Abbassata la bandiera francese (i semafori non andavano ancora di moda) \u00e8 subito dramma. Alla discesa che porta alla famigerata curva del nuovo mondo (detta anche la curva dei sei fratelli) c'\u00e8 una carambola a 4 che vede loro malgrado protagonisti Jaussaud, Beuttler, Ruesch e Pescarolo che poi sar\u00e0 l'unico a subire delle conseguenze con una brutta distorsione al ginocchio che gli far\u00e0 saltare il programmato Gran Premio di Francia di F1. Ma non avr\u00e0 molto di cui lamentarsi il barbuto francese visto che le conseguenze potevano essere ben peggiori. Ecco comunque la testimonianza di Jaussaud: \"stavo impostando la curva che si fa a 250kmh e il gruppone non si era ancora sgranato perch\u00e9 eravamo appena partiti e con le gomme fredde. Non ho ancora capito chi, ma qualcuno mi si \u00e8 infilato sulla destra per tentare un sorpasso in un punto in cui \u00e8 assolutamente impossibile. Per non agganciarci visto che non mi cedeva la traiettoria ho dovuto allargare all'esterno ma come ho toccato l'erba la macchina ha cominciato una serie di testacoda paurosi con tutti gli altri concorrenti che mi passavano pericolosamente a destra e a sinistra a oltre 200 di media. Poi quando ero ormai contro il guardrail Pescarolo \u00e8 arrivato a ruote inchiodate prendendo prima la barriera e poi me\". Nonostante queste pessime premesse nasce invece una corsa stupenda con tre meravigliosi protagonisti, Fittipaldi, Hailwood e Scheckter. Mentre l'ex campione del motomondiale prende la testa il giovane sudafricano partito molto indietro per i problemi avuti nella batteria recupera posizioni su posizioni. Fittipaldi intanto passa Hailwood che per\u00f2 tira come un dannato per riprendersi la testa. Ad un certo punto si gira perde 7 secondi che per\u00f2 rapidamente recupera. Ma contro questo Fittipaldi \u00e8 dura riuscire a vincere. Forse ci sarebbe riuscito Scheckter che recupera fino alla terza posizione ma rompe una valvola a pochi giri dalla fine regalando il podio al passista Reutemann.\nORDINE D'ARRIVO DELLA FINALE\n1 1 3 Emerson Fittipaldi, BR Texaco Team Lotus 69 - Ford BDA/Cosworth 71/69.14.F2 1927 F 30 54'20.0\"\n2 2 37 Mike Hailwood, GB Matchbox Team Surtees Surtees TS10 - Ford BDA/Brian Hart TS10-01 1850 F 30 54'28.0\"\n3 3 9 Carlos Reutemann, RA Motul Rondel Racing Brabham BT38 - Ford BDF/R.S. BT38-26 1927 GY 30 54'47.4\"\n4 4 14 David Morgan, GB Edward Reeves Racing Brabham BT38 - Ford BDA/David Wood BT38-16 1860 F 30 54'58.6\"\n5 5 45 John Watson, GB Alan McCall Team Tui Leda-Tui BH2 - Ford BDA/Hart BH2-02 1850 GY 30 55'01.6\"\n6 6 4 Fran\u00e7ois C\u00e9vert, F Elf Coombs Racing March 722 - Ford BDA/Alan Smith (Final) 722-4 1850 1900 GY 30 55'02.7\"\n7 7 1 Graham Hill, GB J\u00e4germeister Racing Team Brabham BT38 - Ford BDA/R.E.S. BT38-1 1927 30 55'37.3\"\n8 8 41 Jos\u00e9 Dolhem, F Shell - Meubles Arnold Team March 722 - Ford BDE/Novamotor 722-14 1790 29\nII Jochen Rindt Ged\u00e4chtnisrennen 1972.\nEuropean Championship for Formula 2 Drivers, Round 8\n\u00d6sterreichring, Knittelfeld, Austria\nL'europeo continua con la gara austriaca di Zeltweg del 9 luglio, preceduta di una settimana dal Gran Premio Lotteria di Monza, gara fuori campionato e dal passato glorioso. La collocazione del calendario fa s\u00ec che nel circuito Brianzolo si presentano solo 15 monoposto delle 32 attese. Ma il livello \u00e8 comunque buono visto che fra i partecipanti compaiono i fratelli Brambilla, Jean Pierre Jarier, De Adamich, Purley, e come richiamo per il pubblico il sempre amato \"baffo\" Hill. A sorpresa per\u00f2 la Pole position la fa Scott con la Brabham, provvista di un muso corto (partiva all'altezza dell'asse delle ruote anteriori!!) decisamente antiestetico, ma efficace. La gara svolta su 2 manche con somma di tempi, \u00e8 stata nobilitata da un superbo Graham Hill che a 43 anni regola i suoi pi\u00f9 giovani colleghi con una grinta che il pubblico brianzolo applaud\u00ec calorosamente. Peccato per Vittorio Brambilla che partito come un fulmine dopo aver condotto per qualche giro la gara ha subito lo sgonfiamento di uno pneumatico. Una settimana dopo alla prova di Zeltweg sono iscritti in 31. Solo 2 i piloti classificati CSI annunciati anche se di altissima qualit\u00e0, ovvero Emerson Fittipaldi e John Surtees. Poi l'ex campione del motomondiale rinuncia, ma sar\u00e0 comunque presente ai box. E la gara \u00e8 ancora una volta una sfida fra la Surtees di Hailwood e la Lotus di Fittipaldi, sfida che ancora una volta premia il brasiliano che sta vivendo un momento di forma straordinaria. Passata la boa di met\u00e0 stagione la classifica del campionato cambia padrone visto che con i nove punti conquistati con il secondo posto (Fittipaldi come gi\u00e0 specificato non prende punti) Hailwood va anche in testa al campionato. Non \u00e8 solo una questione di punti, sono proprio i suoi avversari diretti Lauda, Jaussaud, Reutemann, Morgan e Scheckter ad essere apparsi sottotono e i loro musi lunghi a fine corsa sono l\u00ec a dimostrarlo. Jaussaud che pure in questa stagione aveva ritrovato la grinta dei tempi migliori quando era pilota della Tecno in F3, ad esempio non disponeva di una squadra ufficiale (anche se il team ASCA si era dimostrato di prim'ordine) e la cosa aveva il suo peso. A Reutemann che con il terzo posto di Zeltweg lo aveva superato in classifica, pesavano le tre gare saltate in conseguenza all'incidente di Thruxton e il fatto di non essere ancora riuscito a vincere una gara. Lauda pur disponendo di una March ufficiale ben assistita anche dal punto di vista degli pneumatici (era pilota di punta della Goodyear) pagave le troppe rotture meccaniche, avvenute quando si trovava fra i primi. Morgan che i quarti posti ottenuti a Rouen e Zeltweg avevano rivalutato recriminava per la mancata vittoria di Hockenheim dove a tradirlo fu il motore, mentre \"l'enfant prodige\" Scheckter essendo esordiente (l'anno prima correva in Formula Ford!) alla guida di una monoposto anch'essa in un certo senso esordiente (la Mclaren mancava da anni dalla F2) non aveva l'esperienza necessaria per poter competere sulla lunga distanza.\nORDINE D'ARRIVO\n1 1 Emerson Fittipaldi, BR Texaco Team Lotus 69 - Ford BDF/Cosworth 71/69.14.F2 1927 F 34 59'23.5\" 203.070\u00a0km/h\n2 5 Mike Hailwood, GB Matchbox Team Surtees Surtees TS10 - Ford BDA/Brian Hart TS10-01 1850 F 34 59'59.5\"\n3 11 Carlos Reutemann, RA Motul Rondel Racing Brabham BT38 - Ford BDF/Cosworth BT38-26 1927 GY 34 1:00'10.0\"\n4 20 Dave Morgan, GB Edward Reeves Racing Brabham BT38 - Ford BDA/David Wood BT38-16 1860 F 34 1:00'10.6\"\n5 9 Patrick Depailler, F Elf Coombs Racing March 722 - Ford BDA/Brian Hart 722-45 1850 GY 34 1:00'11.4\"\n6 10 Bob Wollek, F Motul Rondel Racing Brabham BT38 - Ford BDA/R.S. BT38-15 1927 GY 34 1:00'29.6\"\n7 6 Carlos Ruesch, RA Matchbox Team Surtees Surtees TS10 - Ford BDA/Brian Hart TS10-05 1850 F 34 1:00'39.4\"\n8 26 John Watson, GB Alan McCall Team Tui Leda-Tui BH2 - Ford BDA/Brian Hart AM29-BH2-02 1850 GY 34 1:00'44.3\"\nXI Gran Premio Citt\u00e0 di Imola 1972.\nEuropean Championship for Formula 2 Drivers, Round 9\nAutodromo Dino Ferrari, Imola, Italy\nL'europeo sbarca finalmente in Italia per il \"Gran Premio Shell\" ad Imola. Ben 34 i piloti presenti; mancava Fittipaldi a cui Colin Chapman, visto che il mondiale di F1 era giunto al suo momento clou, aveva chiesto di ridurre la sua attivit\u00e0 in F2. In compenso gli organizzatori erano riuscita a convincere due vecchie glorie a scendere in pista, Surtees che qui a Imola aveva corso gi\u00e0 ai tempi del motomondiale e Graham Hill. Surtees presente nel doppio ruolo di direttore tecnico e pilota (ma anche meccanico quando era necessario, era infatti un artista della chiave inglese) aveva portato ben quattro TS10. Oltre a quella per s\u00e9, c'erano anche Hailwood, Ruesch e De Adamich con quella biancorossa patrocinata dalla FINA italiana. Ben 13 le Brabham: il team Rondel aveva i soli Reutemann e Wollek poich\u00e9 non si era riusciti a raggiungere un accordo fra team e organizzatori per avere anche Pescarolo e Nanni Galli. L'ASCA aveva la solita coppia Jaussaud-Potocki, poi c'erano i forti Morgan, Westbury e W.Fittipaldi il gi\u00e0 citato Hill, Moser, Scott e gli italiani Francisci e Gagliardi. Tutti i \"Brabhamisti\" sono al volante della BT38, ma \u00e8 anche presente una BT36 con Wingfield. La March ha portato sulle rive del Santerno un'unica 722 ufficiale per Niki Lauda, mentre Coombs ne ha portate 2 per Jabouille e Depailler lasciando a casa la Elf2 ancora a corto di messa a punto. Poi sempre con le 722 i privati Purley, Lunger, Dolhem, Wilkins e Kazato. I Fratelli Brambilla apparsi piuttosto stanchi nelle ultime gare per gli estenuanti turni di Officina-Pista son al volante delle loro fide 712 della Beta. A concludere gli iscritti la Chevron B20 di Gethin, la Mclaren M21 di Scheckter, la Tui BH2 di Watson, la GRD 272 di Ikusawa, e per concludere le Pygmee BHD17 del trio Duarte, Dal Bo e Stalter. Le qualifiche molto spettacolari hanno visto a suon di record un continuo cambio al vertice con Hailwood, Gethin e Jaussaud che alla fine otterr\u00e0 la pole come protagonisti. Il record di Jacky Ickx del 1970 (1'35\"5) viene sbriciolato e abbassato di ben 3\". Verso la fine delle sessioni un curioso contrattempo. Un cagnolino piuttosto vispo ha deciso di fare un giro in pista! Il primo ad accorgersene \u00e8 stato John Surtees che temendo un incidente si \u00e8 fermato per far cenno di rallentare ai suoi colleghi. Nonostante l'impegno dei commissari il bastardino non ne voleva sapere di farsi prendere, e c'\u00e8 voluta tutta l'abilit\u00e0 del simpatico meccanico di Silvio Moser, Beat Schenker (noto amico degli animali visto che girava le piste di mezza Europa con un gatto come mascotte del team) per acciuffare la bestiola. Con conseguente e meritato applauso del pubblico!\nLa gara programmata in due manche da 140\u00a0km svolta l'indomani mantiene tutte le premesse delle prove e prende il via sotto un caldo torrido. Sono le 16 quando parte la prima manche, a prendere la testa \u00e8 Hailwood, davanti a Jaussaud e Reutemann. Leggero incidente per Scheckter che perde un baffo, ma che riesce ad arrivare fino ai box per ripararlo e ripartire. Hailwood prende gradatamente un vantaggio considerevole e ha la gara in pugno. Dietro Reutemann che \u00e8 riuscito a portarsi al secondo posto tiene dietro Gethin e Jaussaud, risultando molto ostico da superare. Infatti Gethin ci mettere ben 15 giri per superare l'argentino andando poi alla caccia di Hailwood a suon di record sul giro. \u00c8 il momento chiave della gara. Gethin riesce nei restanti 13 giri a recuperare i 6 secondi di distacco che lo separavano dall'ex centauro, e all'ultimo giro fra gli appalusi del pubblico lo supera andando a vincere la manche, davanti a Hailwood, Reutemann e Surtees. Alle 19 in ritardo rispetto al previsto prende il via la seconda manche. Si schierano 17 dei 24 partenti iniziali, e all'abbassarsi della bandiera tricolore c'\u00e8 una gran confusione per la presenza di alcuni commissari che erano entrati in pista per spingere Moser. Reutemann ne approfitta ed \u00e8 il pi\u00f9 lesto a partire. Surtees a fine gara dir\u00e0 che l'ha visto partire in anticipo. In pi\u00f9 il suo motore perde olio tanto che i suoi diretti inseguitori Hailwood e Gethin si tengono a debita distanza. Hailwood per\u00f2 gi\u00e0 al terzo giro rompe gli indugi e lo va prendere e a superare. Hailwood prende subito un discreto vantaggio mentre viene a mancare dalle prime posizioni Peter Gethin che comincia ad avvertire dei disturbi meccanici che lo fanno scivolare dietro. Al decimo giro colpo di scena, non passano davanti al traguardo ne Hailwood ne Gethin, ma bens\u00ec Bob Wollek e Carlos Reutemann. I due protagonisti della prima manche si sono dovuti fermare in contemporanea per due guasti meccanici. Nemmeno 4 giri dopo \u00e8 Reutemann che nel frattempo era tornano in testa a dover ritirarsi, Wollek ringrazia e va a vincere davanti a John Watson e John Surtees che approfittando delle segnalazioni che gli arrivano dai box scopre di essere effettivamente in vantaggio rispetto a Wollek come somma di tempi, poich\u00e9 il francese aveva subito un considerevole distacco nella prima manche conclusa al sesto posto. La classifica finale per somma di tempi vede quindi primo Surtees, secondo Wollek e terzo Niki Lauda. Surtees \u00e8 chiaramente contento di essere tornato alla vittoria a Imola (ci aveva gi\u00e0 vinto nel 1958 con la Mv Augusta) ma e lo dice nell'interviste del dopo-gara una soddisfazione a met\u00e0, perch\u00e9 nell'ottica del\ncampionato avrebbe preferito avesse vinto Hailwood.\nSOMMA DEI TEMPI ALL'ARRIVO\n1 3 John Surtees, GB Matchbox Team Surtees Surtees TS10 - Ford BDA/Brian Hart TS10-07 1850 F 56 1:28'08.2\"\n2 12 Bob Wollek, F Motul Rondel Racing Brabham BT38 - Ford BDA/R.S. - Rondel BT38-15 1960 GY 56 1:28'16.7\"\n3 32 Niki Lauda, A STP March Engineering March 722 - Ford BDA/R.E.S. 722-5 1927 GY 56 1:28'32.2\"\n4 34 Andrea De Adamich, I FINA Team Surtees Surtees TS10 - BDE/Novamotor TS10-04 1790 F 56 1:28'38.6\"\n5 2 Graham Hill, GB J\u00e4germeister Racing Team Brabham BT38 - Ford BDA/Felday BT38-1 1973 56 1:29'26.0\"\n6 21 Jody Scheckter, ZA Impact Group McLaren M21 - BDF/Cosworth-R.S. M21-1 1927 GY 56 1:29'48.7\"\n7 8 Jean-Pierre Jaussaud, F Ecurie A.S.C.A. Brabham BT38 - Ford BDA/Brian Hart BT38-24 1850 F 53\n8 22 John Watson, GB Alan McCall Team Tui Leda-Tui BH2 - Ford BDA/Brian Hart AM29-BH2-02 1850 F 52\nIII Mantorp Park F2 Trof\u00e9n 1972 Hitachi Mantorp Park Grand Prix.\nEuropean Championship for Formula 2 Drivers, Round 10\nMantorp Park, Link\u00f6ping, Sweden\nPer la tappa svedese dell'euro F2 nonostante la lontananza e gli scioperi che in Inghilterra tengono fermi i porti, ci sono praticamente tutti; a partire dall'attesissimo idolo di casa Ronnie Peterson che finalmente libero dagli impegni (vittoriosi visto che hanno conquistato il mondiale marche) con la Ferrari sport pu\u00f2 dedicarsi alla seconda formula di cui \u00e8 il campione in carica. Mancano gli italiani, i Fittipaldi, Morgan e Westbury bloccati dallo sciopero, Moser e Carlos Pace che ha interrotto il contratto con la non troppa competitiva Pygmee. L'altro idolo locale Wisell dopo aver fatto le prime prove libere con la GRD constatata la fragilit\u00e0 del motore, approfitta dell'invito di Ron Dennis per pilotare la quarta Brabham del team Rondel. Le qualificazioni dicono Gethin che approfittando di un treno speciale di Firestone e di un momento di forma piuttosto buono sigla un 1'25\"6 che distanzia di quasi un secondo Peterson con la STP March. Terza l'altra March ma del team Coombs di Patrick Depailler. Il vincitore del GP di Monaco di F3 precede i due candidati al titolo Hailwood e Reutemann mentre Jaussaud \u00e8 solo diciottesimo a causa di un incidente. Desta scalpore la non qualificazione di Niki Lauda, vittima di una sospensione piegata il venerd\u00ec e dell'ennesimo motore rotto il sabato. Arriviamo quindi alla gara. Gli organizzatori hanno previsto 2 manche da 36 giri, per un totale di 294\u00a0km. Forse un po' troppi per una gara della seconda formula, e infatti ben pochi riusciranno ad arrivare al traguardo a pieni giri. Al via dato da fermo le venti monoposto schizzano quasi senza problemi. Il quasi \u00e8 dovuto alla March Coca-cola di Birell che non ne vuole sapere di mettersi in moto e ostacola non poco i concorrenti che gli sono dietro. Depailler invece azzecca una partenza da manuale si porta in testa. La fisionomia tortuosa della pista genera parecchi duelle con scambi di posizione a pi\u00f9 riprese anche nello stesso giro. La leadership del pilota di Coombs dura un giro e mezzo, poi Gethin che vuole dimostrare che l'exploit delle prove non era un caso lo passa di forza e se ne va guadagnando un secondo al giro, nonostante dietro ci siano assi come Peterson, Reutemann, Hailwood e Schencken. Il giovane Scheckter ingaggia un duello appassionante con Peterson e i due si scambiano a pi\u00f9 riprese il terzo posto; \u00e8 solo l'inizio di una manche che regaler\u00e0 al pubblico parecchie emozioni. All'ottavo giro sia Scheckter che Reutemann riescono a raggiungere e sorpassare Depailler. L'argentino per\u00f2 spreca tutto con un lungo che lo fa retrocedere all'ultimo posto. Peterson che non vuole deludere i suoi tifosi alza il ritmo, si porta in seconda posizione ma un nefasto fumo azzurro gli esce dal motore: \u00e8 il preludio al ritiro che avverr\u00e0 4 giri dopo. I giri passano e la Mclaren arancione di Scheckter deve subire l'attacco del duo Rondel con i classificati CSI Wisell e Schencken. Lo svedese riesce a passarlo al 28.giro. Anche l'australiano ci prova ma la manovra non riesce ed entrambi finiscono fuori. I tifosi incominciano a incitare Wisell ma il cambio della sua Brabham cede nella delusione generale facendo salire Hailwood un po' sottotono al secondo posto, con il distacco abissale di 38 secondi. La seconda manche parte con 18 monoposto. I 16 superstiti della prima manche pi\u00f9 le due riserve Watson e Lauda, ammesse grazie a una regola quanto meno originale. Sono al via anche diversi protagonisti sfortunati della prima manche come Peterson e Wisell, in cerca quanto meno di una vittoria \"di tappa\". Al via \u00e8 ancora Gethin a prendere il largo, seguito da Hailwood che nella pausa fra le due manche ha cambiato tipo di gomme e ammortizzatori (e la cosa ha dato subito ottimi frutti) Jabouille, Wollek e Scheckter risalito incredibilmente dall'ultima posizione con una partenza superlativa. Anche Wisell recupera bene e in pochi giri scalza Jabouille dal terzo posto. Chi non ha nemmeno questa volta fortuna \u00e8 Peterson che si ritira gi\u00e0 al nono giro. Veramente un'annata non per la March e lo svedese che anche in F1 con l'avveniristica 721X non \u00e8 riuscito a ripetere gli exploit dell'anno precedente. Scaramucce nelle retrovie a parte la gara si mantiene abbastanza lineare per quanto riguarda le posizioni di testa, fino a che al diciannovesimo giro non avviene il colpo di scena. In un gran polverone sparisce dalla pista la Chevron di Gethin. Non si tratta di un errore del trentacinquenne inglese, poich\u00e9 l'incidente \u00e8 avvenuto in un tratto rettilineo della pista, e la causa \u00e8 da attribuirsi a un problema di trasmissione. Hailwood eredita cos\u00ec manche e gara, e visti anche i mediocri piazzamenti dei suoi rivali per il titolo si porta a 10 punti di vantaggio in classifica. Ma essendo Hailwood un pilota con una mentalit\u00e0 cavalleresca (che tirer\u00e0 fuori anche al Gran premio di Sudafrica dell'anno successivo quando salver\u00e0 la vita a Clay Regazzoni) non gli riuscir\u00e0 di gioire per una vittoria ottenuta in questo modo. E nel dopo gara era quasi imbarazzato nei confronti di Gethin.\nORDINE D'ARRIVO PER SOMMA DI PIAZZAMENTI\n1 6 Mike Hailwood, GB Matchbox Team Surtees Surtees TS10 - Ford BDA/Brian Hart TS10-07 1850 F 72 3 (2+1)\n2 18 Jean-Pierre Jabouille, F Elf Coombs Racing March 722 - Ford BDA/Brian Hart 722-4 1850 GY 72 5 (3+2)\n3 11 Jean-Pierre Jaussaud, F Ecurie A.S.C.A. Brabham BT38 - Ford BDA/Brian Hart BT38-18 1850 F 72 9 (6+3)\n4 32 Brett Lunger, USA Space Racing March 722 - Ford BDE/Cosworth 722-11 1790 GY 71 12 (7+5)\n5 8 Carlos Ruesch, RA Matchbox Team Surtees Surtees TS10 - Ford BDA/Brian Hart TS10-05 1850 F 71 13 (5+8)\n6 9 Carlos Reutemann, RA Motul Rondel Racing Brabham BT38 - Ford BDF/Cosworth BT38-26 1927 GY 71 14 (10+4)\n7 16 Mike Beuttler, GB Clarke Mordaunt Guthrie Racing March 722 - Ford BDA/R.E.S. 722-18 1960 GY 71 15 (8+7)\n8 4 Reine Wisell, S Reine Wisell / Motul Rondel Racing Brabham BT38 - Ford BDF 1927 GY 68 17 (11+6)\nX Gran Premio del Mediterraneo 1972.\nEuropean Championship for Formula 2 Drivers, Round 10\nAutodromo di Pergusa, Enna, Sicily, Italy\nL'assurdo calendario varato dalle autorit\u00e0 sportive aveva collocato la gara siciliana di Pergusa subito dopo quella svedese. Se poi si aggiunge che gli organizzatori locali hanno avuto alcune difficolt\u00e0 con gli ingaggi, e che i piloti non amano molto questa pista a causa del terribile brecciolino presente in traiettoria, si spiega perch\u00e9 solo in 18 si sono presentati alle verifiche. Per fortuna il livello \u00e8 piuttosto alto, anche considerando che ormai l'europeo \u00e8 agli sgoccioli e i candidati al titolo devono partecipare a pi\u00f9 gare possibili per conservare intatte le loro chanche. \u00c8 presente quindi la squadra Surtees al completo, con Hailwood, Ruesch e il nuovo acquisto Carlos Pace che abbandonata la simpatica ma poco competitiva Pygmee ha finalmente la possibilit\u00e0 di dimostrare le sue doti con un mezzo all'altezza. Al volante della monoposto costruita dall'ex campione del mondo di F1 e del motomondiale c'\u00e8 anche De Adamich con la biancorossa vettura seguita da Gianfranco Bielli. Assente la squadra ufficiale visto che ormai il campionato \u00e8 stato perso, i colori della March vengono difesi da Dolhem con la 722 del team Arnold che come in Svezia monta un motore italiano curato da Armaroli, da Buettler e Kazato con le monoposto del team di Peter Bloore, e da Patrick Depailler con il team Coombs. Il suo compagno di squadra Jabouille galvanizzato dall'ottima prova svedese invece \u00e8 al volante della Elf2 ormai perfettamente a punto e in grado di dire la sua. Il team Rondel \u00e8 presente con i soli Reutemann, che \u00e8 in lotta per il titolo e Pescarolo. Presente ma in qualit\u00e0 di spettatore pure Schencken che le sue vacanze estive preferisce passarle sugli spalti a fare il tifo per i suoi compagni. Il team Asca \u00e8 presente al completo con Jaussaud e il polacco Potocki. Sempre con le Brabham l'italiano Francisci, lo svizzero Moser e Wilson Fittipaldi con un BT38 pesantemente modificata a partire dal muso anteriore carenato in modo da contenere il radiatore sullo stile della BT37 di F1. Concludono la lista dei partenti Dal Bo con la Pygmee e Schafer con una vecchia Chevron B18.\nLe qualifiche mostrano l'ottimo stato di forma delle Surtees con Hailwood (che con 1'25\"7 ottiene la pole) Pace e De Adamich nelle prime quattro posizioni. La Elf2 di Jabouille grazie a un profilo aerodinamico che gli garantisce velocit\u00e0 elevate si issa al terzo posto, mentre gli altri 2 candidati al titolo Reutemann e Jaussaud sono piuttosto indietro. Si arriva cos\u00ec alla gara: i partenti scendono a 16 poich\u00e9 Moser \u00e8 vittima di un guasto durante il giro di ricognizione e Schafer nelle prove non era riuscito ad ottenere un tempo valido per la qualificazione.\nAl via il polverone che alzano le monoposto \u00e8 notevole. Hailwood come da un po' di tempo gli succede parte in testa seguito da Jabouille e Pace. La leadership dell'inglese dura 5 giri poi Pace approfittando delle scie riesce a sopravanzarlo. Anche Jean Pierre Jabouille sembra in gran forma e si porta a ridosso del duo di testa riuscendo anche a sopravanzare per qualche giro Hailwood. Dietro Reutemann come al solito \u00e8 un osso durissimo da passare, anche perch\u00e9 passa spesso ben al di l\u00e0 dei cordoli con la conseguenza che chi gli sta dietro viene mitragliato di sassolini e polvere. A farne le spese \u00e8 De Adamich visto che un grosso sasso gli buca la retina della presa d'aria e di fatto gli rompe il motore. Pace e Hailwood fanno gioco di squadra per tentare di sventare gli attacchi sempre pi\u00f9 minacciosi di Jabouille, e quando al 15\u00ba passaggio il Francese deve rientrare ai box per la rottura di un raccordo dell'olio i due portacolori della Surtees tirano un sospiro di sollievo. I due tirano i remi in barca, Pescarolo e Reutemann con le Brabham (apparse non molto in forma) sono lontani. Al 22.giro colpo di scena, si deve ritirare Carlos Pace che era nel frattempo passato in testa. Le ultime emozioni le riservano Buettler che fa un bel volo saltando la chicane e Reutemann che ad un paio di giri dalla fine si deve fermare ai box perch\u00e9 sta per rompersi il motore. Vince cos\u00ec Hailwood con 25\" di vantaggio su Pescarolo, seguono poi Ruesch, Fittipaldi e Depailler. Un'ora e mezza dopo parte la seconda manche. Sono solo 12 le formula 2 al via. Fra loro c'\u00e8 Reutemann a cui i meccanici durante la pausa hanno cambiato il motore da 1930\u00a0cm\u00b3 usato durante la prima parte di gara con un Ford pi\u00f9 piccolo da 1790\u00a0cm\u00b3. Il vantaggio accumulato da Hailwood nella prima manche era tale che fra pubblico e addetti ai lavori era cresciuta la certezza che la seconda parte di gara non avrebbe regalato emozioni. Invece al via Pescarolo e Depailler mettono subito alla frusta Hailwood. L'inglese per via della somma dei tempi potrebbe benissimo lasciarli andare, ma questa opzione non esiste nel DNA del focoso pilota della Surtees. Infatti Hailwood rintuzza gli attacchi e tirando all'inverosimile riesce anche a staccare leggermente i suoi due rivali. I tre accumulano in breve un notevole vantaggio, cosa che permette a Depailler di recuperare secondi preziosi nell'ottica della somma dei tempi finali. In questo modo ad esempio scavalca Ruesch e si issa al terzo posto. Hailwood continua a tirare, ma da anche la sensazione che forse sta chiedendo troppo alla sua Surtees: infatti all'undicesimo giro la puleggia di un ingranaggio dell'albero a cammes si rompe, e il leader della gara e dell'europeo deve forzatamente finire di guardare la gara seduto su un guardrail. In testa ci va allora Pescarolo. Il barbuto francese vola verso il traguardo, ma a un paio di giri dalla fine si imbatte nel lento e pericoloso Potocki. Il polacco gi\u00e0 doppiato 3 volte ostacola (anche se involontariamente) Pescarolo quel tanto che basta a permettere a Depailler di infilarsi ed andare a vincere. Per sua fortuna per\u00f2 lo svantaggio che aveva il pilota del team Coombs durante la prima manche non gli permette di aggiudicarsi la vittoria nella somma di tempi che va cos\u00ec a Pescarolo. Il taciturno pilota francese festeggiatissimo da tutti dopo il traguardo si riesce a mettere alle spalle un periodo in cui sia in F1 che in F2 non gliene andava bene una. A festeggiare c'\u00e8 anche il team Rondel che nonostante un'organizzazione eccellente e il livello dei suoi piloti non era ancora riuscita a ottenere una vittoria. E in ultimo festeggia Depailler che essendo Pescarolo un pilota classificato CSI, ottiene i 9 punti e risale fino al quinto posto in classifica.\nORDINE D'ARRIVO PER SOMMA DEI TEMPI\n1 11 Henri Pescarolo, F Motul Rondel Racing Brabham BT38 - Ford BDA/R.S. BT38-12 1927 GY 64 1:33'22.8\"\n2 27 Patrick Depailler, F Elf Coombs Racing Elf 2 (Alpine A367) - Ford BDA/Brian Hart 367-370 GY 64 1:33'46.2\"\n3 1 Carlos Ruesch, RA Matchbox Team Surtees Surtees TS10 - Ford BDA/Brian Hart TS10-05 F 64 1:34'10.6\"\n4 5 Wilson Fittipaldi, BR Team Bardahl Brabham BT38 - Ford BDE/Novamotor BT38-25 1790 GY 62\n5 19 Hiroshi Kazato, J Peter Bloore Racing March 722 - Ford BDA 722-8 GY 62\n6 24 Carlos Reutemann, RA Motul Rondel Racing Brabham BT38 - Ford BDA BT38-15 GY 61\n7 8 Jean-Pierre Jaussaud, F Ecurie A.S.C.A. Brabham BT38 - Ford BDA BT38-24 F 61\n8 7 Adam Potocki, F Ecurie A.S.C.A. Brabham BT38 - Ford BDA BT38-18 F 58\nII Festspielpreis der Stadt Salzburg 1972.\nEuropean championship for F2 Drivers, Round 12\nSalzburgring, Salzburg, Austria\nCon l'annullamento della classica gara di chiusura a Vallelunga, le tappe per concludere l'europeo si riducono a tre. Il 28 agosto intanto si disputa a Brands Hatch una strana competizione di cui da parecchio tempo si parla soprattutto per via del ricco montepremi; la Rothmans 50\u00a0000. Questa gara, veramente unica al mondo vedeva al via Formula 1, Formula 2, Formula 5000 e vetture a ruote coperte tutte assieme per una distanza di 500\u00a0km, e aveva fra gli iscritti (oltre 60) diversi protagonisti dell'europeo come Reutemann, Schencken, Morgan, e Birrell. Ma anche piloti di altre categorie che per\u00f2 son riusciti a trovare un volante di F2 per la corsa, come i due futuri campioni del mondo James Hunt e Alan Jones. A vincere come spesso \u00e8 gi\u00e0 successo durante l'anno \u00e8 Emerson Fittipaldi con la Lotus JPS 72 di F1, davanti a Brian Redman con la Yardley Mclaren e Pescarolo con la March di Frank Williams. Quarto a sorpresa (e primo fra le F2) e Gerry Birrell, che precede un'altra grande sorpresa James Hunt che con una March 712 del team Hesketh riesce a rilanciare la sua ancora giovane carriera, dopo i trascorsi non propriamente sereni in F3 dov'era chiamato \"Hunt the Shunt\". Per concludere c'\u00e8 da dire che Morgan nonostante abbia corso met\u00e0 gara con l'alettone dietro storto riesce a vincere la gara di consolazione da 100\u00a0km destinata agli oltre 30 non qualificati. Una settimana dopo si va in Austria al Salzburgring. 21 gli iscritti, con il ritorno del team STP March con Niki Lauda che vuole dare una svolta ad una stagione che si sta dimostrando deludente e Ronnie Peterson fresco di contratto 1973 con la Lotus, sia per la F1 che per la F2. Le altre March sono quelle solite del Bloore Team con Kazato e Buettler, quelle di Dolhem con il motore Armaroli, e di Depailler. Presenti anche due 712, la prima quella arancione di Tino Brambilla, la seconda per James Hunt che dopo l'ottima gara alla Rothmans 50\u00a0000 ha firmato con Lord Hesketh per concludere la stagione di F2 assieme. La Surtees \u00e8 ancora una volta presente con Hailwood, Pace e Ruesch. Poi ci sono le solite Chevron di Gethin, la Elf2 di Jabouille e per finire la solita armata delle Brabham con Hill, Reutemann, Wollek, Jaussaud, W.Fittipaldi, Francisci e Morgan. Le prove di qualificazione vedono dei distacchi talmente irrisori (per l'epoca) da costringere gli organizzatori a ricorrere ai centesimi, poich\u00e9 Pace, Hailwood e il sorprendente Hunt avevano ottenuto lo stesso tempo in 1'12\"1. Basti notare che fra l'autore della Pole Position (che alla fine verr\u00e0 accreditata a Pace) e l'ultimo in griglia Francisci (vittima di un incidente che non gli permetter\u00e0 di correre la gara) ci sono solo 1\"5 di distacco.\nAlle ore 12 di domenica 3 settembre incomincia la prima manche: al via scatta in testa Hailwood e la cosa non sorprende. A destare clamore sono Morgan e Hunt che si inseriscono fra le due Surtees. Morgan dimostra di essere molto pi\u00f9 che un outsider e al terzo giro prende il comando della gara e ci rimarr\u00e0 fino alla fine. Dietro di lui il primo gruppo di inseguitori con Hailwood, Pace e Hunt e inseguito da un altro gruppo pi\u00f9 corposo con Hill, Lauda, Brambilla, Fittipaldi, Peterson e via via tutti gli altri. La configurazione veloce del tracciato permette a chi \u00e8 dietro di usuffriere delle scie, cosa che permette e piloti come Peterson e Brambilla senior di dare spettacolo. A un terzo di gara Pace passa Hailwood e prova ad andare a prendere Morgan ma si rende ben presto conto che \u00e8 impossibile. Per di pi\u00f9 il brasiliano si trova in difficolt\u00e0 con il cambio e deve ben presto cedere di nuovo la piazza d'onore a Hailwood. Dietro rinviene forte l'anziano ma grintosissimo Graham Hill. Il bi-campione del mondo di F1 (vincitore anche della 500 miglia di Indianapolis e della 24 ore di Le Mans) prima passa Hunt e poi anche Pace portandosi cos\u00ec sul podio virtuale. Intanto altri episodi movimentano la gara, Peterson che stava tentando di colmare la mancanza di cavalli della sua March con una guida rischiosa paga il prezzo della sua irruenza andando a sbattere rovinosamente contro il guardrail. Hunt vede andare in fumo i suoi sogni di gloria a causa della rottura del motore. Pace (che si \u00e8 ripreso il terzo posto) e Hailwood provano in tutti i modi a riprendere Morgan, ma inutilmente. L'ex-Pirata vince cos\u00ec la prima Manche in modo brillante. L'inglese parte cos\u00ec per la seconda manche come il favorito numero uno, ma i suoi sogni si infrangono 500 metri dopo il via quando una collisione multipla gli piega un baffo mettendolo in pratica fuori dai giochi. Il duo Surtees abile nell'evitare l'incidente va cos\u00ec in testa. Hailwood \u00e8 davanti mentre Pace gli difende la leadership dagli attacchi dei rivali. Morgan nonostante la sua vettura soffra di una grossa instabilit\u00e0 prova lo stesso a dar fastidio e riesce per qualche giro a passare davanti al brasiliano. Ma poi Pace si riprende la piazza d'onore e a suon di giri veloci riesce a recuperare anche il vantaggio che si era preso Hailwood. Ma \u00e8 ovvio che i suoi sforzi hanno puro valore accademico e infatti dopo essere riuscito a sopravanzare il suo compagno di squadra a pochi giri dalla fine lo lascia passare e vincere. Terzo \u00e8 Morgan che mantiene la stessa posizione anche con la somma dei tempi, mentre Graham Hill nonostante qualche botta ricevuta durante il convulso via riesce a portare la sua Brabham al quarto posto. Hailwood con questa vittoria mette una pesante ipoteca sul titolo.\nORDINE D'ARRIVO PER SOMMA DEI TEMPI\n1 3 Mike Hailwood, GB Matchbox Team Surtees Surtees TS10 - Ford BDA/Brian Hart TS10-01 1850 F 60 1:13'31.76\"\n2 14 Carlos Pace, BR Matchbox Team Surtees Surtees TS10 - Ford BDA/Brian Hart TS10-07 1850 F 60 1:13'32.94\"\n3 26 Dave Morgan, GB Edward Reeves Racing Brabham BT38 - Ford BDA/David Wood BT38-20 1994 F 60 1:13'42.78\"\n4 1 Graham Hill, GB J\u00e4germeister Racing Team Brabham BT38 - Ford BDA/R.S. BT38-1 1960 60 1:13'46.89\"\n5 7 Peter Gethin, GB Chevron Racing Team Chevron B20 - Ford BDA/Alan Smith B20.F2.2 1900 F 60 1:14'39.38\"\n6 4 Niki Lauda, A STP March Engineering March 722 - Ford BDA/Alan Smith 1790 GY 60 1:14'47.21\"\n7 11 Patrick Depailler, F Elf Coombs Racing March 722 - Ford BDA/Brian Hart 722-45 1850 GY 60 1:15'09.56\"\n8 19 Hiroshi Kazato, J Peter Bloore Racing March 722 - Ford BDA/R.E.S. 722-8 1927 GY 60 1:15'48.04\"\nXXX Grand Prix d'Albi.\nHailwood con la recente vittoria in Austria sente ormai il titolo ad un passo. E per evitare sgradite sorprese rinuncia alla gi\u00e0 preventivata trasferta in Canada per il mondiale di Formula 1 e si dirige ad Albi in Francia per chiudere definitivamente la \"pratica europeo\". Fra l'altro l'indecisione sulla data di effettuazione, la stessa concomitanza con il GP del Canada e i problemi sorti a causa della pericolosit\u00e0 della pista hanno tenuto lontani diversi big, agevolando di fatto il compito di Hailwood.\nBig che invece non si erano fatti pregare per andare, una settimana prima ad Oulton Park per una gara fuori campionato che per\u00f2 aveva validit\u00e0 per il titolo inglese patrocinato dalla John Player Special. E la March oltre a piazzare ai primi tre posti Peterson, Lauda e Hunt (con la 712 del team di Lord Hesketh) vinceva il titolo con Niki Lauda. Ad Albi intanto la prima batteria vedeva vincere Depailler con la March 722 di Coombs, che dopo un avvio bruciante del suo compagno Jabouille con la Elf 2 (costretto a cedere il passo per un problema al motore) controlla senza problemi la Brabham di Wolleck e la Tui di Morgan. Nella seconda batteria \u00e8 subito battaglia fra i due contendenti al titolo Hailwood e Jaussaud. Il francese va in testa alla fine del primo giro, dopo aver sorpassato Scheckter, e ci rimane fino a 4 giri dalla fine quando si stacca il convogliatore d'aria dalla sua Brabham. Hailwood ne approfitta e vince la batteria, conquistando cos\u00ec il diritto a partire in prima fila per la finale. Al via della finale Depailler scatta in testa, ma Hailwood senza minimamente curarsi degli interessi di campionato, sta facendo una gara d'attacco e ben presto la sorpassa. Jaussaud sa che se vuole minimanente sperare di risolvere a suo favore il campionato parte a sua volta all'attacco e dopo aver passato anche lui il suo connazionale Depailler, cerca di spodestare Hailwood dalla testa della corsa. L'inglese per\u00f2 non molla e il titolo pare ormai vinto. Invece a met\u00e0 gara il polacco Potocki (compagno di squadra di Jaussaud) famoso per creare imprevisti in pista, esce seminando la pista di ghiaia, proprio nel momento in cui sopraggiungeva a tutta velocit\u00e0 Hailwood che danneggia la sua Surtees. Patron John dopo un rapido consulto ai box lo rimanda in pista ma il tempo perso unito al danno sulla monoposto lo fanno arrancare lentamente al quattordicesimo posto. Jaussaud si trova cos\u00ec in testa e vince a sorpresa la gara, davanti a Depailler, Wolleck, Belso e Hunt. Sportivamente il francese a fine gara afferma che non gli ha fatto assolutamente piacere vedere Hailwood intraversato poich\u00e9 l'inglese era un pilota che stimava tantissimo, autore fra l'altro di una stagione formidabile. Aggiungeva per\u00f2 che per la gara conclusiva di Hockenheim si sentiva avvantaggiato dal nuovo muso carenato della sua Brabham.\nORDINE D'ARRIVO DELLA FINALE\n1 1 9 Jean-Pierre Jaussaud, F Ecurie A.S.C.A. Brabham BT38 - Ford BDA/Brian Hart BT38-24 1850 F 32 37'53.5\" \n2 2 5 Patrick Depailler, F Elf Coombs Racing March 722 - Ford BDF/Cosworth 722-45 1927 GY 32 37'53.7\" \n3 3 4 Bob Wollek, F Motul Rondel Racing Brabham BT38 - Ford BDA/R.S. BT38-15 1927 GY 32 38'11.4\" \n4 4 22 Tom Bels\u00f6, DK Team Viking Brabham BT38 - Ford BDA/David Wood BT38-19 1860 32 38'15.2\" \n5 5 29 James Hunt, GB Hesketh Racing March 712M - Ford BDA/Brian Hart 712M-5 1790 32 38'18.6\" \n6 6 32 Carlos Ruesch, RA Matchbox Team Surtees Surtees TS10 - Ford BDA/Brian Hart TS10-05 1850 38'30.4\" \n7 7 20 Richard Scott, GB Richard Scott Brabham BT38 - Ford BDA/Geoff Richardson BT38-17 1790 GY 32 38'45.9\" \n8 8 24 John Wingfield, GB Nicoby Racing Brabham BT36 - Ford BDA/Felday BT36-10 1936 32 38'46.7\"\nV Preis von Baden-W\u00fcrttemberg und Hessen.\nCon la cancellazione della prova finale di Vallelunga, a causa di difficolt\u00e0 finanziarie da parte dell'AC di Roma, l'appuntamento di Hockenheim diventa anche quello in cui si decider\u00e0 il titolo. Record di iscritti, ben 39! Ovvero tutti i protagonisti della stagione pi\u00f9 un nutrito gruppo di piloti classificati CSI, fra i quali Emerson Fittipaldi, Tim Schencken, Ronnie Peterson e Graham Hill. La prima cosa che si nota fin dalle prove, \u00e8 lo scoppio della moda del muso carenato fra tutti i maggiori team di Formula 2. Oltre a Fittipaldi fra i primi ad adottarlo (fin dalla fine del 1971), si sono convertiti alla diversa tipologia di musetto, le Brabham del team Rondel, quella di Belso, e quella di Wilson Fittipaldi. Scelta simile anche per le Brabham ASCA di Jaussaud e Potocki e quella di Graham Hill ma con il radiatore posizionato sui lati invece che davanti. Anche in casa March si sono sbizzarriti: il team ufficiale proponeva un musetto stile Surtees, molto ben riusciti anche quelli del team Coombs e quella di Dolhem del team Arnold. Quasi irriconoscibile quella di Vern Schuppan, tutta carenata ed esteticamente una via di mezzo fra la Tyrrell di F1 e la Elf-Alpine. Le prove davano subito un riscontro dei valori in campo con la Pole Position conquistata dal magnifico Emerson Fittipaldi, con la Lotus 69 che con un tempo di 2'03\"4 distanziava di 3 decimi la Brabham BT38 di Schencken e di 6 la Surtees di Hailwood. Jaussaud l'altro contendente al titolo \u00e8 solo ottavo. La gara prevista (finalmente!!) in una prova unica da 32 giri (per un totale di 217\u00a0km) vede i 30 qualificati schierarsi per la partenza lanciata (o come si chiamava all'epoca \"in stile Indianapolis\"). Una volta partiti Fittipaldi e Schencken mantengono le prime due posizioni mentre dietro Hill fa un errore che lo manda in testacoda. Ma sar\u00e0 doppiamente fortunato, oltre a essere evitato dal gruppone riuscir\u00e0 anche a riprendere la corsa. Al secondo giro si decide il campionato. Infatti le gi\u00e0 poche sperenze di Jaussaud finiscono letteralmente in fumo. La rottura del motore della sua Brabham oltre a lasciare una lunga nebbia dietro di s\u00e9 fa crollare definitivamente tutte le sue speranze. Fittipaldi intanto fa incetta di giri veloci, abbassando continuamente il record della pista. Ma \u00e8 un fuoco di paglia, dopo una decina di giri prima cede il passo a Schencken poi da Forfait a causa della rottura del cambio. I due avevano fatto il vuoto dietro di s\u00e9 e quindi Schencken conduce senza problemi il carosello. La lotta si fa molto pi\u00f9 interessante dietro: infatti Jabouille al secondo posto ha problemi con i freni e viene incalzato da Peterson, Hailwood, Fitti Jr. e Gethin. Jabouille finisce per cedere anche perch\u00e9 \u00e8 costretto a fermarsi ai box e Hailwood dopo aver avuto la meglio su Peterson va alla caccia di Schencken. Ma ormai l'australiano ha la vittoria in tasca e a scaldare i 100.000 di Hockenheim ci pensa Hill autore di una favolosa rimonta che lo porta fino al quinto posto. Vince cos\u00ec il titolo Mike Hailwood, e bisogna dire che l'ex campionissimo della 500 se l'\u00e8 proprio meritato, anche per i continui duelli contro i piloti classificati CSI (primo fra tutti Emerson Fittipaldi) rincorrendo sempre la vittoria assoluta invece che ai punti. Va in archivio cos\u00ec il primo anno 2000 della seconda formula. Per il 1973 ci sar\u00e0 una novit\u00e0 sul fronte motoristico. Una novit\u00e0 che cambier\u00e0 completamente la storia della Formula 2. Il team STP March lascia i motori Ford e passa a un motore che in Germania da parecchio stanno preparando: BMW.\nORDINE D'ARRIVO\n1 1 2 Tim Schenken, AUS Motul Rondel Racing Brabham BT38 - Ford BDF/Cosworth BT38-14 1927 GY 32 1:07'22.7\" 193.405 kmh\n2 2 6 Mike Hailwood, GB Matchbox Team Surtees Surtees TS10 - Ford BDA/Brian Hart TS10-01 1850 F 32 1:07'40.6\" \n3 3 8 Ronnie Peterson, S STP March Engineering March 722 - Ford BDA/Brian Hart 722-17 1850 GY 32 1:07'42.8\" \n4 4 20 Wilson Fittipaldi, BR Team Bardahl Brabham BT38 - Ford BDE/Novamotor BT38-25 1790 GY 32 1:07'43.1\" \n5 5 10 Graham Hill, GB J\u00e4germeister Racing Team Brabham BT38 - Ford BDF/R.S. BT38-1 1927 32 1:07'56.5\" \n6 6 44 Ernesto Brambilla, I Beta Utensili Racing March 712M - Ford BDE/Novamotor 712M-18 1790 32 1:07'59.7\" \n7 7 3 Henri Pescarolo, F Motul Rondel Racing Brabham BT38 - Ford BDF/R.S. BT38-12 1927 32 1:08'13.8\" \n8 8 25 James Hunt, GB Hesketh Racing March 712M - Ford BDA/Brian Hart 712M-5 1850 32 1:08.18.1\"\nRisultati e classifiche.\nClassifica Piloti.\nContano i 10 migliori risultati. Nessuno deve scartare. Solo i piloti non graduati possono far segnare punti validi."}
{"id": "2650868", "revid": "84184", "url": "https://it.wikipedia.org/wiki?curid=2650868", "title": "Polverini", "text": "Polverini \u00e8 un cognome che pu\u00f2 riferirsi a:"}
{"id": "2650873", "revid": "122364502", "url": "https://it.wikipedia.org/wiki?curid=2650873", "title": "Alluda", "text": "L'alluda \u00e8 un particolare tipo di concia della pelle. Molto probabilmente il nome deriva dall'allume di rocca che viene comunemente impiegato per la concia.\nCon l'alluda si ottiene un tipo di pelle molto sottile e particolarmente morbido. Questa qualit\u00e0 di pelle viene impiegata per l'interno dei copricapi, nella parte pi\u00f9 bassa che viene a contatto con la fronte e le orecchie.\nPer metonimia, si indica con \"alluda\" proprio questa parte del copricapo. Ad esempio le direttive dell'Arma dei Carabinieri sull'uso del basco citano l'alluda come parte dello stesso."}
{"id": "2650878", "revid": "174925", "url": "https://it.wikipedia.org/wiki?curid=2650878", "title": "Di Carlo", "text": "Di Carlo \u00e8 un cognome che pu\u00f2 riferirsi a:"}
{"id": "2650882", "revid": "36426", "url": "https://it.wikipedia.org/wiki?curid=2650882", "title": "Chiesa di Santa Maria Assunta (Netro)", "text": "La chiesa cimiteriale di Santa Maria Assunta nel comune di Netro fa parte del patrimonio di chiese romaniche che popolavano la Serra. Costruita tra l'XI ed il XIII secolo, essa presenta quasi intatta la sua fisionomia originaria.\nStoria e descrizione.\nLe prime testimonianze documentali sono degli anni 1150 e 1152: esse ci informano che la chiesa di Netro era posta alle dipendenze del Capitolo della pieve di Santo Stefano a Biella, a sua volta dipendente dalla diocesi di Vercelli . La chiesa originaria era probabilmente pi\u00f9 piccola di quella attuale, con una navata unica; come avvenne per la vicina chiesa di San Secondo a Magnano, essa fu ampliata in un periodo successivo tra il XII ed il XIII secolo, assumendo la struttura che ha complessivamente conservato sino ai nostri giorni.Cessato nel 1621 il ruolo di parrocchiale quando, venne costruita in paese la nuova chiesa (intitolata anch'essa a Santa Maria Assunta), assunse col tempo la funzione di chiesa cimiteriale, garantendosi la sopravvivenza. La chiesa \u00e8 stata oggetto di un ampio restauro nel 1985.\nLa struttura architettonica della chiesa presenta elementi tipici del romanico popolare, come esso si manifesta nei borghi di campagna. La facciata - costruita in alto con pietre di colore brunastro, e in basso con pietre pi\u00f9 chiare \u2013 ha la tipica forma a capanna, sormontata da un campaniletto a vela di epoca pi\u00f9 tarda. Le tre porte d'ingresso lasciano intuire, all'interno, una struttura a tre navate. La porta centrale \u00e8 inquadrata da una specchiatura formata da due lesene che salgono per i due terzi dell'altezza e da un motivo decorativo a capanna con archetti pensili rampanti ed un oculo centrale. Al di sotto di tale oculo \u00e8 posta una nicchia contenente un affresco, ormai illeggibile, che raffigurava le \"Anime del Purgatorio\". Un'altra piccola nicchia \u00e8 posta al di sopra dell'architrave che sormonta l'ingresso di sinistra. Sempre sulla facciata si osservano due curiose pietre con incisioni: una reca una data (1421?) e l'altra un nome.Tracce di affreschi, realizzati forse con la ristrutturazione del XVIII secolo, si notano sulla parete di sinistra della chiesa.Alquanto suggestive sono l'abside centrale e le due absidiole minori poste al termine delle tre navate: esse sono costituite da un basamento pi\u00f9 ampio, da un corpo semicircolare con aperture per la luce ed una copertura a \"lose\" (pietre piatte e sottili). L'abside centrale presenta un fregio a dente di sega in mattoniLe navate sono divise in tre campate formate da colonne in laterizio che sostengono arcate a tutto sesto.La parete absidale, al termine della navata centrale, conserva affreschi del XV secolo ancora sufficientemente leggibili. Secondo una soluzione iconografica canonica, troviamo un \"Cristo Pantocratore\" posto nel catino dell'abside e, nella fascia sottostante, le figure degli \"Apostoli\"."}
{"id": "2650888", "revid": "121638626", "url": "https://it.wikipedia.org/wiki?curid=2650888", "title": "Carignano (Fano)", "text": "Carignano \u00e8 una frazione del comune di Fano (PU) ubicata sulle colline a circa 8 km da Fano.\nIl toponimo \u00e8 di tipo prediale: \"fundus carinianus\" dal nome proprio \"Carinus\" o \"Car\u00ecnius\".\nFu possedimento medievale della famiglia da Carignano, il cui castello, oggi distrutto, dominava la sovrastante collina.\nLa torre del castello di propriet\u00e0 della famiglia Rinalducci dal secolo XVII, sarebbe stata usata per l'avvistamento di navi barbaresche o turche, avversarie dello Stato Ecclesiastico, per segnalare atti ostili e comunque a difesa di Fano. La torre sorge sopra il borgo a 180 m s.l.m. in localit\u00e0 Castellaro, la sua presenza si pu\u00f2 datare almeno al 1348. \nLa chiesa, senza nessun pregio architettonico, dedicata a S. Pietro e Paolo fu rifatta nel XVII secolo.\nLe terme.\nA valle del borgo, a circa 50 m s.l.m., presso il Fosso Bevano, in localit\u00e0 Carignano Terme sono presenti sorgenti termali fredde di tipo solfureo, bicarbonato-alcalino-magnesiache, clorurate e salsobromoiodiche.\nLa zona termale, detta Terme di Carignano, inaugurata nel 1922, \u00e8 chiusa dal 2014. \nSi sviluppava all'interno di un parco con alberi ad alto fusto, dove erano presenti le strutture per la cura e prevenzione delle disfunzioni epato-biliari, delle malattie dell'apparato digerente e dei disturbi infiammatori delle vie respiratorie. "}
{"id": "2650889", "revid": "324090", "url": "https://it.wikipedia.org/wiki?curid=2650889", "title": "Carta di soggiorno per cittadini stranieri", "text": ""}
{"id": "2650890", "revid": "729019", "url": "https://it.wikipedia.org/wiki?curid=2650890", "title": "Armada Espa\u00f1ola", "text": "L'Armada Espa\u00f1ola \u00e8 la marina militare della Spagna, parte integrante delle Fuerzas Armadas de Espa\u00f1a, ed una delle pi\u00f9 antiche al mondo, la sua costituzione risale alla fine del XV secolo o all'inizio del XVI secolo.\nStoria.\nLe origini.\nLa marina spagnola, nata come \"Real Armada\", ha una lunga tradizione alle sue spalle, avendo dovuto supportare i collegamenti su un impero sul quale, all'epoca di Carlo V, \"non tramontava mai il sole\". Durante questa storia le navi militari hanno scortato le navi mercantili da e per le Americhe e le Filippine, o spesso trasportato carichi preziosi direttamente a bordo.\nSpagna degli Asburgo (1516-1700).\nLa guerra anglo-spagnola (1585-1604), che fu parte della guerra degli ottant'anni (1568-1648), era iniziata nel 1585 con l'invio di truppe inglesi in aiuto delle protestanti Province Unite la cui indipendenza non era riconosciuta dalla Spagna cattolica. Il 28 maggio 1588 l\"Armada Invencible\" spagnola \u2013 composta da 130 navi e comandata dal duca di Medina-Sidonia \u2013 salp\u00f2 da Lisbona alla conquista dell'Inghilterra. La spedizione fu un disastro, la flotta fu decimata soprattutto sulla rotta del rientro (al largo della Scozia) dal maltempo, quando ormai ogni speranza di vittoria era svanita.\nRiforme borboniche e Spagna napoleonica (1700-1813).\nDal 1750 ci fu un solo comandante in capo dell'Armada, il capitano generale.\nUno degli episodi pi\u00f9 famosi \u00e8 quello che vide coinvolta il 5 ottobre 1804 al largo di capo Santa Maria, nei pressi di Cadice, una piccola squadra di fregate spagnole, \"Fama\", \"Clara\", \"Mercedes\" e \"Medea\", al comando del contrammiraglio don Jose de Bustamante y Guerra, affrontate da altrettante fregate inglesi che avevano il compito di sequestrare l'oro trasportato per impedire che finanziasse Napoleone e la guerra contro l'Inghilterra. Una delle fregate venne affondata e le altre catturate col tesoro.\nNel 1805 la flotta spagnola, insieme a quella francese, si scontr\u00f2 nella battaglia di Trafalgar contro quella britannica.\nSessennio democratico e Restaurazione borbonica in Spagna (1868-1931).\nL'altro grande evento del XIX secolo per la Marina spagnola, oltre alla guerra ispano-sudamericana (1865-1866), fu la guerra ispano-americana del 1898. La Marina spagnola fu sconfitta dalla US Navy durante la guerra ispano-americana, che vide a Cuba la resa delle navi comandate dall'ammiraglio Pascual Cervera y Topete e a Manila la sconfitta della squadra spagnola ad opera dell'ammiraglio Dewey. Alla fine del conflitto, la Spagna perse Cuba (che divenne indipendente, anche se sotto \"controllo\" statunitense), Porto Rico e Guam (cedute agli USA) e le Filippine (che passarono sotto occupazione statunitense).\nSeconda Repubblica Spagnola e Guerra civile spagnola (1931-1939).\nLa marina spagnola venne coinvolta nella guerra civile spagnola (1936-1939), trovandosi divisa tra forze franchiste e forze repubblicane \u2013 Armada franquista e Marina de Guerra de la Rep\u00fablica Espa\u00f1ola \u2013 ; le forze navali franchiste ricevettero anche un forte aiuto dalla Regia Marina italiana e dalla Kriegsmarine nazista sotto forma di navi corsare e sommergibili, che eseguirono azioni di attacco al traffico repubblicano. Nella Marina de Guerra de la Rep\u00fablica Espa\u00f1ola \u2013 la \"marina repubblicana\" \u2013 rimasero circa 13.000 uomini e la maggioranza della flotta; mentre nell'Armada franquista \u2013 la \"marina nazionalista\" \u2013 passarono circa 7.000 uomini e molte unit\u00e0 pesanti.\nSpagna franchista (1939-1975).\nAl termine della guerra civile spagnola (1936-1939), la marina spagnola fu \"reunificata\" nell\"Armada Espa\u00f1ola\". La Spagna franchista rimase sostanzialmente neutrale o non belligerante durante la seconda guerra mondiale; le Forze armate spagnole \u2013 escluse alcune unit\u00e0 di volontari franchisti e repubblicani \u2013 non furono impiegate nel conflitto, inoltre le Forze armate spagnole si trovavano in pessimo stato, dopo la guerra civile spagnola.\nDopo la seconda guerra mondiale, la Spagna fu inizialmente isolata dalle potenze vincitrici (a causa del franchismo assimilabile al nazifascismo). Questo isolamento contribu\u00ec anche al mancato rinnovamento degli equipaggiamenti delle Forze armate spagnole (e dell'Armada), che erano inferiori agli standard europei.\nDagli anni 1950, nel contesto della guerra fredda, l'isolamento internazionale della Spagna franchista incominci\u00f2 a diminuire. Nel 1953 la Spagna e gli Stati Uniti firmarono i primi accordi militari e molte navi dell'Armada cominciarono ad essere ammodernate; e dal 1954 gli Stati Uniti prestatono o cedettero molte unit\u00e0 navali all'Armada (5 , , 6 navi da guerra anfibia, 5 , 5 ).\nL'Armada fu impiegata durante la guerra di Ifni (1957-1958), nel Sahara spagnolo.\nIl \"Plan Naval Carrero Blanco\" (1965) prevedeva la realizzazione di diverse classi navali (portaeromobili, incrociatori, cacciatorpediniere, fregate, sottomarini e navi d'assalto anfibio); alla fine tuttavia le uniche due classi realizzate furono le fregate della (versione spagnola della statunitense ) e i sottomarini della (versione spagnola della francese ).\nIl \"Plan Naval Barbudo\" (1971) prevedeva la realizzazione di diverse classi navali (cacciatorpediniere, pattugliatori, sottomarini e navi ausiliarie); alla fine tuttavia le uniche classi realizzate furono i pattugliatori della e della ) e i primi 2 sottomarini della (versione spagnola della francese ).\nIl \"Plan Naval Pita da Veiga\" (1973) prevedeva la realizzazione di diverse classi navali (incrociatori, fregate, corvette e navi ausiliarie); alla fine tuttavia le uniche classi realizzate furono le corvette della e 4 navi idrografiche.\nRegno di Spagna (dal 1975).\nIl \"\" (1977) prevedeva la realizzazione di diverse classi navali (portaeromobili, fregate, pattugliatori e sottomarini); esso fu integralmente realizzato e negli anni 1980 entrarono in servizio la , la prima serie della (versione spagnola della statunitense ), la e la seconda serie della .\nDopo la transizione spagnola, il 30 maggio 1982 la Spagna \u00e8 entrata nella NATO, scelta confermata da un referendum nel 1986, entrando a far parte della struttura militare integrata solamente nel 1998.\nIl \"Plan ALTAMAR\" (1990) prevedeva la realizzazione di diverse classi navali (cacciatorpediniere, fregate, pattugliatori, cacciamine, sottomarini e navi anfibie e ausiliarie); esso \u00e8 stato sostanzialmente realizzato ed ha visto l'ingresso in servizio delle classi , , (ex US Navy), (seconda serie), , e \u2013 fuori piano \u2013 la ; le classi e sono state riprese nel piano navale successivo.\nNel 1990, l'Armada partecipa alla guerra del Golfo, con una fregata nel golfo Persico, e un'altra fregata e due corvette nel mar Rosso.\nNegli anni 1990, l'Armada partecipa alle guerre jugoslave, con due fregate, la Fuerza de Infanter\u00eda de Marina e tre sottomarini. Nel 1998 viene costituita la Forza anfibia italo-spagnola.\nIl \"Plan Armada 2025\" (2014) prevede la realizzazione di diverse classi navali: una seconda LHD classe Juan Carlos I, fregate , sottomarini classe S-80 Plus e navi d'azione marittima .\nNegli anni 2000, l'Armada partecipa all'Operazione Enduring Freedom, in particolare alla guerra in Afghanistan, con una LPD e la fanteria di marina nel porto di Bassora e una fregata nel golfo di Aden.\nNell'estate 2002, l'Armada partecipa all'Operazione Romeo-Sierra, supportando i commandos spagnoli nell'assalto e nel recupero dell'isolotto Perejil, occupato dal Marocco.\nNel 2004, l'Armada prende parte alla missione di stabilizzazione MINUSTAH ad Haiti, con un contingente della fanteria di marina.\nNel 2006, l'Armada partecipa alla missione di peacekeeping UNIFIL in Libano, con un contingente della fanteria di marina.\nStruttura.\nFino al Real Decreto 912/2002 del 6 settembre, l'organizzazione della forza navale era raggruppata in quattro regioni: Zona Mar\u00edtima de las Canarias, Zona Mar\u00edtima del Cant\u00e1brico, Zona Mar\u00edtima del Mediterr\u00e1neo e Zona Mar\u00edtima de las Baleares. Successivamente questa ripartizione territoriale \u00e8 stata superata eccetto per la regione \"Baleares y Canarias\", e le citt\u00e0 di Ceuta e Melilla, ed \u00e8 stata creata la \"Fuerza de Acci\u00f3n Mar\u00edtima\", entit\u00e0 geostrategica unica cui \u00e8 demandata la protezione degli interessi nazionali spagnoli."}
{"id": "2650894", "revid": "729019", "url": "https://it.wikipedia.org/wiki?curid=2650894", "title": "Charles John Napier", "text": "Dal 1813 al 1815 fu anche \"Conte di Ponza\", ma il titolo non sembra essere ufficiale, e per un periodo comand\u00f2 la Marina portoghese nelle cosiddette \"Guerre Liberali\". Fu un innovatore preoccupato dello sviluppo di navi con scafo in ferro, un difensore dei diritti dei marinai militari e fu anche membro del partito \"Liberal\" nel Parlamento inglese. Fu probabilmente l'ufficiale di marina pi\u00f9 conosciuto nell'era Vittoriana.\nBiografia.\nI primi anni.\nNapier era il figlio secondogenito del capitano Charles Napier, e nipote di Francis, VI lord Napier; egli era inoltre discendente del grande matematico John Napier. Charles nacque a Merchiston Hall, presso Falkirk, il 6 marzo 1786, e frequent\u00f2 la \"Royal High School\" di Edimburgo.\nLa rivoluzione francese e le guerre napoleoniche.\nCharles Napier divenne mozzo nel 1799 a bordo della HMS \"Martin\", per poi lasciarla dal maggio del 1800 per passare alla Hms \"Renown\", comandata da sir John Borlase Warren. Nel novembre del 1802 egli venne trasferito sulla fregata HMS \"Greyhound\" al comando del capitano William Hoste. L'anno successivo si spost\u00f2 sulla fregata HMS \"Egyptienne\" per un viaggio verso l'Isola di Sant'Elena a scorta di un convoglio di navi e poi prest\u00f2 servizio nel Canale della Manica e lungo le coste francesi. Nel 1804-1805 egli prest\u00f2 servizio per breve tempo sulla HMS \"Mediator\" per poi passare alla HMS \"Renomm\u00e9e\" presso Boulogne. Promosso luogotenente il 30 novembre 1805, venne assegnato quindi alla HMS \"Courageux\" con la quale si rec\u00f2 nelle Indie Occidentali e prest\u00f2 servizio sotto l'ammiraglio Warren col quale cattur\u00f2 le navi francesi \"Marengo\" e \"Belle Poule\" il 13 marzo 1806. Tornato in patria con Warren, egli fece nuovamente ritorno nelle Indie Occidentali a bordo della \"St George\" e venne promosso comandante il 30 novembre 1807 per poi essere posto al comando del brigantino \"Pultusk\" di 16 cannoni. Nell'agosto del 1808 divenne capitano dello \"sloop\" HMS \"Recruit\", col quale combatt\u00e9 ad Antigua contro lo \"sloop\" francese \"Diligente\", che colp\u00ec la sua nave di striscio con una palla di cannone.\nNell'aprile del 1809 Napier prese parte alla cattura della Martinica e successivamente si distinse nell'inseguimento di tre navi francesi di linea sempre con il \"Recruit\" al punto che gli inglesi furono in grado di catturare la nave francese \"Hautpoult\". Come risultato dell'operazione venne promosso \"post-captain\" e gli venne per breve tempo affidato il comando proprio della \"Hautpoult\" catturata con la dotazione di 74 cannoni.\nPur con la conferma del rango il 22 maggio 1809 egli seguitava a trovarsi a mezza paga e ritornato in Inghilterra fu temporaneamente capitano della HMS \"Jason\" col compito di scorta a convogli. Durante questo periodo Napier colse anche l'occasione per recarsi in Portogallo per visitare i suoi tre cugini, tutti colonnelli d'esercito sotto il comando di Arthur Wellesley, I duca di Wellington, uno dei quali era Charles James Napier, futuro conquistatore di Sindh. Egli prese parte alla Battaglia di Bu\u00e7aco nella quale salv\u00f2 la vita al cugino Charles ed egli stesso venne lievemente ferito.\nNel 1811 venne nominato capitano della fregata HMS \"Thames\" e prest\u00f2 servizio nel Mediterraneo combattendo i francesi. Tra le operazioni di maggior rilievo da lui compiute in questo periodo ricordiamo la cattura dell'isola di Ponza che appariva come un possibile covo di corsari. Nel 1813 si port\u00f2 al comando della fregata HMS Euryalus che oper\u00f2 prevalentemente lungo le coste francesi e spagnole nel Mediterraneo.\nLa guerra americana e i \"cento giorni\".\nDopo la resa di Napoleone nel 1814 Napier e la sua nave vennero trasferiti lungo le coste americane dove la Guerra del 1812 era ancora in atto. Egli prese parte alla spedizione che risal\u00ec il fiume Potomac verso Alexandria in Virginia come secondo in comando al capitano James Alexander Gordon. Lo squadrone inglese impieg\u00f2 10 giorni per risalire i 50 chilometri del fiume, tempo giustificato anche dalle numerose tappe per riparare i danni di un tornado incontrato lungo il percorso, ma il 28 agosto 1814 dopo un bombardamento riuscirono a prendere il possesso di Fort Washington; il villaggio di Alexandria capitol\u00f2 e le truppe poterono sbarcare sulla terraferma. Lo squadrone ridiscese dunque il fiume malgrado altri attacchi subiti dalle truppe americane dalle coste, colpi che ferirono anche lo stesso Napier al collo.\nEgli si distinse quindi nell'attacco alla citt\u00e0 di Baltimora assieme ad altre 16 navi della marina britannica tra il 12 ed il 14 settembre 1814 al comando dell'ammiraglio Alexander Cochrane. La \"Euryalus\" venne coinvolta nel bombardamento di Fort McHenry che inizi\u00f2 la mattina del 13 settembre di quell'anno: l'attacco a sorpresa avvenne a mezzanotte e venne affidato al comando di Napier che con le sue navi penetr\u00f2 in un ramo del fiume Patapsco con l'intenzione di colpirlo sul fianco, ma purtroppo la squadra venne intercettata dagli americani e bombardata da terra al punto che Napier dovette ritirarsi e la mattina del giorno successivo l'ammiraglio Cochrane dovette rinunciare all'operazione.\nLa \"Euryalus\" procedette dunque verso la citt\u00e0 di Halifax, in Nuova Scozia per essere riparata e Napier colse tra l'altro l'occasione per ingaggiare guerra con la nave americana USS \"Constellation\" che si trovava ormeggiata al porto di Norfolk in Virginia. La \"Euryalus\" divenne quindi parte dello squadrone che l'ammiraglio Cochrane port\u00f2 con s\u00e9 in Florida e Louisiana nel dicembre 1814 per trascorrere li l'inverno e dare inizio l'8 gennaio 1815 alla Battaglia di New Orleans che port\u00f2 alla firma del Trattato di Ghent.\nCon la fuga di Napoleone dall'Elba e il suo breve ritorno al potere (i cento giorni), la \"Euryalus\" fece ritorno in Gran Bretagna e Napier ottenne la missione di sbarcare delle truppe alla foce del fiume Scheldt per prevenire l'avanzata francese verso il Belgio.\nMatrimonio e famiglia.\nAlla fine della guerra, Napier venne nominato Compagno dell'Ordine del Bagno (4 giugno 1815). Egli spos\u00f2 Frances Elizabeth Elers, nata Younghusband, chiamata famigliarmente \"Eliza\", che aveva conosciuto a Edimburgo gi\u00e0 dalla giovent\u00f9. Nel frattempo per\u00f2 Eliza aveva sposato il luogotenente Edward Elers e ne era rimasta vedova dopo averne avuto quattro figli che vennero tutti adottati da Napier. Di questi figli, Charles Elers Napier, divenne ufficiale di marina. Il maggiore, Edward Elers Napier, entr\u00f2 invece nell'esercito e divenne maggiore generale dedicandosi anche alla scrittura e realizzando una biografia del patrigno. La coppia Charles-Frances, inoltre, ebbe due figli di cui un figlio nato a Roma e morto a 5 anni per un incidente, ed una figlia nata sulle rive del Lago di Ginevra. Durante l'anno successivo al suo matrimonio, Napier viaggi\u00f2 in Italia, Svizzera (ove per breve tempo pens\u00f2 di ritirarsi aprendo un'azienda agricola) ed a Parigi.\nFerro e vapore.\nDurante questi anni Napier inizi\u00f2 una fervida e infaticabile corrispondenza con l'ammiragliato inglese al fine di suggerire nuove migliorie per la marina. Egli cerc\u00f2 di persuadere l'amministrazione a fornire nuove tattiche, a sviluppare navi a vapore ed a utilizzare il ferro per la costruzione delle navi anzich\u00e9 il legno oltre a dare una nuova istruzione agli ufficiali e dando ordinamenti per una vita pi\u00f9 dignitosa riservata ai marinai, ritenendo che il nonnismo e le frustate fossero ormai metodi di punizione sorpassati. Malgrado questo suo impegno come precursore dei suoi tempi, l'amministrazione della marina dell'epoca non lo tenne in gran conto e anzi lo vide come un eccentrico. Fervido sostenitore come abbiamo detto della forza vapore sin dai suoi primordi, egli inizi\u00f2 ad investire considerevoli finanze nella costruzione di una propria imbarcazione a vapore che dal 1821 concorse al finanziamento di altri temerari nel campo e divenne cos\u00ec il primo piroscafo costruito interamente in ferro. L\"Aaron Manby\" ottenne il proprio nome dal fabbro che lo realizz\u00f2, lavorante per la Horseley Ironworks di Tipton, nello Staffordshire, che aveva accolto il disegno preparato da Napier, Manby e dal figlio di quest'ultimo, Charles. Dopo le prime prove, nel maggio del 1822 l\"Aaron Manby\" attravers\u00f2 il Canale della Manica a Le Havre al comando di Napier e procedette quindi per la Senna verso Parigi ove rimase nel decennio successivo. La compagnia di Napier costru\u00ec altre cinque navi di questo tipo ma nel 1827 fin\u00ec in bancarotta lasciando la famiglia Napier in gravi condizioni finanziarie.\nIn Portogallo.\nAll'inizio del 1829 egli venne nominato comandante della fregata HMS Galatea. L'ammiragliato gli diede il permesso di modificare la nave secondo dei propri disegni che erano tesi a dimostrare come una nave potesse viaggiare indipendentemente dalla spinta del vento. Ad ogni modo l'intero ammiragliato non adott\u00f2 le sue innovazioni.\nAll'inizio delle Guerre Liberali in Portogallo nel 1832 Napier era di servizio alle Azzorre che erano l'unica parte del territorio portoghese rimasta nelle mani della regina Maria II del Portogallo dopo l'usurpazione del trono ad opera di suo zio, l'assolutista don Miguel. Trovandosi senza missioni pendenti ed ancora a mezza paga, la \"Galatea\" nel giugno del 1832 decise di accettare di unirsi ai liberali e salp\u00f2 alla volta del Portogallo ove apport\u00f2 delle truppe di rinforzo ad Oporto usando il falso nome di \"Carlos da Ponza\" e ricongiungendosi con dom Pedro, padre della regina Maria ed ex imperatore del Brasile.\nCon le navi a sua disposizione, Napier trasport\u00f2 quindi l'esercito liberale in Algarve per aprire un secondo fronte di guerra a sud del paese. Nel viaggio di ritorno la flotta di Napier distrusse gran parte delle navi in mano ai micheliti nella Battaglia di Capo St Vincent del 5 luglio 1833. Questa vittoria permise ai liberali di riprendere possesso di Lisbona, che era stata abbandonata dai micheliti, ma lo squadrone di Napier a questo punto dovette fronteggiare il dilagare di un'epidemia di colera.\nInizi\u00f2 qui un periodo critico per Napier: da un lato la Francia chiese all'Inghilterra che Napier venisse cancellato dall'elenco della marina britannica, dall'altro l'ex imperatore dom Pedro lo nomin\u00f2 ammiraglio della marina portoghese il 10 luglio 1833. I tentativi della Francia di sobillare il governo inglese sull'azione erano essenzialmente dovuti al fatto che ella supportava i conservatori e sul fatto che lo stesso Guglielmo IV del Regno Unito non avesse simpatie n\u00e9 per Napier n\u00e9 per i portoghesi.\nContinuando cos\u00ec il proprio servizio portoghese, Napier comand\u00f2 le forze di terra che nel settembre del 1833 si prodigarono per la difesa di Lisbona. Per questi meriti divenne Gran Commendatore dell'Ordine della Torre e della Spada e venne creato Conte del Capo di Saint Vincent nella Par\u00eca del Portogallo.\nNel 1834, con una piccola armata composta in gran parte da marinai inglesi, riconquist\u00f2 la regione di Minho alla causa costituzionale. Dopo la sconfitta finale del re Michele e la morte di dom Pedro, Napier si ritrov\u00f2 frustrato nel suo tentativo di riformare l'amministrazione della marina del Portogallo e fece ritorno in Inghilterra. La sua partenza venne salutata con grande concorso di popolo e con i ringraziamenti di entrambe le camere del parlamento. Tornato in patria sino al 1836 si manterr\u00e0 occupato nello scrivere un libro sulla guerra portoghese.\nDopo aver pubblicato \"An Account of the War in Portugal\" col titolo di ammiraglio Charles Napier, l'opera venne contestata da alcuni perch\u00e9 egli era ammiraglio solo nella flotta portoghese. Egli venne restaurato al suo ruolo di capitano nella marina britannica con un Order in Council datato 9 marzo 1836, e nel luglio del 1837 venne eletto deputato al parlamento per la circoscrizione di Greenwich nelle fine dei liberali. Nel 1838 ricevette il comando della HMS \"Powerful\".\nLa guerra di Siria.\nQuando scoppiarono delle rivolte in Siria e Mehmet Ali, governatore dell'Egitto, invase il paese e distrusse l'armata turca, Napier ottenne di prestare servizio nel Mediterraneo. La sera del 29 maggio 1839 la \"Powerful\" venne ancorata nel Cove of Cork, in Irlanda, da dove ottenne l'incarico urgente da parte dell'ammiragliato di recarsi a Malta assieme alle imbarcazioni HMS \"Ganges\" e HMS \"Implacable\". La \"Powerful\" raggiunse La Valletta il 24 giugno di quell'anno, in serata, stazionandovi per circa un anno.\nNell'estate del 1840 i cristiani maroniti del Libano iniziarono la loro rivolta contro gli occupanti egiziani e Muhammad Ali invi\u00f2 Ibrahim Pasha con un'armata di uomini a incendiare i villaggi lungo la costa libanese. Dal 1\u00ba luglio 1840 Napier raggiunse il rango di Commodoro ed ottenne il compito di guardare la costa per proteggere gli interessi dell'Inghilterra nella zona. Nell'agosto di quell'anno raggiunse Beirut e chiese formalmente a Suleiman Pasha, governatore della citt\u00e0 per conto di Muhammad Ali, di abbandonare la citt\u00e0 e lasciare la Siria, ma questi non cedette alle richieste e pertanto Napier attese sino al mese successivo per potersi ricongiungere con le forze dell'ammiraglio Robert Stopford composte da navi austriache, ottomane e russe oltre che inglesi. La guerra scoppi\u00f2 l'11 settembre 1840 e a causa di una malattia che colp\u00ec il comandante d'esercito, il generale di brigata sir Charles Smith, Napier ottenne il comando anche delle forze di terra e sbarc\u00f2 a Jounieh con soldati turchi e \"marines\" britannici per combattere l'esercito di Ibrahim e prevenire altri problemi lungo la costa. Nel frattempo Stopford bombard\u00f2 Beirut uccidendo molti civili. Napier si distinse successivamente attaccando Sidon, una delle principali basi egiziane a sud dell'area, che capitol\u00f2 il 28 settembre di quell'anno.\nGli egiziani abbandonarono Beirut il 3 ottobre e mentre Napier si preparava ad attaccare i nemici a Boharsef, gli venne ordinato di lasciare il comando dell'armata al legittimo comandante Smith. Napier sapeva che accogliere questo ordine avrebbe voluto dire rinunciare ai piani tattici che necessitavano di cogliere l'attimo per essere attuati e cos\u00ec decise di disobbedire ai suoi superiori continuando l'attacco contro l'esercito egiziano. Ne deriv\u00f2 il 10 ottobre successivo la Battaglia di Boharsef che venne vinta dopo aspri combattimenti. Sul finire del mese l'unica posizione costiera mantenuta dagli egiziani era Acri che Stopford si ripropose di catturare. Il 3 novembre la flotta del Mediterraneo, assieme agli alleati turchi e austriaci, si spost\u00f2 a sud-ovest e un fuoco mirato colp\u00ec il deposito di munizioni della citt\u00e0 uccidendo in un sol colpo persone e consentendo in nottata di occupare la citt\u00e0. Le perdite inglesi furono minime con solo 18 uomini uccisi e 41 feriti. Durante le operazioni, Napier si era mosso in maniera indipendente contro gli ordini di Stopford e pertanto molti nella marina ritenevano che egli dovesse essere processato dalla corte marziale, ma per la buona riuscita dell'impresa Stopford non sporse reclamo contro di lui.\nIl rapido crollo del potere di Muhammad Ali con la prospettiva di un caos sanguinoso in Egitto, non faceva parte dei piani degli alleati e pertanto Stopford invi\u00f2 Napier al comando di uno squadrone ad Alessandria d'Egitto per osservare la situazione. Qui, agendo ancora una volta per propria iniziativa, Napier favor\u00ec il blocco del porto con le proprie navi.\nNapier, senza referenze n\u00e9 dai propri superiori n\u00e9 dal governo britannico, negozi\u00f2 personalmente la pace con Muhammad Ali. Il trattato che venne stipulato garant\u00ec a Muhammad Ali ed ai suoi eredi la sovranit\u00e0 dell'Egitto (pur sottomessa alla sovranit\u00e0 del Sultano turco) ma che questo sarebbe passato all'Inghilterra qualora egli avesse nuovamente avanzato mire espansionistiche verso la Siria. 'Non so se ho fatto la cosa giusta a porre un freno alla questione orientale', scrisse Napier il 26 novembre di quell'anno a Lord Minto, Primo Lord dell'Ammiragliato. Stopford ripudi\u00f2 immediatamente le decisioni di Napier non appena avuta la notizia del trattato, causando anche l'indignazione del console britannico in Egitto e del Sultano turco. Si rese quindi necessario concludere un nuovo trattato il 27 novembre successivo che non fu altro che una ratificazione dell'originale scritto da Napier e a quest'ultimo venne riconosciuto il merito dei contratti dall'amico Lord Palmerston.\nL'esperienza da parlamentare ed il comando della flotta del Canale della Manica.\nIn riconoscimento al lodevole servizio svolto durante la campagna siriana, Napier ottenne il titolo di Sir il 4 dicembre 1840, e venne anche incluso nella camera dei comuni. Rispettivamente lo zar di Russia e l'imperatore d'Austria lo insignirono dell'Ordine imperiale di San Giorgio di IV classe e della croce di cavaliere dell'Ordine militare di Maria Teresa, oltre al rango di cavaliere dell'Ordine dell'Aquila Rossa. Nel gennaio del 1841 Napier venne inviato in missione speciale ad Alessandria ed al Cairo per verificare il mantenimento dei termini del trattato e tornando in Gran Bretagna nel marzo di quell'anno. Invitato in parlamento come rappresentante per due circoscrizioni, per sua richiesta venne posto a mezza paga. Alle elezioni del 1841 venne eletto per Marylebone nelle file dei liberali. In questa rinnovata posizione egli si prodig\u00f2 per perorare la causa dei marinai inglesi e per l'incremento della potenza della marina britannica. Nel novembre del 1841 egli fu nominato aiutante di campo navale della regina Vittoria. Egli scrisse dunque e pubblic\u00f2 \"War in Syria\", un suo personale racconto della campagna. Il 4 dicembre 1845 divenne cittadino onorario di Edimburgo.\nNapier mantenne il proprio interesse nel disegno navale e fu responsabile della progettazione della HMS \"Sidon\" varata nel maggio 1846. In quello stesso anno egli perse la sua sede parlamentare ma fu promosso \"Rear-Admiral of the Blue\" il 9 novembre. Nel maggio del 1847 egli venne nominato comandante della flotta del Canale della Manica, ponendo la propria bandiera sulla HMS \"St Vincent\".\nIl comando della flotta del Canale della Manica era pi\u00f9 che altro un incarico onorifico, ma Napier lo giudicava comunque un incarico serio in quanto l'area d'operazione non si limitava unicamente al Canale della Manica, ma anche a tutta l'area delle coste occidentali dell'Inghilterra che mai come in quel momento, tra la Patuleia portoghese e le rivolte irlandesi, si rendeva uno dei punti pi\u00f9 caldi del panorama marittimo inglese. Durante il 1848, la flotta rimase perlopi\u00f9 a guardia delle coste irlandesi dove la situazione politica necessitava un intervento armato anche dal mare. Nel dicembre di quello stesso egli fu inviato a Gibilterra e da qui verso le coste del Marocco col proposito di sedare l'attivit\u00e0 dei corsari del Rif riuscendo nell'impresa anche a far pagare numerosi danni di guerra al sovrano marocchino per i danni inferti al commercio inglese.\nNapier ritorn\u00f2 in Gran Bretagna nell'aprile del 1849, ma trov\u00f2 l'amara sorpresa della critica mossagli da \"The Times\" per il suo operato all'estero, al punto che, quando si propose per il comando della flotta del Mediterraneo, la sua nomina fu rifiutata, accogliendo invece quella del contrammiraglio sir James Dundas. Questo fu un motivo in pi\u00f9 che spinse lo stesso Napier a scrivere lettere di protesta ai giornali e a Lord John Russell, ritenendo di essere stato derubato dei suoi legittimi diritti. Il 28 maggio 1853, per sanare la situazione, fu promosso \"Vice-Admiral of the Blue\" ma la sua battaglia personale and\u00f2 avanti negli anni successivi.\nLa campagna del Baltico.\nAllo scoppio della guerra con la Russia, meglio conosciuta col nome di Guerra di Crimea, Napier ricevette il comando della flotta principale della \"Royal Navy\" che mai fosse stata creata dalle guerre napoleoniche, destinata al Mar Baltico. La sua nomina non manc\u00f2 di indispettire alcuni membri dell'ammiragliato, ma egli era il pi\u00f9 anziano e il pi\u00f9 esperto tra gli ufficiali disponibili. Napier pose la sua bandiera sulla nave HMS \"Duke of Wellington\" nel febbraio del 1854, avvalendosi di sottoposti del calibro del contrammiraglio Armar Lowry Corry, secondo in comando, e Henry Ducie Chads, terzo in comando, oltre a James Hanway Plumridge, al comando delle forze di esplorazione. Le forze di Napier vennero incrementate nel giugno di quello stesso anno da una flotta inviata da Napoleone III, che per\u00f2 mancava di uomini con esperienza e validi al servizio. Ad ogni modo il blocco di tutti i porti russi port\u00f2 al bombardamento di alcuni porti nel Golfo di Finlandia. Durante la campagna venne concessa la prima \"Victoria Cross\" vinta da un mozzo imbarcato sulla HMS \"Hecla\", che riusc\u00ec a gettare una granata russa fuoribordo con le proprie mani prima che questa esplodesse affondando la nave. Durante la campagna il contrammiraglio Corry venne reso inabile a causa della sua scarsa salute e venne rimpiazzato dal commodoro Henry Byam Martin. Il principale successo della campagna fu la cattura e la distruzione della fortezza russa di Bomarsund, presso le Isole \u00c5land, che temporaneamente vennero liberate dal governo russo e che Napier cerc\u00f2 senza successo di offrire alla Svezia. Napier si rifiut\u00f2 di attaccare la base di Sveaborg (definita la \"Gibilterra del nord\") e quella di Kron\u0161tadt, per il troppo rischio che ci\u00f2 avrebbe presentato, il che port\u00f2 ad altre proteste da parte del \"Times\". Napier a questo punto cap\u00ec di essere vessato dall'ammiragliato e specialmente dal Primo Lord dell'Ammiragliato, sir James Graham. Ad ogni modo l'operazione si concluse positivamente per Napier e non una nave inglese venne persa durante gli scontri.\nIl ritiro.\nAl suo ritorno nel dicembre del 1854 egli ottenne il pensionamento e la sua flotta venne assegnata all'ammiraglio Richard Saunders Dundas, Second Sea Lord.\nL'ammiragliato tent\u00f2 di rendere Napier il capro espiatorio del fallimento della campagna adducendo a tale imperizia la sua timidezza, l'et\u00e0 oltre a una tendenza a indulgere all'alcool, ma questo non bast\u00f2 a compromettere la fama dell'ammiraglio.\nNapier venne eletto per la costituente di Southwark nel febbraio del 1855 e port\u00f2 la sua disputa con l'ammiragliato sui banchi della camera dei comuni. Egli non ottenne pi\u00f9 alcun comando e continu\u00f2 vigorosamente la sua campagna per la condizione dei marinai e per i miglioramenti alla marina, mantenendo gli impegni politici sino alla sua morte avvenuta il 6 novembre 1860. La sua tomba \u00e8 ancora oggi presente nella chiesa di Tutti i Santi a Catherington nell'Hampshire. Le navi della flotta portoghese posero il lutto alle loro insegne per otto giorni in segno di rispetto al loro comandante."}
{"id": "2650904", "revid": "107459001", "url": "https://it.wikipedia.org/wiki?curid=2650904", "title": "Zoppas Arena", "text": "La Zoppas Arena \u00e8 il pi\u00f9 importante palasport della citt\u00e0 di Conegliano, ubicato nella localit\u00e0 Campolongo. La struttura, inaugurata il 22 novembre 2008, \u00e8 di propriet\u00e0 dell'amministrazione comunale ed \u00e8 stata intitolata Zoppas Arena per motivi di sponsorizzazione.\nOltre ad aver ospitato le partite casalinghe della precedente squadra di pallavolo femminile di Conegliano, la Spes Volley Conegliano (militante in serie A1), ospita anche eventi musicali e culturali. Dal 2012-13 \u00e8 il campo di gioco ufficiale per le gare interne della Marca Futsal.\nStoria.\nLa sua costruzione venne iniziata nel 1993 dal Comune di Conegliano grazie ad un contributo economico in occasione del campionato mondiale di calcio Italia 90. Rest\u00f2 un'opera incompiuta per 15 anni, poi nel 2008, venne completata dall'amministrazione comunale ed aperta al pubblico.\nGli impianti sportivi di viale dello Sport a Campolongo di Conegliano sono composti dal nuovo palasport comunale denominato \"Zoppas Arena\" ma anche dal nuovo impianto sportivo di rugby ed il nuovo impianto sportivo del baseball: l'insieme di questi impianti costituisce una \"cittadella dello sport\"."}
{"id": "2650912", "revid": "2025803", "url": "https://it.wikipedia.org/wiki?curid=2650912", "title": "MTV Video Music Award al miglior artista esordiente", "text": "L'MTV Video Music Award al miglior artista esordiente (\"MTV Video Music Award for Best New Artist\") \u00e8 uno dei quattro riconoscimenti assegnati nell'ambito degli MTV Video Music Awards sin dalla prima cerimonia di premiazione, avvenuta nel 1984. A partire da quest'anno, il premio era definito \"Best New Artist in a Video\", ma nel 2007 il suo nome si \u00e8 semplificato in \"Best New Artist\". Nell'edizione del 2020, invece, la categoria \u00e8 stata presentata come \"Push Best New Artist\"."}
{"id": "2650913", "revid": "124576259", "url": "https://it.wikipedia.org/wiki?curid=2650913", "title": "Ponteratto", "text": "Ponteratto \u00e8 il comune immaginario in cui sono ambientati gran parte gli episodi di don Camillo e di Peppone, personaggi di fantasia creati da Giovannino Guareschi. Nelle trasposizioni cinematografiche, il paese di don Camillo e Peppone viene identificato con Brescello, ove furono girati i film. \nDescrizione generale.\nPonteratto \u00e8 un piccolo paese della Bassa Padana, probabilmente situato in provincia di Parma. Sorge a poca distanza dal \"grande fiume\", il Po. \u00c8 un paese dalla vocazione prevalentemente agricola: il territorio \u00e8 diviso in poderi e case coloniche. Le abitazioni sono basse e modeste, non andando oltre il primo piano d'altezza, e le strade larghe e regolari. \nNella saga si raccontano le vicende di Ponteratto fra il 1946 e il 1966: negli anni Sessanta l'arrivo del benessere trasforma l'aspetto del paese, che diventa pi\u00f9 curato, e anche l'economia, che da agricola si trasforma lentamente in industriale dopo l'apertura di alcune fabbriche. Il paese \u00e8 servito dalla ferrovia, che attraversa anche alcune frazioni.\nNel libro il nome compare una sola volta, all'inizio del primo racconto e solo nell'edizione originale:\nmentre in tutte le edizioni successive l'incipit \u00e8:\nLe trasposizioni cinematografiche dei racconti sono state ambientate nel realmente esistente comune di Brescello, in provincia di Reggio Emilia (il nome del paese, nel quale furono girati tutti e cinque i film della serie, \u00e8 anche esplicitamente citato in alcune scene).\nStoria.\nSi sa poco della storia di Ponteratto: la diffusa presenza di monumenti o opere artistiche risalente al XIII e al XIV secolo fa supporre un'origine medievale dell'abitato.\nIn seguito fu dominato dai Farnese, che lasciarono la statua dell'Ercole nella piazza principale, e fece parte del Ducato di Parma e Piacenza.\nDurante il Risorgimento fra gli abitanti del paese si distinse il garibaldino Antonio Ferrazza. La seconda guerra mondiale lasci\u00f2 lutti e distruzioni nel paese, occupato prima dai tedeschi e poi dai militari alleati. Anche il movimento partigiano fu molto attivo in paese.\nDopo la guerra, a Ponteratto, come in tutto il cosiddetto \"triangolo della morte\", si registrarono alcuni episodi di violenza contro personaggi anticomunisti, tra cui anche don Camillo, che fu vittima di un attentato contro la sua persona. \nNel dopoguerra, a tutte le elezioni comunali, ha sempre prevalso la lista di sinistra, composta prevalentemente da comunisti, socialisti e a volte repubblicani e azionisti. L'amministrazione del sindaco Giuseppe \"Peppone\" Bottazzi guida il paese per almeno vent'anni, ottenendo importanti risultati. Negli anni Sessanta si ha la nascita di una cellula maoista che mette in difficolt\u00e0 Peppone, portandolo alle dimissioni. L'intervento di don Camillo, che convince alcuni socialisti a passare al PCI, permette a Peppone di ritornare sindaco. \nStrade e piazze.\nPiazza del Popolo.\nAl centro di Ponteratto si trova la \"piazza grande\", chiamata negli ultimi episodi \"Piazza del Popolo\". Lungo i due lati lunghi della piazza si affacciano delle case con dei portici, su cui si aprono i vari caff\u00e8 (il pi\u00f9 importante \u00e8 il \"Caff\u00e8 dei Portici\") ed alcune botteghe, tra cui l'Emporio di Anteo Bigatti &amp; figlio e la farmacia del dottor Piletti. In posizione arretrata, in linea con il portale della chiesa, si trova la statua dell'\"Ercole Farnese\", che \u00e8 un chiaro riferimento alla statua avente lo stesso soggetto situata al centro della piazza principale di Brescello. Sempre sulla piazza si affacciano la sede della Democrazia Cristiana, l'\"Orto del Marasca\" (al posto del quale verr\u00e0 poi costruito un moderno palazzo anch'esso porticato), il \"Palazzo Baghetti\" e la sede della Cooperativa \"La Proletaria\".\nEdifici pi\u00f9 importanti.\nChiesa Parrocchiale.\nForse intitolata a San Michele Arcangelo, la chiesa parrocchiale di Ponteratto si affaccia sulla Piazza del Popolo con la grande facciata con rosone e l'alto \"campanile\" sormontato da un angelo del Duecento.\nAll'interno la chiesa si presenta con tre navate divise da colonne dipinte a finto marmo, alcune cappelle laterali ed un'abside semicircolare. preceduta da un sottarco coperto da volta a cupola. Su di questo si affacciano la cantoria e l'organo. Dietro l'altare, tra due finestre con vetri colorati di giallo e di blu c'\u00e8 una grande pala dipinta ad olio e, sotto di essa, gli stalli lignei del coro. \nCrocifisso dell'altare maggiore \nIl grande Crocifisso ligneo con cui parla don Camillo, \u00e8 collocato sopra l'altare maggiore della chiesa. Con l'introduzione della messa post-conciliare, creduto di scarso valore, viene trasferito in una piccola cappella di campagna. Le ricerche di un professore tedesco di storia dell'arte, passato a Ponteratto durante la guerra, scopriranno che il Crocifisso \u00e8 in realt\u00e0 opera di un artista originario della Germania e che risale al XV secolo. \nCappelle laterali.\nLe due cappelle laterali pi\u00f9 importanti sono poste in fondo alle due navate laterali e sono dedicate alla Madonna (in cui si trova l'affresco della \"Madonna del Fiume\") e a Sant'Antonio da Padova (ove \u00e8 collocata, sull'altare, una statua che prima era in possesso del paese di Torricella). Inoltre si trovano altre tre cappelle: la \"cappella di Santa Rita da Cascia\", la \"cappella di San Lucio, poi di San Babila\" e la cappella in cui don Francesco allestisce il presepio.\nCanonica.\nLa canonica della chiesa parrocchiale di Ponteratto, \u00e8 un edificio di due piani posto sulla destra della chiesa, dirimpetto al campanile. La sua facciata in intonaco bianco \u00e8 adornata da una pianta di gelsomino che si arrampica intorno alla porta d'ingresso. Proprio da questa porta si accede all'andito, sul quale si affacciano le varie stanze del pianterreno: il salotto-tinello, la cucina e la sala parrocchiale. Le stanze del piano superiore sono, invece, la stanza di Don Camillo, la stanza per gli ospiti ed un piccolo corridoio con un divano. Dietro la canonica si trova un orto coltivato da Don Camillo. Addossata alla canonica vi \u00e8 la piccola casa del campanaro.\nCasa del Popolo \"Stalin\".\nLa casa del popolo di Ponteratto, costruita da Peppone, si trova in Piazza della Libert\u00e0. Essa \u00e8 un edificio di due piani con, al centro della facciata, una bandiera italiana. La casa del popolo \u00e8 munita di un campo sportivo, di uno per il gioco delle bocce, di una sala per le riunioni, di una biblioteca, di un salone-teatro, della casa del custode e dello studio di Peppone.\nMunicipio.\nIl municipio \u00e8 ospitato all'interno di un'antica rocca del 1300 che si affaccia direttamente sulla piazza. Sulla facciata si trovano la torre merlata con l'orologio ed il balcone da cui Peppone tiene i suoi discorsi ai cittadini; accanto ad essa vi \u00e8 la Torre Civica, costruita negli ultimi episodi per ospitare il campanone \"Sputnik\".\nAltre chiese.\nAltre chiese citate nei racconti sono la \"chiesa di San Lucio\", costruita nei pressi dell'argine per proteggere il paese dall'alluvione e la cappellina della \"Madonna del Borghetto\"."}
{"id": "2650914", "revid": "36426", "url": "https://it.wikipedia.org/wiki?curid=2650914", "title": "Pala della Misericordia", "text": ""}
{"id": "2650915", "revid": "1271241", "url": "https://it.wikipedia.org/wiki?curid=2650915", "title": "Lotus 94T", "text": "La Lotus 94T fu una vettura di Formula 1 con la quale il \"team\" inglese affront\u00f2 la seconda parte del campionato mondiale di Formula 1 1983, sostituendo i modelli 93T e il 92. Fu la prima Lotus non disegnata da Colin Chapman. I progettisti furono G\u00e9rard Ducarouge e Martin Ogilvie, era spinta dal motore turbo della Renault, montava il cambio Lotus/Hewland ed era gommata Pirelli.\nAspetti tecnici.\nDucarouge riusc\u00ec a disegnare e creare questa vettura in sole cinque settimane di lavoro. Oper\u00f2 sulla base del modello 91 con cui la Lotus aveva affrontato il 1982, su cui venne posto il motore turbo V6 della Renault.\nStagione 1983.\nLa vettura venne impiegata dal Gran Premio di Gran Bretagna, nona gara della stagione. Nigel Mansell vi and\u00f2 subito a punti, quarto. Ottenne poi due quinti (uno con De Angelis e uno con Mansell), ma il miglior gran premio fu quello d'Europa con il britannico che giunse terzo e conquist\u00f2 il gpv (primo della carriera e primo per la Lotus dal Gran Premio degli Stati Uniti-Est 1978), e Elio De Angelis che vi conquist\u00f2 la \"pole\", anche per lui la prima della carriera, interrompendo cos\u00ec un digiuno per la casa inglese che durava dal Gran Premio del Canada 1978 (\"pole\" di Jean-Pierre Jarier)."}
{"id": "2650923", "revid": "27854385", "url": "https://it.wikipedia.org/wiki?curid=2650923", "title": "Era glaciale 3", "text": ""}
{"id": "2650925", "revid": "62748", "url": "https://it.wikipedia.org/wiki?curid=2650925", "title": "Carlo Napier", "text": ""}
{"id": "2650934", "revid": "324090", "url": "https://it.wikipedia.org/wiki?curid=2650934", "title": "Permesso di soggiorno Ce per soggiornanti di lungo periodo", "text": ""}
{"id": "2650936", "revid": "767487", "url": "https://it.wikipedia.org/wiki?curid=2650936", "title": "Amore 14 (film)", "text": "Amore 14 \u00e8 un film del 2009 diretto da Federico Moccia, adattamento cinematografico dell'omonimo romanzo dello stesso regista.\nTrama.\nCarolina Bolla, detta \"Caro\", ha quattordici anni ed \u00e8 entrata nell'adolescenza. In questo periodo conosce molti ragazzi, ma quello pi\u00f9 significativo per lei \u00e8 Massimiliano, detto \"Massi\", conosciuto in un negozio di dischi; infatti se ne innamora subito e non si dimenticher\u00e0 mai di lui per il resto della storia.\nDopo averlo conosciuto, per\u00f2, le viene rubato il cellulare, nel quale c'\u00e8 il numero di telefono del ragazzo. Dopo averlo cercato senza successo per molti mesi, si rassegna. Nonostante sia ancora innamorata di lui, in questi mesi frequenta moltissimi altri ragazzi. Alla fine lei e Massi riescono a ritrovarsi a una festa dove lui, per farsi riconoscere, fa mettere al DJ la canzone \"Shine On\" di James Blunt, grazie alla quale si erano conosciuti; si frequentano per un po' di tempo e alla fine insieme decidono che \u00e8 arrivato il momento per la prima volta.\nIl giorno fatidico lei prende dei cornetti e dei fiori, e in anticipo si presenta a casa di lui; dal portone per\u00f2 vede uscire Massi e la sua migliore amica Alice, detta Alis, che si baciano. Delusa dall'amicizia e dall'amore, prende a vagare per la citt\u00e0, dove si imbatte nel fratello Giovanni, detto \"Rusty James (abbreviato: \"R.J.\") alla guida di una nuova auto; lui la vede piangere, ma capisce che \u00e8 meglio non fare domande: la carica in macchina e la porta in giro per Roma.\nColonna sonora.\nLa colonna sonora \u00e8 stata composta da Fabrizio Bondi; il CD \u00e8 uscito nel dicembre 2009 e comprende le seguenti canzoni:\nAltre canzoni presenti nel film:\nRiprese e distribuzione.\nLe riprese sono iniziate nel mese di giugno e terminate il 13 agosto 2009 e il film \u00e8 stato distribuito il 30 ottobre 2009.\nIncassi.\nIl film in Italia ha incassato 3.173.000 euro."}
{"id": "2650937", "revid": "15756", "url": "https://it.wikipedia.org/wiki?curid=2650937", "title": "Leith", "text": "Leith (scoz. \"L\u00ecte\") \u00e8 un distretto e precedentemente un borgo a nord di Edimburgo alla foce del Water of Leith ed \u00e8 il porto di Edimburgo, Scozia. \u00c8 situato sulla sponda meridionale del Firth of Forth, nella regione autonoma della \"Edinburgh City Council\".\nStoria.\nStoricamente Leith era governata dal consiglio cittadino di Edimburgo, con un'organizzazione divisa di balivi nominati da vari enti non in contatto tra di loro. I risultati furono molto insoddisfacenti e mezza Leith non disponeva di governo municipale o di magistrati locali. Una legge del parlamento del 1827 predispose un governo municipale e l'amministrazione della giustizia nel paese, fornendo il pattugliamento, la pavimentazione, la pulizia e l'illuminazione con il comune di Edimburgo come referente verso i cittadini di Leith. Nel 1833 la legge di riforma delle borgate rese Leith un borgo parlamentare rappresentato insieme a Portobello e Musselburgh da un membro del parlamento. Il 1\u00ba novembre 1833, Leith divenne un borgo municipale separato, con i suoi sindaci, magistrati e il comune non era pi\u00f9 gestito da balivi. La crescita continua port\u00f2 Leith ed Edimburgo a formare un'unica zona urbanizzata. Leith fu accorpata ad Edimburgo nel 1920 a seguito di un plebiscito nel quale 26810 abitanti di Leith votarono a favore della fusione, mentre 4340 votarono contro.\nLeith vanta un ruolo importante e duraturo nella storia scozzese: come principale accesso portuale a Edimburgo, ha fatto da sfondo a molti eventi significativi della storia scozzese. Maria di Guisa govern\u00f2 la Scozia da Leith nel 1560 come reggente per sua figlia, Maria Stuarda. allo stesso tempo la corte scozzese era collocata a Leith. La reggenza fin\u00ec in disastro con le truppe cattoliche francesi scacciate da forze scozzesi aiutate da truppe protestanti inglesi. I resti del campo di battaglia sono diventati un parco chiamato Leith Links: due monticelli erbosi sono i piazzamenti dei cannoni del 1560. L'anno seguente Maria Stuarda arriv\u00f2 a Leith per iniziare i suoi sfortunati sei anni di regno.\nCirca un secolo pi\u00f9 tardi, Leith era sia un campo di battaglia e un quartier generale per le forze di Oliver Cromwell. Un'arcata della vecchia \"cittadella di Leith\" rimane l'unica vestigia delle estese fortificazioni cromwelliane costruite in previsione dell'avanzata a nord dell'esercito puritano delle roundheads.\nI Links \u00e8 anche il luogo dove sono state trovate le tracce pi\u00f9 antiche del golf; era soggetto di un divieto di re Giacomo II del 1457 poich\u00e9 interferiva con lo sport pi\u00f9 utile del tiro con l'arco, confermato nel 1714 dalla prima gara della Freccia di Edimburgo della Royal Company of Archers. I Links sono il luogo di un primo tracciato a cinque buche costruito nel XVIII secolo. Leith si fregia del titolo di \"casa del golf\" poich\u00e9 le regole ufficiali del golf, inizialmente formulate a Leith nel 1744 dalla \"Honorable Company of Edinburgh Golfers\", furono adottate pi\u00f9 tardi da St. Andrews.\nDurante la guerra d'indipendenza americana John Paul Jones, uno scozzese a cui si attribuisce la fondazione della marina americana, condusse una flottiglia di tre precedenti vascelli francesi contro Leith. Le navi da guerra pesantemente armate vennero, a quanto pare, respinte dal tempo inclemente. Leith costru\u00ec delle fortificazioni a seguito di questo evento per prevenire il ripetersi di minacce al porto di Edimburgo. Parte di Leith \u00e8 ancora oggi conosciuta come \"Il Forte\", nonostante tutti gli edifici del XVIII secolo, a parte un portale, siano andati da tempo.\nVi \u00e8 una lunga storia di devozione a Leith che si pu\u00f2 far risalire almeno sino al XII secolo. Dopo la riforma scozzese la principale chiesa parrocchiale (\"kirk\") di Leith era la chiesa parrocchiale di South Leith, costruita inizialmente nel 1483. Nel giugno 1811 un censo statistico della popolazione dava la popolazione di South Leith a 15938; North Leith 4875. Con una processione ed una cerimonia, fu posata la prima pietra della nuova chiesa per la parrocchia di North Leith l'11 aprile 1814.\nLeith era il porto di entrata per la visita di re Giorgio IV in Scozia, e fu dato il nome all\"'Hotel della vecchia nave e sbarco del re\" per ricordare l'arrivo del re per nave allo \"Shore\" di Leith per questo evento che rese celebri i simboli dell'identit\u00e0 nazionale scozzese.\nI moli di Leith divennero noti come il porto di Edimburgo e le modeste strutture di riparazione e costruzione di navi crebbero. Il 20 maggio 1806 vi fu una processione guidata dal sindaco di Edimburgo, con vari magistrati (balivi) ed un numeroso gruppo di signori e dame, per l'apertura del primo nuovo \"Wet Dock\", un molo che mantiene costante il livello nel bacino indipendentemente dalla marea, il primo di questo tipo in Gran Bretagna. Il naviglio del Fife \"The Buccleuch\" fu il primo ad entrare nel molo, con i dignitari a bordo, tra le salve di artiglieria del Forte e delle nava di guerra di sua maest\u00e0 nel Roads. la prima pietra per il secondo wet dock fu posata il 14 marzo 1811, che fu completato e aperto con l'opportuna cerimonia nel 1817 dal sindaco Arbuthnot. Nello stesso anno fu eretta la Trinity House nel Kirkgate in stile architettonico greco per un costo di 2500\u00a3.\nLa darsena di Leith attravers\u00f2 un periodo di grave declino durante il secondo dopoguerra, con l'area che ricevette la reputazione di rozzezza e prostituzione, con 'zona di tolleranza' ufficiale fino al 2001. Negli anni recenti Leith ha subito un'importante rivalutazione ed \u00e8 ora un porto trafficato con visite di navi da crociera e ospita il Royal Yacht Britannia, Ocean Terminal e uffici amministrativi di vari dipartimenti del governo scozzese. Il 'Progetto Leith' del comune e del governo ha fornito un'ulteriore spinta economica. L'area costiera di Leith, una volta malfamata, \u00e8 ora centro di una serie di ristoranti e pubs in un'incantevole cornice.\nGeografia fisica.\nDopo decenni di declino industriale, sgombro di baraccopoli e relativo spopolamento nell'era post-bellica, Leith inizi\u00f2 gradualmente a beneficiare di una svolta nei tardi anni ottanta. Vari vecchi impianti industriali furono sviluppati con modesti caseggiati a basso costo, mentre piccole imprese industriali furono costruite a Swanfield, Bonnington, Seafield e Lindsay Road. The Shore svilupp\u00f2 una manciata di ristoranti di alto livello, compreso il primo dell'innovativa catena di hotel Malmaison in una riconversione del vecchia Seamans Mission, mentre furono ripulite le desolate rive del Water of Leith dall'inquinamento industriale e fu aperto un percorso pedonale pubblico.\nLa graduale rinascita di Leith fu notevolmente accelerata dalla decisione dell'Ufficio scozzese (ora governo scozzese) di acquistare i vecchi moli est e ovest, allora in disuso, che furono riempiti come terreni a basso costo per uno dei suoi uffici funzionari nella met\u00e0 degli anni Novanta. L'influsso dei ben pagati lavori funzionari stimolarono il commercio locale e favorirono la crescente fama di Leith come piccolo luogo di affari e di colletti bianchi. Seguirono lo sviluppo di vasta scala di servizi e di turismo, compreso il complesso Ocean Terminal e il Royal Yacht Britannia attraccato permanentemente. Dal 2012 Ocean Terminal e la zona dell'esecutivo scozzese saranno connesse dalla nuova rete tramviaria di Edimburgo.\nNel 2004 il proprietario dei Docks, \"Forth Ports\", ha annunciato i piani per la chiusura del porto e il completamento di un'importante rivalutazione dell'area. Lo sviluppo programmato, a cui fu data una consulenza pianificatoria aggiuntiva da parte del Comune di Edimburgo nel 2004, sar\u00e0 dell'ordine di un piccolo paese con pi\u00f9 di 17000 case. Comprender\u00e0 lo sviluppo sul riempito Wester Harbour cos\u00ec come complessi residenziali, ricreativi, commerciali e al dettaglio sul resto dei vecchi moli. Il design urbano del progetto rimarr\u00e0 nel contesto delle vecchie strutture di Leith e fornir\u00e0 una grande quantit\u00e0 di spazi aperti pubblici e privati, compresi due grandi parchi e numerosi collegamenti pedonali tra i moli. Si conta di completare l'intero progetto intorno al 2020. I piani non sono stati accolti molto positivamente, con preoccupazioni riguardo alla non eccessiva importanza data dallo schema ad alloggi a basso costo, che andr\u00e0 solo a peggiorare la diseguaglianza di reddito che gi\u00e0 esiste a Leith.\nArea.\nLe strade di Leith comprendono Constitution Street, Great Junction Street, Leith Walk e Easter Road, Edinburgh."}
{"id": "2650940", "revid": "27854564", "url": "https://it.wikipedia.org/wiki?curid=2650940", "title": "Eteronomo", "text": ""}
{"id": "2650942", "revid": "767487", "url": "https://it.wikipedia.org/wiki?curid=2650942", "title": "Beg for It", "text": "Beg for It \u00e8 il settimo album della band Hardcore Superstar pubblicato nel 2009 per l'etichetta discografica Nuclear Blast."}
{"id": "2650945", "revid": "767487", "url": "https://it.wikipedia.org/wiki?curid=2650945", "title": "Beastly (film)", "text": "Beastly \u00e8 un film del 2011 scritto e diretto da Daniel Barnz.\nTratto dall'omonimo romanzo di Alex Flinn, il film \u00e8 una rivisitazione in chiave moderna e giovanilistica della fiaba de \"La bella e la bestia\".\nTrama.\nKyle \u00e8 un giovane newyorkese bellissimo, figlio di Rob Kingson, un noto personaggio della televisione per cui la bellezza \u00e8 tutto; ricco e molto spavaldo, crede di essere \"un dono di Dio\". A causa del suo comportamento insofferente e irrispettoso verso gli altri \u00e8 vittima di un incantesimo scagliato dalla \"strega della scuola\", Kendra, testimone e vittima talvolta del suo comportamento, che lo deturpa con delle cicatrici e dei tatuaggi e lo rende calvo. Kendra gli concede un anno di tempo per trovare una ragazza che gli confessi il suo amore a dispetto dell'apparenza e spezzare cos\u00ec l'incantesimo, in caso contrario sar\u00e0 condannato a vivere per il resto della sua vita sotto le mostruose sembianze.\nIl padre, vergognandosi di lui, lo manda a vivere in un'altra casa, facendolo raggiungere da Will, un uomo cieco, e dalla domestica Zola. Pur con circospezione e sentendosi a disagio, Kyle ricomincia a uscire. In questo modo incontra, senza mostrare il proprio volto e senza presentarsi, Lindy, una ragazza che riserva a Kyle parole dolci, avendone intravisto la bont\u00e0 di fondo. Rimasto colpito, comincia ad appostarsi sotto casa della ragazza per vederla entrare e uscire. Un giorno, il padre tossicodipendente con cui vive Lindy finisce, assieme a lei, tra le mani di malviventi con cui \u00e8 in debito, e per salvarli Kyle interviene. Subito dopo, per\u00f2, l'uomo uccide uno dei criminali, e il suo compagno giura vendetta, minacciando la figlia.\nPer sicurezza, Lindy viene mandata a casa di Kyle, dove questi, sempre molto timoroso, si fa chiamare Hunter. Prova dapprima a conquistarla con costosi regali, ma infine capisce che deve essere semplicemente se stesso. Quando le rileva le sue fattezze, Lindy non si scompone. Kyle comprende cos\u00ec a poco a poco che la bellezza non \u00e8 indispensabile per essere amati: tra i due nasce un rapporto sempre pi\u00f9 stretto finch\u00e9, mentre lei sta partendo per il Machu Picchu, si dichiarano reciproco amore. Partita la ragazza, Kyle riassume le sue vecchie sembianze; subito dopo Lindy torna indietro per correre dall'amato, scopre infine che Kyle e Hunter sono la stessa persona e i due si baciano in mezzo alla strada, per poi partire alla volta del Per\u00f9.\nProduzione.\nNel dicembre 2007 la CBS Films acquist\u00f2 i\ndiritti cinematografici di \"Beastly\", mettendolo in sviluppo come primo progetto di una lunga lista di fagocitate produzioni, prendendo in opzione anche altri titoli della \"HarperTeen\".\nI realizzatori avevano un piano di produzione-distribuzione che puntava a un'uscita cinematografica gi\u00e0 nel 2008, ma l'inizio dello sciopero degli sceneggiatori (2007-2008) cancell\u00f2 la strategia ritardando il procedere dello sviluppo.\nNel febbraio 2009 \u00e8 stato annunciato da Amy Baer, presidente e direttore esecutivo della CBS Films, che il romanzo \"Beastly\" di Alex Flynn sarebbe stato trasposto per il grande schermo da Daniel Barnz, incaricato di regia e sceneggiatura. A coprodurre il film si avvicinano Susan Cartsonis con la sua Storefront Films e Roz Weisberg.\nLavorazione.\nLe riprese si sono svolte nella regione canadese del Qu\u00e9bec dopo che il governo locale aveva annunciato il 12 giugno 2009 il risparmio del 25% sul bilancio della produzione grazie a degli incentivi e tasse d'imposta stanziati per le produzioni cinematografiche. \"Beastly\" \u00e8 stato uno dei primi film a scegliere la regione dopo l'annuncio degli incentivi.\nPer lavorazione e spese di marketing la CBS Films ha previsto un bilancio di produzione non superiore ai 20ml $. Le riprese si sono svolte nell'estate 2009 a Montr\u00e9al (Canada), dal 13 giugno al 18 agosto, con la presenza di 300 abitanti del Qu\u00e9bec assunti come extra e figuranti.\nColonna sonora.\nLe musiche del film sono state composte da Marcelo Zarvos, ma all'interno della colonna sonora sono presenti anche brani della banda svedese Marching Band.\nLa colonna sonora doveva uscire il 29 giugno 2010, ma in seguito \"Amazon.com\" annunci\u00f2 il posticipo al 4 gennaio 2011.\nLa canzone principale del film, \"Broken Arrow\", stata composta da Pixie Lott. Inoltre, dal ventunesimo al ventitreesimo minuto, la trama viene ambientata in una festa in maschera: qui la musica di base \u00e8 \"Boys and Girls\" della stessa Pixie Lott. Oltre che a questi due brani, viene utilizzata anche una canzone della celebre artista Lady Gaga, ossia \"Vanity\".\nPromozione.\nLa Videa ha pubblicato l'8 aprile 2011 il trailer italiano del film.\nAccoglienza.\nClassifiche.\n\"Beastly\" \u00e8 stato segnalato come il 45\u00b0 film migliore del 2010, nella classifica \"The 50 Biggest Movies of 2010\" stilata dalla rivista \"The Times\".\nMerchandising.\nNei primi giorni della lavorazione di \"Beastly\", la CBS ha annunciato che per il merchandise del film saranno realizzati e messi in commercio abbigliamento, accessori vari, giochi, espressioni sociali e prodotti di consumo."}
{"id": "2650962", "revid": "122938356", "url": "https://it.wikipedia.org/wiki?curid=2650962", "title": "Seconda Categoria 1905", "text": "Il campionato italiano di football di Seconda Categoria del 1905 fu il secondo campionato italiano di calcio per seconde squadre disputato in Italia. Fu vinto dalla .\nDopo l'edizione inaugurale, il torneo fu ristrutturato in modo da replicare lo stesso regolamento del campionato maggiore. Al torneo partecip\u00f2 anche una \"prima squadra\", quella del , una societ\u00e0 milanese attiva nella Federazione Italiana di Ginnastica."}
{"id": "2650963", "revid": "1305772", "url": "https://it.wikipedia.org/wiki?curid=2650963", "title": "James Plumeri", "text": "Biografia.\nI primi anni.\nGiacomo Plumeri nasce il 14 aprile del 1903 a Regalbuto, in Sicilia. Ad inizio secolo ancora bambino emigra in America, con i suoi genitori Gaetano e Giuseppina Granazi, i suoi fratelli Vito e Giuseppe e le sorelle Angelina, Rosa, Viola e Caterina. Verr\u00e0 naturalizzato cittadino americano a New York, il 29 luglio del 1926.\nAlla fine degli anni venti si sposa con una ragazza di nome Mary Orapollo, e poco tempo dopo nascer\u00e0 il primogenito Thomas, anche lui futuro mafioso. Plumeri introdurr\u00e0 nella cosca mafiosa anche i suoi nipoti, figli di sua sorella Rosa: Giovanni Dioguardi, Thomas Dioguardi, Frank Dioguardi, e Vincent Dioguardi.\nStoria criminale.\nSin da giovanissimo inizia la sua carriera nella malavita, ed alla met\u00e0 degli anni venti, diviene ufficialmente un \"uomo d'onore\" nella famiglia di Gaetano Reina, padrino del Bronx. I suoi primi arresti risalivano al 1923, per reati come: estorsione, omicidio, contrabbando di alcool e aggressione a mano armata.\nNegli anni quaranta il suo potere all'interno della cosca aumenta, infatti viene promosso da \"soldato\" a \"capodecina\". I suoi soldati di fiducia saranno: suo figlio Thomas Plumeri, i suoi nipoti Frank Dioguardi, Thomas Dioguardi, Vincent Dioguardi, John Dioguardi, John Di Carlo, ed il suo braccio destro Salvatore Granello.\nLocalit\u00e0 frequentate.\nPlumeri risiedeva con sua moglie a New York, ma dalla met\u00e0 degli anni cinquanta, su ordine del capo della famiglia Gaetano Lucchese, si era trasferito in Florida, al \"9224 Dickens Avenue\" nella cittadina di Surfside, per curare gli affari nel gioco d'azzardo della vicina Miami Beach. Inoltre frequentava l'area di Midtown Manhattan, L'Avana a Cuba ed era un assiduo frequentatore dei pi\u00f9 importanti incontri di pugilato.\nModus operandi.\nSecondo le autorit\u00e0 e i documenti dell'FBI, Plumeri era: \"un importante membro della Mafia di New York, che con altri mafiosi della citt\u00e0, usava metodi violenti e terroristici per ottenere il controllo di molte industrie dell'abbigliamento, di Manhattan, ed il controllo di numerosi sindacati dello stesso settore\".\nSecondo fonti attendibili Plumeri era stato contattato dalla CIA, affinch\u00e9 grazie ai suoi contatti a Cuba, aiutasse ad organizzare l'invasione dell'isola da parte degli esuli cubani della Florida.\nAffari.\nPlumeri aveva interessi in numerose societ\u00e0 legali, tra cui la: \"Seam Binding Company\", e l'\"Ell Gee Carriers Coop\", con sede legale al 218 W 35\u00b0 strada a New York, la \"Trucking Concerns\" e infine la \"Dress Factory\" ad Allentown, in Pennsylvania.\nMafiosi associati.\nPlumeri aveva rapporti di affari, di alleanza, e di collaborazione, con i seguenti mafiosi:\nL'omicidio.\nGiacomo Plumeri viene assassinato il 17 settembre del 1971 a New York. Dall'autopsia la polizia accert\u00f2 che il mafioso era stato strangolato."}
{"id": "2650966", "revid": "27854825", "url": "https://it.wikipedia.org/wiki?curid=2650966", "title": "Maynard Keynes", "text": ""}
{"id": "2650971", "revid": "306856", "url": "https://it.wikipedia.org/wiki?curid=2650971", "title": "Enrique S\u00e1nchez-Monge y Parellada", "text": "Membro della \"Real Academia de las Ciencias Exactas, F\u00edsicas y Naturales\" di Madrid.\nDocente di genetica e di miglioramento genetico vegetale presso il Politecnico di Madrid e di genetica presso la Universit\u00e0 Complutense.\nNel 1955 ha vinto il \"Premio nazionale della ricerca agricola\", nel 1980 il \"Premio nazionale per le pubblicazioni agricole\" e nel 1993 Il \"Premio Leonardo Torres Quevedo per la ricerca tecnica\". Dottore \"honoris causa\" della Universidad de Castilla-La Mancha e della Universidad P\u00fablica de Navarra.\nHa studiato la genetica delle variet\u00e0 tradizionali di cereali spagnoli e pubblicato numerosi libri di insegnamento e sui risultati delle sue ricerche, tra cui il \"Catalogo genetico dei grani spagnoli\" (1955), \"Razze di ma\u00eds in Spagna\" (1962), un \"Dizionario delle piante agricole\" (1981), una \"Flora agricola\" (1991) e un \"Dizionario spagnolo-inglese dei nomi scientifici dell'agronomia\" (1995)."}
{"id": "2650978", "revid": "287204", "url": "https://it.wikipedia.org/wiki?curid=2650978", "title": "Southeastern", "text": "La Southeastern \u00e8 una compagnia ferroviaria inglese che opera nel sud-est dell'Inghilterra.\nSoutheastern sostituisce la precedente compagnia pubblica South Eastern Trains. Dal 1\u00ba aprile 2006 opera nelle tratte pendolari a sud-est di Londra, in Kent, e parte dell'East Sussex.\nGestisce 720\u00a0km di linee ferroviarie, 182 stazioni, ed ha una flotta di 322 treni."}
{"id": "2650982", "revid": "1442080", "url": "https://it.wikipedia.org/wiki?curid=2650982", "title": "Der Ghettotraum in Handarbeit", "text": "Der Ghettotraum in Handarbeit \u00e8 il quinto album pubblicato il 6 novembre 2009 dal solista del rapper tedesco Massiv."}
{"id": "2650986", "revid": "367445", "url": "https://it.wikipedia.org/wiki?curid=2650986", "title": "Condensazione dei monomeri", "text": ""}
{"id": "2650987", "revid": "287204", "url": "https://it.wikipedia.org/wiki?curid=2650987", "title": "Stockholm Open 1978", "text": "Lo Stockholm Open 1978 \u00e8 stato un torneo di tennis giocato sul cemento indoor. \u00c8 stata la 10\u00aa edizione dello Stockholm Open, del Colgate-Palmolive Grand Prix 1978. Il torneo si \u00e8 giocato al Kungliga tennishallen di Stoccolma in Svezia, dal 6 al 12 novembre 1978.\nCampioni.\nSingolare.\n John McEnroe ha battuto in finale Tim Gullikson 6\u20132, 6\u20132\nDoppio.\n Tom Okker / Wojciech Fibak hanno battuto in finale Stan Smith / Bob Lutz 6\u20133, 6\u20132"}
{"id": "2650988", "revid": "764447", "url": "https://it.wikipedia.org/wiki?curid=2650988", "title": "Stabilimento Lancia di Chivasso", "text": "Lo stabilimento Lancia di Chivasso, situato nel comune omonimo, \u00e8 stato il principale sito produttivo della casa automobilistica Lancia. Attivo fra il 1962 e il 1992 venne poi ceduto in blocco dal Gruppo Fiat ad altre societ\u00e0, fra cui una quota consistente alla Carrozzeria Maggiora, che fece proseguire la produzione di automobili fino al 2003, quando fall\u00ec. L'impianto industriale Lancia era servito dal vicino svincolo autostradale dell'A4 Torino-Trieste e da un raccordo ferroviario collegato alla linea Torino-Milano, caduto in disuso nei primi anni duemila. \nStoria.\nLa nascita e i primi anni di attivit\u00e0.\nDopo l'acquisto dell'azienda Lancia da parte della famiglia Pesenti, la nuova propriet\u00e0 volle dotare la casa automobilistica torinese di un moderno impianto, altamente automatizzato e tecnologicamente all'avanguardia, destinato all'assemblaggio in serie dei principali modelli di automobili del marchio. Per questo, il 20 dicembre 1959, il Ministro degli Affari Esteri Giuseppe Pella pose in Chivasso, comune di cintura alle porte di Torino, la prima pietra del nuovo grande complesso industriale, pari a una superficie di 1.225.000 m\u00b2 di cui 229.000 coperti, i cui lavori furono appaltati alla societ\u00e0 edile Italcementi. \nInaugurato nel 1962, lo stabilimento Lancia di Chivasso and\u00f2 ad affiancare nell'attivit\u00e0 l'impianto di Borgo San Paolo a Torino, che si specializz\u00f2 nella produzione di componenti meccaniche e di motori, accanto al sito di Bolzano, dove si producevano gi\u00e0 dagli anni trenta autocarri e veicoli militari. Il primo modello a vedere la luce nella nuova fabbrica fu la Flavia, le cui linee di montaggio entrarono totalmente a regime nei primi mesi del 1963, seguite di li a poco da quelle della Fulvia, quest'ultima proposta inizialmente nella sola declinazione berlina quattro porte, fino al 1965, quando ne venne presentata una pi\u00f9 raffinata e sportiva variante coup\u00e9, opera di Piero Castagnero, protagonista attraverso la \"Squadra Corse HF Lancia\" di numerose vittorie nei campionati mondiali ICM e Rally.\nIl passaggio sotto la gestione alla FIAT.\nA seguito del passaggio di propriet\u00e0 della Lancia alla FIAT, nel 1969, lo stabilimento di Chivasso accolse gradualmente alcune attivit\u00e0 meccaniche in precedenza concentrate nel sito di Borgo San Paolo a Torino, oltre a registrare nel 1971 l'avvio delle linee della 2000, una lussuosa autovettura di classe superiore che rester\u00e0 in produzione fino al 1974 come sostituta della Flavia. Ciononostante, la fabbrica Lancia apparve all'ingresso degli anni settanta sempre pi\u00f9 in difficolt\u00e0, denotando una rapida flessione nel numero di automobili prodotte, al punto tale che per assicurare una continuit\u00e0 del lavoro ai dipendenti vennero accelerati gli investimenti in nuovi modelli. Cos\u00ec, nel 1972, uscirono dall'impianto i primi esemplari della Beta, una due volumi quattro porte disegnata da Gianpaolo Boano, particolarmente nota per la sua coda tipo \"fastback\". Chiamata a raccogliere l'eredit\u00e0 della Fulvia berlina, la Beta fu poi affiancata dalle lavorazioni di alcune sue derivate, la coup\u00e9 e la spider, quest'ultima prodotta nei termini di un accordo industriale siglato con la carrozzeria Zagato di Terrazzano di Rho.\nAlla fine del 1976 si concluse l'assemblaggio della Fulvia coup\u00e9 e a Chivasso venne destinata la costruzione della nuova ammiraglia Lancia, la Gamma, seguita nel 1980 dalla Beta Trevi, una classica tre volumi nata per affiancare nel listino della casa la Beta berlina. Ma l'ingresso negli anni ottanta segneranno per la fabbrica un periodo di grande rilancio, grazie al rifacimento del reparto verniciatura con i pi\u00f9 sofisticati sistemi di protezione delle scocche, permettendo allo stabilimento di poter ospitare il montaggio di due modelli campioni di vendite, la Delta e la Prisma, capaci da sole di tenere alto il fatturato dell'impianto fino al termine del decennio.\nLa chiusura e il riutilizzo dell'area ex Lancia.\nNel 1990 il Gruppo Fiat dopo aver acquisto nel 1986 la propriet\u00e0 dell'Alfa Romeo, unitamente ai suoi principali siti produttivi di Arese e di Pomigliano d'Arco, si rese conto che gli impianti destinati alla produzione di automobili in Italia erano troppi, rispetto alle esigenze e alla domanda di mercato, facendo aleggiare su Chivasso il sospetto della chiusura, confermata nell'estate del 1992, nonostante le battaglie condotte dai dipendenti a difesa del lavoro e il recente investimento per la sostituta della Prisma, la Dedra, che sar\u00e0 trasferita nella fabbrica Fiat Rivalta. \nPertanto, a fronte delle pesanti perdite occupazionali e con l'obbiettivo di ridisegnare un futuro all'ormai ex area industriale Lancia, nel 1993 la FIAT, nell'ambito di un percorso di trattative intrapreso con le maggiori rappresentanze sindacali e le istituzioni del territorio, decise di vendere la propriet\u00e0 dello stabilimento a nuovi soggetti interessati, fra cui la Carrozzeria Maggiora, che fece proseguire la costruzione di autovetture fino al 2003, quando fall\u00ec. Sotto la gestione della Maggiora si produssero: la Lancia Delta HF integrale 16V Evoluzione, la Fiat Barchetta, la Fiat Panda Van e la Lancia K Coup\u00e9.\nDal 2003 il complesso industriale \u00e8 stato riorganizzato dal consorzio P.I.Chi. (attuale proprietario), ed ha ospitato diverse aziende dell'indotto automotive, tra cui un'officina Abarth (chiusa nel 2008), lo stabilimento della Dayco, successivamente Dytech, per la realizzazione di tubazioni connesse alla conduzione di gas refrigerante e oli nei sistemi di trasmissione ed idroguida, un'officina specializzata nella realizzazione di impianti di alimentazione a GPL della Landi Renzo, oltre a ditte impegnate nell'allestimento di automobili per le forze dell'ordine, principalmente auto blindate per la Polizia e Carabinieri.\nNell'area, oggi occupata in buona parte da aziende di logistica, \u00e8 presente un grande parco energetico a pannelli solari e dalla primavera 2013 \u00e8 stata avviata la costruzione di un grande centro commerciale a marchio Bennet nella zona a sud, aperto al pubblico nel marzo 2018. Del glorioso passato Lancia rimangono solo dei capannoni e la torre piezometrica, sulla quale un tempo troneggiava la scritta Lancia, mentre la pista di collaudo delle autovetture \u00e8 finita inghiottita dalla vegetazione."}
{"id": "2650996", "revid": "287204", "url": "https://it.wikipedia.org/wiki?curid=2650996", "title": "Stockholm Open 1977", "text": "Lo Stockholm Open 1977 \u00e8 stato un torneo di tennis giocato sul cemento indoor. \n\u00c8 stata la 9\u00aa edizione dello Stockholm Open, del Colgate-Palmolive Grand Prix 1977.\nIl torneo si \u00e8 giocato al Kungliga tennishallen di Stoccolma in Svezia, dal 6 al 12 novembre 1977.\nCampioni.\nSingolare.\n Sandy Mayer ha battuto in finale Raymond Moore, 6\u20132, 6\u20134\nDoppio.\n Tom Okker / Wojciech Fibak hanno battuto in finale Brian Gottfried / Ra\u00fal Ram\u00edrez ,6\u20133, 6\u20133"}
{"id": "2651000", "revid": "767487", "url": "https://it.wikipedia.org/wiki?curid=2651000", "title": "Oh dolci baci e languide carezze", "text": "Oh dolci baci e languide carezze \u00e8 un film del 1969 diretto da Mino Guerrini.\nTrama.\nUn serio ingegnere, Carlo Valcini (Luciano Salce), padre di famiglia, si lascia travolgere dalla passione per una giovane ragazza hippy."}
{"id": "2651002", "revid": "28160334", "url": "https://it.wikipedia.org/wiki?curid=2651002", "title": "Ghilda", "text": ""}
{"id": "2651005", "revid": "47767", "url": "https://it.wikipedia.org/wiki?curid=2651005", "title": "Stabilimento Fiat del Lingotto", "text": ""}
{"id": "2651006", "revid": "287204", "url": "https://it.wikipedia.org/wiki?curid=2651006", "title": "Stockholm Open 1976", "text": "Lo Stockholm Open 1976 \u00e8 stato un torneo di tennis giocato sul cemento indoor. \n\u00c8 stata la 8\u00aa edizione dello Stockholm Open, del Commercial Union Assurance Grand Prix 1976.\nIl torneo si \u00e8 giocato al Kungliga tennishallen di Stoccolma in Svezia, dal 7 al 13 novembre 1976.\nCampioni.\nSingolare.\n Mark Cox ha battuto in finale Manuel Orantes, 4\u20136, 7\u20135, 7\u20136\nDoppio.\n Bob Hewitt / Frew McMillan hanno battuto in finale Tom Okker / Marty Riessen ,6\u20134, 4\u20136, 6\u20134"}
{"id": "2651009", "revid": "179743", "url": "https://it.wikipedia.org/wiki?curid=2651009", "title": "Stabilimento Fiat di Rivalta", "text": ""}
{"id": "2651011", "revid": "729019", "url": "https://it.wikipedia.org/wiki?curid=2651011", "title": "Tranvia Castellammare di Stabia-Sorrento", "text": "La tranvia Castellammare di Stabia \u2013 Sorrento era una linea tranviaria della Campania, che univa la stazione FS di Castellammare di Stabia con Sorrento, attraversando quasi interamente la penisola sorrentina: inaugurata nel 1906, fu chiusa nel 1948, a seguito del prolungamento della ferrovia Circumvesuviana da Castellammare di Stabia a Sorrento.\nStoria.\nStoricamente, a causa della difficile orografia del territorio, la penisola sorrentina aveva sofferto dell'isolamento con il resto del napoletano, con il quale era collegata tramite una stretta e tortuosa mulattiera, che solo nel 1843 per volont\u00e0 di Ferdinando II delle Due Sicilie, fu ampliata e resa percorribile solo con carrozze o a dorso di mulo.\nTuttavia restava il problema dell'assenza di un collegamento veloce con Napoli: fu cos\u00ec che nel 1885, un industriale francese, Giuseppe Haour, propose la costruzione di una linea tranviaria, che partendo da Sorrento, giungesse a Castellammare di Stabia, nella piazza antistante la stazione FS dove proseguire, in treno, per Napoli. Problemi di natura burocratica portarono l'industriale a cedere i diritti del progetto ad un consorzio di 34 persone, che aveva assunto il nome di Societ\u00e0 per Azioni delle Tranvie Sorrentine, nel 1903: i lavori di realizzazione della linea, affidati alla ditta Roberto Scotto di Tella, proseguirono a rilento e l'inaugurazione avvenne il 20 gennaio 1906; i tempi di percorrenza dell'intero percorso, 19,6\u00a0km, erano di un'ora e 36 minuti, con una cadenza di un tram ogni trenta minuti, a cui andava poi aggiunto un servizio navetta tra Meta e Sorrento, con una cadenza oraria tale che su questa tratta passasse un convoglio ogni quindici minuti. La tranvia correva in sede promiscua nei centri abitati, mentre lungo la strada statale da Pozzano a Vico Equense e da Seiano a Meta, correva in sede riservata: nel primo caso erano utilizzate rotaie di tipo Phoenix, mentre nel secondo di tipo Vignoles; i deviatoi totali erano venti, quattordici di tipo Vignoles e gli altri sei di tipo Phoenix: tutta la linea aveva uno scartamento di 0,95 metri. La trazione era elettrica, a 600 Volt e due sottostazioni erano poste una a Meta, nei pressi del deposito, prima della costruzione della nuova centrale e una a Castellammare di Stabia.\nI primi anni di vita della tranvia furono costellati di numerosi problemi, soprattutto di natura economica: prima, un contenzioso con la ditta costruttrice, che a causa dell'aumento dei costi di lavoro, ottenne un risarcimento di 800.000 lire, cifra assai esorbitante per l'epoca ed in seguito diverse spese per ampliare il deposito di Meta e far fronte ai deragliamenti e agli incidenti provocati dalle automotrici. Addirittura nelle estati del 1907 e 1908, le avverse condizioni meteorologiche che, con stagioni piovose, ridussero i flussi turistici e quindi eventuali entrate: tuttavia, come si legge in uno scritto dell'epoca, il servizio fu molto apprezzato dalla popolazione e dai turisti:\nI problemi finanziari portarono ad accantonare i progetti di prolungamento della tranvia dalla citt\u00e0 stabiese verso la stazione SFSM di Torre Annunziata, per creare cos\u00ec un collegamento con i comuni vesuviani e da Sorrento verso Massa Lubrense. Con il passare degli anni la situazione continu\u00f2 a peggiorare: lo scoppio della prima guerra mondiale azzer\u00f2 completamente i flussi turistici e di conseguenza la maggior parte delle entrate vennero a mancare, inoltre la tranvia fu costretta ad operare durante tutto il conflitto nonostante le numerose perdite. Nell'ottobre 1917 la societ\u00e0 chiese l'esercizio di stato, ossia lo stanziamento di fondi da parte del governo in cambio dell'individuazione della pubblica utilit\u00e0 del servizio: se tale richiesta non fosse stata accettata la tranvia sarebbe stata chiusa il 1\u00ba dicembre dello stesso anno. Il governo accett\u00f2 la richiesta e l'anno successivo arrivarono i primi fondi; al contempo tre automotrici furono vendute per acquistare due autobus che dal 1919 operarono tra Sorrento e Meta, in aiuto al tram.\nPer oltre un decennio la vita della tranvia continu\u00f2 a scorrere tranquilla anche se tra diverse difficolt\u00e0 economiche, fino al 23 maggio 1921, quando nel consiglio di amministrazione entrarono alcuni membri della SFSM: disponendo di maggiori doti sia tecniche che economiche la linea fu completamente rimodernata. La trazione pass\u00f2 dalla corrente termoelettrica della centrale di Alimuri a quella idroelettrica della centrale nei pressi del deposito di Meta, fu rinnovato il parco vetture e il capolinea della citt\u00e0 stabiese fu spostato nei pressi della stazione SFSM di Castellammare di Stabia: in poco tempo si registr\u00f2 un aumento notevole di utenza e conseguentemente anche di entrate economiche. Tuttavia lo scoppio della seconda guerra mondiale provoc\u00f2, anche se non direttamente, numerosi danni alla linea: il 15 settembre 1943 i danneggiamenti provocati al ponte di Seiano, costrinsero gli addetti alla chiusura della tranvia, riaperta poi il 28 novembre solo nel tratto tra Sorrento e Meta e interamente il 25 gennaio 1944, grazie ad un ponte provvisorio, anche se per limitare l'uso di corrente il servizio non veniva svolto dalle 9 alle 15.\nIl 6 gennaio 1948, con l'apertura del prolungamento della ferrovia da Castellammare di Stabia a Sorrento, la tranvia diviene un inutile doppione e lo stesso giorno venne chiusa: in poco tempo tutto l'armamento fu rimosso, mentre a seguito di un contenzioso tra la STS ed un consorzio dei comuni interessanti dal passaggio del tram, tutto il materiale conservato nel deposito di Meta non pot\u00e9 essere venduto, se non per rottamazione, nel 1952; il 12 aprile dello stesso anno la Societ\u00e0 delle Tranvie Sorrentine fu messa in liquidazione. Della tranvia non rimane pi\u00f9 alcuna traccia e parte del suo tracciato viene percorso dalla strada statale 145 Sorrentina.\nCaratteristiche.\nPercorso.\nLa tranvia partiva originariamente dalla stazione FS di Castellammare di Stabia, dove era posto un doppio binario, per proseguire lungo il centro cittadino, fino all'altezza dell'ingresso dei cantieri navali e della Antiche Terme, dove il binario diventava singolo.\nSi proseguiva per la parte bassa della frazione di Pozzano, dov'era posto un raddoppio dei binari per permettere gli incroci, e poi verso lo stabilimento termale-balneare dello Scrajo: oltre ad un nuovo raddoppio della linea, il percorso era particolarmente tortuoso a causa delle numerose curve.\nLa tranvia transitava poi per il centro di Vico Equense, passava sul ponte di Seiano e proseguiva verso la frazione di Montechiaro: durante questo tragitto si incontravano quattro punti per l'incrocio delle automotrici. Iniziava cos\u00ec il tratto pi\u00f9 difficoltoso della linea, che, tramite una stretta strada e curve a bassissimo raggio, superava il costone roccioso che conduceva a Meta, la cui fermata con raddoppio era posta dinanzi alla basilica di Santa Maria del Lauro.\nIl tragitto diventava da qui in avanti pianeggiante e dopo aver superato il deposito vetture, attraversava i comuni di Piano di Sorrento e Sant'Agnello, dove erano posti altri posti di raddoppio, fino a giungere a Sorrento: la tranvia terminava, dopo aver attraversato tutto il centro cittadino, in localit\u00e0 Ponte Parsano, a doppio binario. L'intera tranvia aveva una lunghezza di 19,4\u00a0km e nel corso della sua storia non ha mai subito variazioni di percorso, eccetto lo spostamento del capolinea di Castellammare, nel 1934, dalla stazione FS a quella SFSM: per consentire questo movimento fu realizzato un raccordo di pochissimi metri, in quanto la tranvia passava nei pressi della ferrovia.\nMateriale rotabile.\nIl parco rotabile della tranvia era dotato di sedici elettromotrici e nove rimorchiate, che vennero ordinate il 10 ottobre 1903 all'industria Siemens di Berlino: le prime dodici vetture furono consegnate nel 1905, mentre le restanti quattro nel 1906. Avevano una lunghezza di 9,60 metri ed equipaggiate con motore Siemens, in modo da ottenere una potenza di 100 hp. Le casse erano in legno e divise in prima e seconda classe per un totale di 22 posti a sedere: in seguito al rinnovamento del 1934 la prima classe fu eliminata ed i posti a sedere aumentati a 24; le vetture erano dotate di otto finestrini su ogni lato, oltre ad un lucernaio superiore, lungo quanto il vano passeggeri. La colorazione era giallo paglierino e rosso, con la parte frontale color nocciola, mentre a partire dagli anni venti si pass\u00f2 al verde. Delle nove rimorchiate, sei erano destinate al trasporto dei viaggiatori, mentre le altre tre erano utilizzate come bagagliaio."}
{"id": "2651015", "revid": "287204", "url": "https://it.wikipedia.org/wiki?curid=2651015", "title": "Stockholm Open 1975", "text": "Lo Stockholm Open 1975 \u00e8 stato un torneo di tennis giocato sul cemento indoor. \u00c8 stata la 7\u00aa edizione dello Stockholm Open che fa parte del Commercial Union Assurance Grand Prix 1975 e del Women's International Grand Prix 1975. Il torneo maschile si \u00e8 giocato dal 3 al 9 novembre, quello femminile dal 27 ottobre al 2 novembre 1975 a Stoccolma in Svezia.\nCampioni.\nSingolare maschile.\n Adriano Panatta ha battuto in finale Jimmy Connors, 4-6 6-3 7-5\nDoppio maschile.\n Bob Hewitt / Frew McMillan hanno battuto in finale Charlie Pasarell / Roscoe Tanner, 3\u20136, 6\u20133, 6\u20134\nSingolare femminile.\n Virginia Wade ha battuto in finale Fran\u00e7oise D\u00fcrr 6\u20133, 4\u20136, 7\u20135\nDoppio femminile.\n Fran\u00e7oise D\u00fcrr / Betty St\u00f6ve hanno battuto in finale Evonne Goolagong / Virginia Wade 6\u20133, 6\u20134"}
{"id": "2651025", "revid": "287204", "url": "https://it.wikipedia.org/wiki?curid=2651025", "title": "Stockholm Open 1974", "text": "Lo Stockholm Open 1974 \u00e8 stato un torneo di tennis giocato sul cemento indoor. \u00c8 stata la 6\u00aa edizione dello Stockholm Open, del Commercial Union Assurance Grand Prix 1974. Il torneo si \u00e8 giocato al Kungliga tennishallen di Stoccolma in Svezia, dal 4 al 10 novembre 1974.\nCampioni.\nSingolare.\n Arthur Ashe ha battuto in finale Tom Okker, 6\u20132, 6\u20132\nDoppio.\n Tom Okker / Marty Riessen hanno battuto in finale Bob Hewitt / Frew McMillan, 2\u20136, 6\u20133, 6\u20134"}
{"id": "2651026", "revid": "135491", "url": "https://it.wikipedia.org/wiki?curid=2651026", "title": "China Seas", "text": ""}
{"id": "2651028", "revid": "599013", "url": "https://it.wikipedia.org/wiki?curid=2651028", "title": "Seven Sinners", "text": ""}
{"id": "2651031", "revid": "1305772", "url": "https://it.wikipedia.org/wiki?curid=2651031", "title": "The Valley of Decision", "text": ""}
{"id": "2651032", "revid": "287204", "url": "https://it.wikipedia.org/wiki?curid=2651032", "title": "Stockholm Open 1973", "text": "Lo Stockholm Open 1973 \u00e8 stato un torneo di tennis giocato sul cemento indoor. \u00c8 stata la 5\u00aa edizione dello Stockholm Open, del Commercial Union Assurance Grand Prix 1973. Il torneo si \u00e8 giocato al Kungliga tennishallen di Stoccolma in Svezia, dal 5 all'11 novembre 1973.\nCampioni.\nSingolare.\n Tom Gorman ha battuto in finale Bj\u00f6rn Borg, 6\u20133, 4\u20136, 7\u20136\nDoppio.\n Jimmy Connors / Ilie N\u0103stase hanno battuto in finale Bob Hewitt / Frew McMillan, 7\u20136, 7\u20135"}
{"id": "2651035", "revid": "93436", "url": "https://it.wikipedia.org/wiki?curid=2651035", "title": "Flora Lillo", "text": " \nCome soubrette \u00e8 stata talvolta accreditata con lo pseudonimo di Flo Silver. Dal 1956 al 1961 ebbe una tormentata relazione sentimentale con Mike Bongiorno (i due vissero per\u00f2 sempre in case separate), e a causa di essa nel 1962 tent\u00f2 per due volte il suicidio.\nBiografia.\nFiglia di un tenente di cavalleria originario di Bari, crebbe in un ambiente militaresco, frequentando il collegio dalle Dorotee e l'Istituto magistrale \"Marco Tullio Cicerone\". Inizi\u00f2 a esibirsi come soubrette nella compagnia di Carlo Dapporto; una sera, durante un balletto, salt\u00f2 il bottoncino del reggiseno e concluse lo spettacolo a seno nudo; al termine per\u00f2 venne convocata in commissariato.\nAttiva particolarmente fra gli anni cinquanta e gli anni settanta, lavor\u00f2 in televisione in una delle prime trasmissioni di intrattenimento, \"Rosso e nero\", ideata e presentata da Corrado affiancando il presentatore nel 1954 sull'allora neonata Rai in otto puntate della serie. Comparve poi in lavori di prosa e in telefilm del \"Tenente Sheridan\" (1963, \"L'ultima verit\u00e0\", serie \"Ritorna il tenente Sheridan\"; 1967, episodio \"Soltanto una voce\", serie \"Sheridan, squadra omicidi\"). Fu anche nel \"cast\" dello sceneggiato televisivo \"Anna Karenina\".\nLavor\u00f2 nell'ambito della rivista con Erminio Macario e Tot\u00f2. Forte degli studi di danza classica, debutt\u00f2 nel 1949 come ballerina di fila in \"Paradiso per tutti\", accanto a Ugo Tognazzi. Fu poi nel 1950 in \"Buon d\u00ec zia Margherita\" con Carlo Dapporto. In spettacoli di prosa fu accanto a Lia Zoppelli e Giancarlo Sbragia.\nInterpret\u00f2 tra l'altro il fotoromanzo \"Il re si diverte (Rigoletto)\" con Gastone Moschin e Gianni Di Benedetto (\"I romanzi di Sogno\" n.225, 1 aprile 1966).\nPer il cinema interpret\u00f2 film di genere e musicarelli come \"I ragazzi di Bandiera Gialla\". Uno dei suoi primi film fu \"L'angelo bianco\" (1955), dove fu diretta da Raffaello Matarazzo. Fra i suoi partner ebbe Eddie Constantine, Yvonne Sanson e Amedeo Nazzari."}
{"id": "2651037", "revid": "757396", "url": "https://it.wikipedia.org/wiki?curid=2651037", "title": "Doron Perkins", "text": ""}
{"id": "2651038", "revid": "135491", "url": "https://it.wikipedia.org/wiki?curid=2651038", "title": "Two Arabian Knights", "text": ""}
{"id": "2651039", "revid": "486946", "url": "https://it.wikipedia.org/wiki?curid=2651039", "title": "The General Died at Dawn", "text": ""}
{"id": "2651042", "revid": "1573940", "url": "https://it.wikipedia.org/wiki?curid=2651042", "title": "Shahrest\u0101n di Amlash", "text": "Lo shahrest\u0101n di Amlash (farsi \u0634\u0647\u0631\u0633\u062a\u0627\u0646 \u0627\u0645\u0644\u0634) \u00e8 uno dei 16 \"shahrest\u0101n\" della provincia di Gilan, in Iran. Il capoluogo \u00e8 Amlash. Lo shahrest\u0101n \u00e8 suddiviso in 2 circoscrizioni (\"bakhsh\"): "}
{"id": "2651050", "revid": "287204", "url": "https://it.wikipedia.org/wiki?curid=2651050", "title": "Sottoprefettura di Iburi", "text": "La \u00e8 una sottoprefettura della prefettura di Hokkaid\u014d, Giappone. Ha un'area di 3.697 chilometri quadrati e nel 2007 aveva una popolazione di abitanti. Fu fondata nel 1897. Nella sottoprefettura vi fu l'epicentro del terremoto di Hokkaid\u014d del 2018, durante il quale morirono 41 persone."}
{"id": "2651054", "revid": "287204", "url": "https://it.wikipedia.org/wiki?curid=2651054", "title": "Belpahar", "text": " \nBelpahar \u00e8 una citt\u00e0 dell'India di 32.807 abitanti, situata nel distretto di Jharsuguda, nello stato federato dell'Orissa. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 21\u00b0 49' 18 N e 83\u00b0 50' 45 E.\nSociet\u00e0.\nEvoluzione demografica.\nAl censimento del 2001 la popolazione di Belpahar assommava a 32.807 persone, delle quali 17.641 maschi e 15.166 femmine. I bambini di et\u00e0 inferiore o uguale ai sei anni assommavano a 3.678, dei quali 1.923 maschi e 1.755 femmine. Infine, coloro che erano in grado di saper almeno leggere e scrivere erano 22.928, dei quali 13.751 maschi e 9.177 femmine."}
{"id": "2651057", "revid": "287204", "url": "https://it.wikipedia.org/wiki?curid=2651057", "title": "Byasanagar", "text": "Byasanagar \u00e8 una suddivisione dell'India, classificata come \"municipality\", di 37.609 abitanti, situata nel distretto di Jajpur, nello stato federato dell'Orissa. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 20\u00b0 54' 03 N e 86\u00b0 08' 06 E.\nSociet\u00e0.\nEvoluzione demografica.\nAl censimento del 2001 la popolazione di Byasanagar assommava a 37.609 persone, delle quali 19.932 maschi e 17.677 femmine. I bambini di et\u00e0 inferiore o uguale ai sei anni assommavano a 4.268, dei quali 2.196 maschi e 2.072 femmine. Infine, coloro che erano in grado di saper almeno leggere e scrivere erano 27.328, dei quali 15.746 maschi e 11.582 femmine."}
{"id": "2651058", "revid": "922800", "url": "https://it.wikipedia.org/wiki?curid=2651058", "title": "Athletic Club 1977-1978", "text": "La pagina racchiude la rosa dell'Athletic Club nella stagione 1977-78\nRosa.\n \n \n \n \nStaff tecnico.\n\"Come da politica societaria la squadra \u00e8 composta interamente da giocatori nati in una delle sette province di Euskal Herria o cresciuti calcisticamente nel vivaio di societ\u00e0 basche.\""}
{"id": "2651059", "revid": "71155", "url": "https://it.wikipedia.org/wiki?curid=2651059", "title": "Luigi Serra", "text": "Biografia.\nNato a Bologna nel 1846, Luigi Serra \u00e8 ammesso al Collegio Venturoli nel 1858. Dal 1863 completa la sua formazione all'Accademia di Belle Arti di Bologna. Risale al 1866 il suo primo viaggio di studio che lo port\u00f2 a Firenze, dove si trattenne per sei anni specializzandosi nel Quattrocento toscano.\nAlla successiva breve parentesi romana (1869-1870), durante la quale realizz\u00f2 \"Annibale Bentivoglio prigioniero nel castello di Varano\", segu\u00ec il ritorno a Bologna. In rappresentanza della Societ\u00e0 degli artisti e studenti Belle Arti partecip\u00f2 al Consiglio direttivo della Lega bolognese per l'istruzione del popolo, presieduta da Giosu\u00e8 Carducci e Raffaele Belluzzi, a cui sar\u00e0 legato da profonda amicizia. Tra i progetti presentati dalla Lega era quello di una scuola professionale di disegno per le operaie: la scuola fu aperta nel 1873 e l'insegnamento fu affidato, fra gli altri, a Serra.\nNello stesso anno il pittore fu a Vienna insieme agli amici Raffaele Faccioli, Mario de Maria e Giovanni Bedini, per visitare l'Esposizione universale; l'anno dopo, 1874, si rec\u00f2 a Torino per conoscere gli artisti torinesi e le opere di arte contemporanea del locale Museo civico. Prima di stabilirsi a Roma nel 1877, trascorse due anni a Venezia per studiare le opere dei maestri del XV e XVI secolo.\nIn questi anni di viaggi Serra trov\u00f2 l'ispirazione per realizzare \"Il suonatore di flauto\", \"Il bacio non restituito\", \"Michelangelo al letto del suo servo morente Urbino\", \"Conciastoviglie\", \"Al Monte di Piet\u00e0\" e \"Allegoria delle Arti\" per il sipario del teatro di Fabriano.\nAnche il periodo trascorso a Roma fu denso di importanti commissioni: \"L'entrata dell'esercito cattolico a Praga\" nell'abside della Chiesa di Santa Maria della Vittoria e, collegate a quest'opera, \"Le monache al coro\" e \"L'organista della Vittoria\".\nNel 1880 Serra \u00e8 di nuovo a Bologna per assistere ai lavori del Congresso delle societ\u00e0 operaie italiane tenutosi nel Palazzo dell'Archiginnasio dal 31 ottobre al 3 novembre. L'anno seguente fu nominato accademico corrispondente della Regia Accademia di Belle Arti di Bologna.\nDopo una sosta a Fabriano alla fine del 1880 per eseguire le figure allegoriche da inserire nel soffitto del teatro, fu di nuovo a Roma. I primi quattro anni del secondo soggiorno romano furono forieri di grandi delusioni: dal concorso per la decorazione della \"Sala gialla\" del Senato, perso nonostante il grande impegno profuso, al rifiuto da parte dei committenti del dipinto \"L'apparizione della Vergine ai SS. Francesco e Bonaventura\", acquistato poi dall'amico Enrico Guizzardi; dal mancato affidamento della realizzazione delle stazioni della \"Via Crucis\" per la chiesa torinese di San Gioacchino, al rifiuto da parte dei committenti del \"Ritratto della signora Deserti\".\nNel 1885 Serra concluse \"I coronari\" e nel 1886 \"Irnerio che glossa le antiche leggi\" per il soffitto della sala consigliare della Provincia di Bologna, che allora aveva sede presso Palazzo d\u2019Accursio. Del 1888 sono il \"Ritratto della signora Enrica Merlani\" e gli studi per \"San Giovanni Nepomuceno\", opera rimasta incompiuta per la prematura morte dell'artista.\nNel 1888, Luigi Serra muore prematuramente a 42 anni.\nSerra affianc\u00f2 all'attivit\u00e0 artistica quella di corrispondente per giornali e riviste. Tra il 1882 e il 1883 inizi\u00f2 a collaborare con la rivista \"Cronaca Bizantina\"; invi\u00f2 articoli e contributi anche ai periodici \"Sul Corso\", \"Corriere di Roma\", \"Salotti romani\" e \"Blasoni romani\". Scriveva di arti figurative, cronache mondane, spettacoli teatrali e politica.\nPresso la Biblioteca comunale dell'Archiginnasio \u00e8 il nucleo documentario denominato fondo speciale \"Luigi Serra\", che comprende una parte dell'archivio personale dell'artista, le lettere inviate da Serra alla madre e da lei conservate, e i materiali posteriori alla morte di Serra appartenuti all'amico Guizzardi."}
{"id": "2651060", "revid": "125604072", "url": "https://it.wikipedia.org/wiki?curid=2651060", "title": "Tiscali", "text": "Tiscali Italia S.p.a. \u00e8 una societ\u00e0 di telecomunicazioni italiana che offre servizi di telefonia mobile (attraverso Tiscali Mobile) e fissa.\nStoria.\nGestione Renato Soru 1998-2004.\nTiscali \u00e8 stata fondata nel gennaio 1998 a Cagliari da Renato Soru, in seguito alla deregolamentazione del mercato telefonico italiano. L'azienda deve il suo nome all'omonimo monte sardo, in cui sono presenti i resti di un villaggio nuragico risalente al VI-IV secolo a.C.\nDal marzo 1999 (da giugno in tutta Italia) Tiscali ha offerto l'accesso gratuito a Internet, denominato \"Tiscali Free Net\", spingendo da quel momento tutti i provider italiani ad abrogare l'abbonamento fisso di circa 200\u00a0000 lire l'anno, contribuendo quindi alla diffusione di massa in Italia della rete Internet.\nNel 1999, l'azienda viene quotata sulla Borsa Italiana con l'ausilio di ABN AMRO Rothschild e Banca Imi, in qualit\u00e0 di coordinatori globali; dal 2001 fino al 2003 le azioni erano negoziabili anche sulla borsa francese.\n\"Tiscali\" \u00e8 stata la prima in Italia a lanciare il servizio di preselezione dell'operatore, e a offrire le telefonate gratuite via internet, grazie al software \"Voispring\", poi diventato \"NetPhone\", anche in questo caso non si trattava comunque di chiamate veramente gratuite in quanto il cliente poteva usufruire di questi servizi solo attraverso una connessione a Tiscali grazie alla quale Tiscali riceveva da Telecom Italia una cifra molto vicina a quella spesa per effettuare le cosiddette chiamate \"gratuite\" ai numeri fissi italiani.\nDurante la \"Bolla Internet\" dell'anno 2000 le quotazioni di Tiscali in borsa salgonon in modo vertiginoso e permettono alla societ\u00e0 di effettuare numerose acquisizioni \"contro carta\", offrendo cio\u00e8 azioni della ditta per acquistare gli asset delle imprese acquisite.\nDal 1999 al 2003 Tiscali acquista numerose aziende europee: le operazioni pi\u00f9 grandi sono le acquisizioni di Liberty Surf in Francia e di World Online nei Paesi Bassi. La strategia \u00e8 quella di costituire un \"provider pan-europeo\" in modo da diventare un'alternativa continentale alle ex aziende di comunicazioni. Nel 2004 effettuano il primo riacquisto delle obbligazioni circolanti (per ridurre l'indebitamento). Mentre il fondatore si appresta all'ingresso in politica, le azioni dimezzano il loro valore rispetto all'ingresso in Borsa nel '99, risentendo anche della crisi speculativa del settore.\nTiscali \u00e8 la prima impresa sarda a essere quotata in Borsa e il primo caso europeo di un'azienda cresciuta in un'area economica in crisi e classificata dall'Unione europea come zona di obiettivo 1, ad acquisire altre imprese europee \u00abtrasferendo le parti pi\u00f9 sofisticate del ciclo produttivo ed i posti di lavoro in una zona sottosviluppata\u00bb. Nel suo giovane staff sono presenti esperti con esperienze maturate in realt\u00e0 hi-tech locali come Video OnLine e Crs4 (centro di ricerca presieduto dal premio Nobel Carlo Rubbia).Il circostante polo telematico di \u201cSa Illetta\u201d stringe legami con il sistema infrastrutturale, l\u2019aeroporto e il porto industriale cagliaritano.\nGestione Ruud Huisman 2004-2005.\nIl 12-13 giugno 2004 si tengono le elezioni per la scelta del presidente della Regione Sardegna e Renato Soru viene eletto. Il 23 settembre 2004 presenta le dimissioni come presidente e come amministratore delegato di Tiscali e sceglie il manager olandese Ruud Huisman come nuovo amministratore delegato (A.D. dal 13 maggio 2004).\nQuesto evento segna uno spartiacque nella strategia aziendale, che cambia radicalmente: Tiscali vende quasi tutte le sue controllate estere per focalizzarsi solo sui mercati in cui \u00e8 molto forte a livello di base-clienti per poter competere con le maggiori societ\u00e0 di quei mercati. L'azienda inizia quindi a focalizzarsi quindi solo in Italia e Gran Bretagna.\nGestione Tommaso Pompei 2006-2008.\nL'11 gennaio 2006 Tommaso Pompei \u00e8 nominato A.D. di Tiscali.\nNel 2007 riprendono le acquisizioni con l'acquisto dell'operatore britannico Pipex (Tiscali diviene cos\u00ec il quarto provider internet del Regno Unito) e Homechoice che le permette di entrare nel mercato della IPTV.\nTiscali dispone a questo punto di una rete proprietaria in fibra ottica paneuropea (ovvero che attraversa molti nodi del continente europeo) e di una rete di accesso che copre numerose centrali telefoniche (ULL).\nPiano industriale 2008-2012.\nNel novembre 2007 Pompei presenta il piano industriale 2008-2012.\nAumento di capitale 2008: 150 milioni di euro.\nNel gennaio 2008, Tiscali avvia un aumento di capitale. Deliberato dal Consiglio di Amministrazione prevede l'emissione di 149.792.880 azioni ordinarie del valore nominale di 0,50 euro ciascuna e godimento regolare da offrire in opzione agli azionisti, in ragione di 6 nuove azioni ordinarie ogni 17 azioni possedute, al prezzo di 1 euro ciascuna, per un controvalore complessivo di Euro 149.792.880. La ricapitalizzazione avr\u00e0 effetto da luned\u00ec 14 gennaio fino al 25 gennaio 2008. Il capitale sociale di Tiscali passa da 466.752.605 azioni ordinarie a 616.545.485 azioni ordinarie.\nGestione Mario Rosso 2008-2009.\nNel febbraio 2008 Tommaso Pompei (pur rimanendo in azienda) d\u00e0 le dimissioni e passa il timone al nuovo amministratore delegato Mario Rosso.\nIl 6 marzo 2009 un comunicato di Tiscali riguardo alla situazione debitoria crea un forte ribasso delle azioni ma marted\u00ec 10 marzo, raggiunto l'accordo con gli istituti di credito, il titolo Tiscali recupera la perdita della seduta precedente.\nIl 19 marzo 2009 Renato Soru (dopo la sconfitta alle elezioni regionali) rientra nel consiglio d'amministrazione dell'azienda da lui fondata.\nIl 23 marzo 2009 Tiscali lancia Tiscali Mobile.\nL'8 maggio 2009 viene annunciata la vendita di Tiscali UK (che produceva il 69% dei ricavi del gruppo Tiscali). In giugno 2009 Tiscali UK viene venduta a The Carphone Warehouse che poi ha fatto confluire le attivit\u00e0 in TalkTalk. Tiscali praticamente \u00e8 un ISP solo italiano. Tiscali annuncia un nuovo aumento di capitale di 210 milioni di euro.\nGestione Renato Soru 2009-2015.\nIl 13 maggio 2009 un comunicato Tiscali afferma: \"Mario Rosso si \u00e8 dimesso da presidente e amministratore delegato di Tiscali Italia e il suo posto verr\u00e0 preso da Renato Soru.\" In realt\u00e0 Mario Rosso rimarr\u00e0 temporaneamente presidente e amministratore delegato e Soru entrer\u00e0 nel CdA.\nNell'agosto 2009 Tiscali \u00e8 entrata nella black list (aziende che devono fornire al mercato un'informazione con cadenza mensile sulla propria situazione aziendale e finanziaria) della Consob.\nIl 14 settembre 2009 \u00e8 avvenuto il raggruppamento delle azioni 10:1; il capitale sociale passa da 616.545.485 azioni ordinarie di Tiscali S.p.A. in 61.654.548 nuove azioni ordinarie.\nAumento di capitale 2009: 180 milioni di euro.\nNell'ottobre 2009 Tiscali avvia un aumento di capitale da circa 180 milioni di euro. Ogni 22 azioni possedute, si avr\u00e0 la possibilit\u00e0 di acquistare 643 nuove azioni al prezzo di 0,10 Euro l'una; a ogni nuova azione, inoltre, \u00e8 abbinato un warrant (denominato \u201cwarrant Tiscali SpA 2009/2014\u201d), che dar\u00e0 diritto di sottoscrivere una nuova azione Tiscali ogni 20 warrant esercitati, a un prezzo di 0,80 euro per ogni azione. Dopo l'aumento di capitale, il capitale sociale sar\u00e0 composto da 1.861.473.919 azioni. Soru convertir\u00e0 30,8 milioni di crediti (da parte di Andalas) in capitale, e scender\u00e0 dal 20 al 17,7%.\nL'11 febbraio 2010, la capitalizzazione di Tiscali \u00e8 di circa 290 milioni di euro.\n2009-2013.\nIl 12 ottobre 2009 Tiscali ha presentato il piano industriale 2009-2013.\nIl 2010 sembra essere un anno di risanamento e di rilancio per Tiscali, ma si rivela un anno difficilissimo. Le azioni Tiscali chiudono a circa 8 centesimi l'una e, con una perdita del 51,68%, tra le peggiori azioni della borsa italiana.\nIl 2011 \u00e8 un anno privo di grandi avvenimenti per Tiscali ma segna un ulteriore peggioramento: l'EBITDA peggiora e diminuiscono gli utenti ADSL e gli utenti voce. Il 14 agosto 2011 Soru in una intervista dichiara: \"La nuova Tiscali non peggiora, migliora. Segue il business plan e dimostra di potercela fare\".\nNel 2011 il risultato netto di gruppo \u00e8 negativo per 38,1 milioni di euro.\nNel luglio 2012 le azioni Tiscali raggiungono il minimo storico per una capitalizzazione totale di circa 48 milioni di euro.\nNel settembre 2012 Soru dichiara nel suo profilo Facebook: \"Tiscali \u00e8 tutto fuorch\u00e9 una scatola vuota. Paga puntualmente lo stipendio a circa mille persone, ha generato e genera un importante indotto, genera cassa, un margine operativo positivo per circa 60 milioni su base annua, e pur nella crisi generale mostra un nettissimo miglioramento rispetto al passato. Ha saputo focalizzarsi e investire in ricerca e innovazione, e ha appena presentato, o sta per presentare, almeno tre nuovi prodotti Internet su cui fondare il proprio rilancio e la propria presenza anche nei mercati esteri.\"\nIl 19 marzo 2013 viene lanciato istella, il motore di ricerca realizzato da Tiscali e dai fondatori di Arianna in collaborazione con l'Universit\u00e0 degli Studi di Pisa e il Consiglio Nazionale delle Ricerche.\nIl 1\u00ba settembre l'azienda \u00e8 diventata partner di Katamail, facendola diventare Tiscali:Katamail.\nDa dicembre 2015 Tiscali offre la VDSL2 con profilo 100/20 Mb/s in pi\u00f9 di 120 citt\u00e0 italiane; la copertura sar\u00e0 gradualmente estesa nei successivi mesi.\nFusione con il Gruppo Aria e rebranding.\nIl 23 dicembre 2015 si completa la fusione per incorporazione di Aria, azienda italiana attiva nelle telecomunicazioni con tecnologia WiMAX, la fusione viene perfezionata a febbraio 2016 con l'acquisizione della licenza da 40 MHz di Aria su frequenza 3,5 GHz \u201c\"technology neutral\"\u201d e la rete di accesso proprietaria Fixed Wireless. Aggregando gli asset di Aria, Tiscali acquisisce una infrastruttura di rete End-to-End proprietaria (rete di trasporto + rete di accesso). Tramite questa infrastruttura di rete proprietaria, Tiscali potr\u00e0 fornire servizi UltraBroadBand Fixed Wireless LTE. Per effetto della fusione Riccardo Ruggiero assume la carica di amministratore delegato del Gruppo, mentre Renato Soru ne diventa presidente, carica da cui si dimette ad aprile dello stesso anno mantenendo il suo ruolo di azionista.\nDa giugno 2016 diventa il principale fornitore di connettivit\u00e0 alla pubblica amministrazione italiana, essendosi aggiudicata la gara Consip del sistema pubblico di connettivit\u00e0, insieme a BT Italia e Vodafone Italia.\nIl 22 settembre 2016, con un comunicato stampa, Tiscali annuncia di aver firmato con Huawei un contratto pluriennale di fornitura di apparati di rete per realizzare nel corso dei prossimi tre anni, a cominciare dal terzo trimestre 2016, una rete di accesso proprietaria a banda ultralarga basata su tecnologia LTE TDD, con una attenzione particolare nelle aree soggette al cosiddetto divario digitale.\nIn dicembre 2016 stipula un contratto con Fastweb cedendo il ramo d'azienda Tiscali Business, che include i clienti top e il sistema pubblico di connettivit\u00e0 aggiudicato in giugno da Consip, ottenendo l'accesso alla rete in fibra di Fastweb ai propri clienti privati domestici e LTE.\nTiscali in seguito alla fusione con ARIA Spa e l'investimento di 15 milioni di euro, avvia un piano per incrementare di altri cinquecento il numero esistente di un centinaio di antenne LTE TDD, volto a fornire connessioni a internet con velocit\u00e0 teorica di download fino a 200 Mb/s tramite tecnologia LTE TDD solo per abitazioni.\nIl 9 marzo 2017 Tiscali lancia il nuovo logo ufficiale, che si diversifica dal precedente sia per i colori scelti che per il carattere. Allo stesso tempo vengono comunicati i nuovi accordi con Enel Open Fiber e con Fastweb per portare la fibra a casa dei propri clienti nelle zone metropolitane.\nNel giugno 2018 Alex Kossuta \u00e8 nominato CEO del gruppo. Pochi mesi pi\u00f9 tardi, il 16 novembre 2018, la societ\u00e0 decide di vendere la licenza detenuta da Aria per 40 MHz nella banda 3,5 GHz e il ramo di azienda Fixed Wireless Access di Tiscali stessa a Fastweb per una somma totale di 198 milioni di euro, comprensivi di un accordo wholesale e di un saldo di una parte del debito verso fornitori. La plusvalenza ha effetti positivi sull'utile 2018 che chiude a 83,2 milioni (appena 0,8 milioni nel 2017) mentre i ricavi diminuiscono a 172,8 milioni (flessione del 16%) e il margine operativo scenda da 29,1 milioni a 20,5.\nIn seguito all'accordo, la societ\u00e0 ha reso noto il nuovo piano industriale 2018-2021 che garantisce, nell'orizzonte temporale dei prossimi 12 mesi, l'equilibrio patrimoniale e finanziario attraverso una complessa operazione di riorganizzazione societaria.\nIl ritorno di Soru.\nNel maggio 2019 Amsicora acquisisce il 22% del capitale, cedutogli da Ict Holding, e Renato Soru torna presidente e amministratore delegato..\nSempre nel maggio 2019 opera una partnership con Open Fiber per la diffusione in Italia dei servizi ultrabroadband in modalit\u00e0 Fiber To The Home (FTTH), la rete in fibra ottica che arriva direttamente nelle abitazioni e negli uffici e che Open Fiber sta realizzando sull\u2019intero territorio nazionale .\nNuova sede e sua vendita.\nNel 2003 Tiscali trasferisce la sua sede al Campus Tiscali, localit\u00e0 \"Sa Illetta\" alle porte della citt\u00e0 di Cagliari.\nNel febbraio 2007 la controllata Tiscali Italia S.p.A concretizza la vendita della sede cagliaritana nella localit\u00e0 \"Sa Illetta\" denominata \"Tiscali Campus\", con contestuale locazione finanziaria di ritorno, per l'importo di 60 milioni di euro al netto delle imposte, .\nRete e copertura.\nRete mobile.\nTiscali Mobile opera al 100% sotto rete mobile 2G/3G/HSDPA+ (max 42,2 Mb/s in download); 4G/4G+ (max 225 Mb/s in download) di TIM.\nClienti (in Italia).\nTelefonia mobile.\n256.200 (su rete mobile TIM - virtuale MVNO) clienti attivi a fine 2020 (in crescita rispetto ai 244.700 dello stesso periodo del 2019 e ai 253.300 di fine giugno 2020).\nTelefonia fissa.\n666.210 linee fisse totali\n542.800 linee a banda larga ADSL e Fibra\nNel maggio 2015 Tiscali risulta primo tra gli aggiudicatari della gara Consip per il Sistema pubblico di connettivit\u00e0 (SPC), ovvero il sistema di connessione internet e intranet della pubblica amministrazione italiana.\nInformazioni societarie.\nNumero di dipendenti.\nIl numero dei dipendenti al 31 dicembre 2018 \u00e8 di 642.\nIndebitamento netto.\nIn ottemperanza alla richiesta della Consob, ai sensi dell\u2019articolo 114 comma 5 del Decreto Legislativo N. 58/98, Tiscali rilascia ogni mese le informazioni relative alla posizione finanziaria netta del Gruppo, con separazione tra componenti a breve e componenti a medio o lungo termine.\nCapitale sociale.\nAl 26 giugno 2018 il capitale sociale di Tiscali \u00e8 pari a euro 43.065.376,20 e composto da 3.981.880.763 azioni ordinarie prive di valore nominale.\nValore delle azioni.\nTiscali \u00e8 entrata in borsa nell'ottobre 1999, al prezzo di 46 euro per azione. A marzo 2000 fu segnato il picco di 1,197 euro per un'azione.\nNell'aprile 2000 c'\u00e8 stato uno stock split 10:1 (il possessore di 1 azione si \u00e8 trovato con 10 nuove azioni). Il primo dicembre 2005 hanno raggiunto il valore di 1,723 euro, attingendo il massimo dei 5 anni precedenti. Il 14 settembre 2009 \u00e8 avvenuto il raggruppamento 10:1 (con annullamento, quindi, del frazionamento azionario del 2000). \nIl 23 luglio 2012 le azioni hanno raggiunto il minimo storico di 0,026 euro per azione (per una capitalizzazione totale di 48,398 milioni di euro).\nIl 25 ottobre 2018 la societ\u00e0, mostrando evidenti segnali di debolezza nella competizione in un mercato molto dinamico quale quello delle TLC, tocca il suo valore azionario pi\u00f9 basso di sempre. Le azioni infatti sono scambiate dagli investitori per 0,0087 euro: meno di un centesimo l\u2019una.\nAl 18 dicembre 2018 le azioni di Tiscali hanno chiuso a Piazza Affari con un valore di 0,0146.\nDividendi.\nLe azioni Tiscali non hanno mai distribuito dividendi.\nAzionariato.\nGli azionisti di Tiscali S.p.a. sono:\naggiornamento al 25 luglio 2019.\nConsiglio di amministrazione.\nAttualmente il CdA \u00e8 composto da:"}
{"id": "2651070", "revid": "1573940", "url": "https://it.wikipedia.org/wiki?curid=2651070", "title": "Shahrest\u0101n di Astara", "text": "Lo shahrest\u0101n di Astara (farsi \u0634\u0647\u0631\u0633\u062a\u0627\u0646 \u0622\u0633\u062a\u0627\u0631\u0627) \u00e8 uno dei 16 \"shahrest\u0101n\" della provincia di Gilan, in Iran. Il capoluogo \u00e8 Astara. Lo shahrest\u0101n \u00e8 suddiviso in 2 circoscrizioni (\"bakhsh\"): "}
{"id": "2651073", "revid": "767487", "url": "https://it.wikipedia.org/wiki?curid=2651073", "title": "Associazione Italiana per il Kyudo", "text": "La Associazione Italiana per il Kyudo (AIK) nasce nel 1981. L'AIK \u00e8 l'unico ente italiano riconosciuto dagli organismi internazionali: la federazione europea (EKF - European Kyudo Federation) e internazionale (IKYF - International Kyudo Federation).\nLa pratica del kyudo inizi\u00f2 in Italia, negli anni ottanta, a Milano e a Roma per poi espandersi, negli anni successivi, in diverse altre citt\u00e0 italiane. Oggi l'A.I.K. conta 17 gruppi affiliati e 84 membri graduati."}
{"id": "2651076", "revid": "1573940", "url": "https://it.wikipedia.org/wiki?curid=2651076", "title": "Shahrest\u0101n di Astaneh-ye-Ashrafiyeh", "text": "Lo shahrest\u0101n di Astaneh-ye-Ashrafiyeh (farsi \u0634\u0647\u0631\u0633\u062a\u0627\u0646 \u0622\u0633\u062a\u0627\u0646\u0647 \u0627\u0634\u0631\u0641\u06cc\u0647) \u00e8 uno dei 16 \"shahrest\u0101n\" della provincia di Gilan, in Iran. Il capoluogo \u00e8 Astaneh-ye-Ashrafiyeh. Lo shahrest\u0101n \u00e8 suddiviso in 2 circoscrizioni (\"bakhsh\"): "}
{"id": "2651079", "revid": "1033892", "url": "https://it.wikipedia.org/wiki?curid=2651079", "title": "Nico Tortorella", "text": "Biografia.\nNato a Wilmette, Illinois, e diplomatosi alla New Trier High School, Tortorella \u00e8 meglio conosciuto per il ruolo di Cole Shepherd nel drama della CW \"The Beautiful Life\" prima che la serie diventasse il primo programma dell'autunno 2009 ad essere cancellato dopo la messa in onda di soli due episodi. Ha anche partecipato in veste di guest star nei primi tre episodi della serie televisiva della ABC \"Make It or Break It - Giovani campionesse\" dove ha interpretato Razor.\nNel 2010, Tortorella interpreta un ruolo secondario nel film di Joel Schumacher, \"Twelve\", al fianco di Chace Crawford, Kiefer Sutherland ed Emma Roberts. Sempre nel 2010 fa parte del cast del film horror \"Scream 4\". Nel 2011 Schumacher lo richiama per un ruolo secondario in \"Trespass\".\nNel 2013 gira un primo pilot di \"Eye Candy\", interpretando il detective Tommy Calligan. L'anno seguente, quando la serie venne ordinata da MTV, vennero fatti nuovamente i casting e il suo ruolo and\u00f2 al collega, Casey Deidrick. Nello stesso anno appare nella serie televisiva targata FOX, \"The Following\", interpretando nella prima stagione Jacob Wells/Will Wilson.\nNel 2014 ottiene il ruolo di Josh nella serie televisiva \"Younger\", in onda su TvLand. La serie tv, basata sull'omonimo romanzo di Pamela Redmond Satran, e ideata da Darren Star (gi\u00e0 creatore di \"Sex &amp; The City\"), narra le vicende di Liza, una donna quarantenne, che mente sulla propria et\u00e0 al fine di rientrare nel mondo dell'editoria. Lo show \u00e8 attualmente alla quinta stagione, che andr\u00e0 in onda nel 2018. In Italia, \u00e8 trasmessa da Fox Life dal 21 febbraio 2017.\nNel mese di settembre del 2016 lancia la sua trasmissione radiofonica, disponibile su iTunes, \"#\"TheLoveBomb\"\", in cui, ospitando diversi amici e persone note, parla dell'amore in tutte le sue sfaccettature e dell'accettazione del proprio essere. A gennaio del 2017, viene registrato il milione di download; mentre a giugno torna con la seconda stagione del podcast. Ad aprile apre un sito web dedicato alla trasmissione \"thelovebomb.us\", dove verranno caricati gli episodi a venire.\nA gennaio 2018 annuncia, tramite il suo profilo Instagram, l'uscita del suo primo libro di poesie \"All Of It Is You\", prevista per il 17 aprile dello stesso anno.\nNell\u2019aprile 2020 partecipa come concorrente alla prima puntata di \"RuPaul\u2019s Secret Celebrity Drag Race\", uno spin-off dell\u2019omonimo \"RuPaul\u2019s Drag Race\" al fianco del mentore Mon\u00e9t X Change. \nVita privata.\nTortorella si \u00e8 definito genderfluid e bisessuale in un'intervista del 2016 a \"Vulture\" e nel novembre 2017 ha affermato di essere in una relazione poliamorosa con Bethany C. Meyers, imprenditrice ed insegnante di fitness statunitense, al suo fianco da pi\u00f9 di 11 anni. I due si definiscono genderfluid e si sposano civilmente, il 9 marzo 2018 a New York City."}
{"id": "2651084", "revid": "298171", "url": "https://it.wikipedia.org/wiki?curid=2651084", "title": "Arpa Laser", "text": ""}
{"id": "2651085", "revid": "287204", "url": "https://it.wikipedia.org/wiki?curid=2651085", "title": "Stockholm Open 1972", "text": "Lo Stockholm Open 1972 \u00e8 stato un torneo di tennis giocato sul cemento indoor. \u00c8 stata la 4\u00aa edizione dello Stockholm Open, del Commercial Union Assurance Grand Prix 1972. Il torneo si \u00e8 giocato al Kungliga tennishallen di Stoccolma in Svezia, dal 4 al 10 novembre 1972.\nCampioni.\nSingolare.\n Stan Smith ha battuto in finale Tom Okker, 6\u20134, 6\u20133\nDoppio.\n Tom Okker / Marty Riessen hanno battuto in finale Roy Emerson / Colin Dibley, 6\u20133, 6\u20132"}
{"id": "2651089", "revid": "1573940", "url": "https://it.wikipedia.org/wiki?curid=2651089", "title": "Shahrest\u0101n di Bandar-e-Anzali", "text": "Lo shahrest\u0101n di Bandar-e-Anzali (farsi \u0634\u0647\u0631\u0633\u062a\u0627\u0646 \u0628\u0646\u062f\u0631 \u0627\u0646\u0632\u0644\u06cc) \u00e8 uno dei 16 \"shahrest\u0101n\" della provincia di Gilan, in Iran. Il capoluogo \u00e8 Bandar-e-Anzali. "}
{"id": "2651090", "revid": "1543377", "url": "https://it.wikipedia.org/wiki?curid=2651090", "title": "Michael Stapleton", "text": "Vita.\nStapleton nacque a Dublino figlio di George, che fu probabilmente uno stuccatore. Spos\u00f2 Frances Todderick, figlia di un commerciante di legname di Dublino, nel 1774. Vissero per alcuni anni in Camden Street, al n. 51, all'incirca fino al 1781. In quanto cattolico, non pot\u00e9 divenire membro di una Gilda (la legge che lo impediva venne abrogata solo nel 1793). Nel 1784 \u00e8 all'opera a Trinity College, dove sarebbero apparsi alcuni dei suoi pi\u00f9 eccezionali contributi alla decorazione a stucco. Stapleton ebbe quattro figli: Robert, che mor\u00ec giovane; George, che continu\u00f2 gli affari di famiglia dopo la mmorte del padre; Margaret, che spos\u00f2 un lapicida di nome John Taylor; e Mary."}
{"id": "2651091", "revid": "599013", "url": "https://it.wikipedia.org/wiki?curid=2651091", "title": "Jos\u00e9 Mar\u00eda Lasa", "text": "Carriera.\nClub.\nDebutta in prima squadra con lo Logron\u00e9s nella stagione 1967-1968, passando nella successiva al Real Valladolid, in Segunda Divisi\u00f3n. Dopo due anni viene acquistato dal Granada, con cui debutta in Primera Divisi\u00f3n spagnola.\nNell'estate 1972 passa all'Athletic Bilbao, con cui disputa sei stagioni ed un totale di 222 partite, di cui 177 in campionato, vincendo una Coppa del General\u00ecsimo.\nNel 1978 viene ceduto al , con cui resta altri due anni nel massimo campionato spagnolo. Chiude la carriera in squadre basche nelle categorie minori.\nConta una presenza con la Selezione di calcio dei Paesi Baschi."}
{"id": "2651092", "revid": "72396", "url": "https://it.wikipedia.org/wiki?curid=2651092", "title": "Anton Powolny", "text": ""}
{"id": "2651093", "revid": "287204", "url": "https://it.wikipedia.org/wiki?curid=2651093", "title": "Stockholm Open 1971", "text": "Lo Stockholm Open 1971 \u00e8 stato un torneo di tennis giocato sul cemento indoor. \u00c8 stata la 3\u00aa edizione dello Stockholm Open che fa parte del World Championship Tennis 1971. Il torneo si \u00e8 giocato a Stoccolma in Svezia, dal 31 ottobre al 7 novembre 1971.\nCampioni.\nSingolare.\n Arthur Ashe ha battuto in finale Jan Kode\u0161, 6\u20131, 3\u20136, 6\u20132, 1\u20136, 6\u20134\nDoppio.\n Stan Smith / Tom Gorman hanno battuto in finale Arthur Ashe / Bob Lutz, 6\u20134, 6\u20133"}
{"id": "2651095", "revid": "371529", "url": "https://it.wikipedia.org/wiki?curid=2651095", "title": "The Very Best of The Velvet Underground", "text": "The Very Best of The Velvet Underground \u00e8 una raccolta del gruppo rock statunitense The Velvet Underground. \u00c8 stata pubblicata in Europa il 31 marzo 2003 dalla Polydor Records, l'etichetta discografica che detiene i diritti del catalogo delle canzoni del gruppo.\n\"The Very Best of The Velvet Underground\" venne fatto uscire sull'onda del successo riscosso da uno spot televisivo della Hyundai, che figurava il brano \"I'm Sticking with You\" preso dalla versione ampliata dell'album \"Loaded (Fully Loaded Edition)\".\nTracce.\nTutti i brani eseguiti dai Velvet Underground eccetto \u2020 The Velvet Underground &amp; Nico. Tutti i brani sono opera di Lou Reed eccetto dove indicato.\n(1, 18) da \"Loaded\"; (2, 11, 16) da \"VU\"; (3, 6, 8\u20139, 12, 17) da \"The Velvet Underground &amp; Nico\"; (4, 7, 13, 15) da \"The Velvet Underground\"; (5, 10, 14) da \"White Light/White Heat\"."}
{"id": "2651096", "revid": "1498232", "url": "https://it.wikipedia.org/wiki?curid=2651096", "title": "Targhe d'immatricolazione della Thailandia", "text": "Le targhe d'immatricolazione della Thailandia sono formate da uno o due lettere dell'alfabeto thailandese, seguite da 1, 2, 3 o 4 cifre. Alcune combinazioni di due lettere non sono utilizzate, perch\u00e9 il loro significato \u00e8 di cattivo auspicio (es: \u0e08\u0e19 povero, \u0e15\u0e01 cadere, \u0e28\u0e1e cadavere). \u00c8 indicata, in piccolo, anche la provincia di appartenenza.\nIndicazione della provincia.\nCome detto, sulla targa thailandese viene indicato il nome della provincia o distretto in cui il proprietario del veicolo (sia persona che ditta) \u00e8 registrato.\nRegione meridionale.\n[1] Note\n\"Betong\" in Yala Province \u00e8 l'unico distretto della Thailandia con una targa propria: \"\u0e40\u0e1a\u0e15\u0e07\".\nNuovi sfondi.\nAlcune province hanno iniziato ad utilizzare uno sfondo colorato, in contrapposizione allo sfondo monocromatico. Queste targhe sono quelle con lettere e/o numeri portafortuna e vengono vendute all'asta, possono raggiungere anche cifre molto alte se la serie di lettere e numeri \u00e8 molto fortunata.\nTarghe speciali.\nTarghe diplomatiche.\nAmbasciate e consolati hanno proprie targhe. Misurano 11 per 38,7\u00a0cm. In alto a sinistra c'\u00e8 una lettera che segnala lo \"status\" del possessore: \u0e17 per agenti diplomatici, \u0e1e per speciali agenti diplomatici, \u0e01 per agenti del consolato e \u0e2d per organizzazioni internazionali o agenzie delle Nazioni Unite.\nIn basso a sinistra, un codice numerico rappresenta lo stato o l'organizzazione cui il veicolo appartiene.\nA destra c'\u00e8 un numero seriale composto, al massimo, da quattro cifre.\nNei motocicli, le targhe sono simili, ma misurano 9 per 27\u00a0cm.\nLe targhe assegnate agli agenti diplomatici hanno caratteri neri su fondo bianco, quelle assegnate ai consoli onorari hanno caratteri neri su fondo grigio e le altre hanno caratteri bianchi su fondo azzurro."}
{"id": "2651102", "revid": "287204", "url": "https://it.wikipedia.org/wiki?curid=2651102", "title": "Stockholm Open 1970", "text": "Lo Stockholm Open 1970 \u00e8 stato un torneo di tennis giocato sul sintetico indoor. \u00c8 stata la 2\u00aa edizione dello Stockholm Open, del Pepsi-Cola Grand Prix 1970. Il torneo si \u00e8 giocato al Kungliga tennishallen di Stoccolma in Svezia, dall'1 al 7 novembre 1970.\nCampioni.\nSingolare.\n Stan Smith ha battuto in finale Arthur Ashe, 5\u20137, 6\u20134, 6\u20134\nDoppio.\n Arthur Ashe / Stan Smith hanno battuto in finale Bob Carmichael / Owen Davidson, 6\u20130, 5\u20137, 7\u20135"}
{"id": "2651103", "revid": "83531", "url": "https://it.wikipedia.org/wiki?curid=2651103", "title": "Castello di Plessis-lez-Tours", "text": "Il castello di Plessis-lez-Tours (precedentemente nota come Montils-les-Tours ), si trova nel comune di La Riche nel dipartimento Indre e Loira. Fu la residenza preferita di re Luigi XI, che qui mor\u00ec il 30 agosto 1483.\nIl castello.\nIl castello, oggi in gran parte distrutto, \u00e8 stato anche lo scenario dell'incontro fra Enrico III di Francia e il futuro Enrico IV, dopo varie battaglie. Ci\u00f2 rappresent\u00f2 la loro riconciliazione, che consent\u00ec loro di affrontare insieme la Lega cattolica. Questo incontro fu reso possibile dopo l'assassinio del duca di Guisa su ordine di Enrico III, il primo capo della Lega, tenuto sotto il suo giogo.\nIl 2 aprile 1507 vi mor\u00ec San Francesco di Paola.\nAll'interno del castello si trovano varie gabbie di ferro sospese al soffitto e usate per tenere i prigionieri. Le gabbie sono cos\u00ec piccole che i prigionieri non erano in grado di starci in piedi.\nUtilizzo attuale.\nOggi il castello ospita una compagnia teatrale oltre ad alcune sedi europee dal 1999."}
{"id": "2651114", "revid": "1942768", "url": "https://it.wikipedia.org/wiki?curid=2651114", "title": "Therac-25", "text": "Il Therac-25 \u00e8 stata una macchina per la radioterapia, prodotta dalla canadese AECL come succeditrice alle unit\u00e0 Therac-6 e Therac-20, realizzate inizialmente insieme alla francese \"Compagnie Generale de Radiologie\". \nQuesta macchina, che tra il 1985 ed il 1987 venne installata in 11 esemplari in alcuni ospedali degli Stati Uniti e del Canada, \u00e8 stata affetta da una serie di bug nel programma informatico responsabile del suo funzionamento, che provocarono sei incidenti durante i quali ai pazienti venne somministrata una dose di radiazioni 100 volte superiore a quella necessaria (in alcuni casi l'apparecchio si attiv\u00f2 anche senza aver ricevuto l'apposito comando), causando un avvelenamento da radiazioni e, direttamente, il decesso di tre dei sei pazienti. Questi incidenti dimostrarono i pericoli che si incontrano quando un software viene usato per comandare apparecchiature medicali e sono divenuti un tipico caso di studio nelle materie di informatica medica e ingegneria informatica.\nDescrizione del problema.\nL'interfaccia utente.\nL'interfaccia utente veniva visualizzata su un terminale video VT100 con tastiera. Di norma il tecnico radiologo faceva accomodare il paziente sul lettino radiografico e posizionava il macchinario nel punto necessario affinch\u00e9 la radiazione fosse diretta verso il punto del corpo del paziente da trattare, poi lasciava la sala di trattamento e, tornato nello studio (da cui poteva supervisionare la terapia mediante una telecamera con relativo monitor ed un microfono), immetteva i dati richiesti nel terminale: la tipologia di terapia da eseguire, l'energia della radiazione da erogare, la quantit\u00e0 di radiazione da emettere per unit\u00e0 di tempo, la durata del trattamento e la posizione in cui era stata sistemata la macchina. Il software si preoccupava di accertare che i dati inseriti corrispondessero alla reale situazione della macchina e, se combaciavano, mostrava la scritta \"VERIFIED\" (verificato), altrimenti bloccava il processo fino a quando i valori non venivano corretti. Solo quando tutti i dati risultavano verificati si poteva procedere ad avviare il trattamento digitando il comando \"B\" nella riga \"COMMAND\". La procedura di verifica dei dati, piuttosto lunga e noiosa per l'operatore, permetteva un doppio controllo sulle impostazioni della terapia. A seguito di lamentele, la AECL consent\u00ec, per il Therac-25, di ricopiare i dati che comparivano nella colonna \"PRESCRIBED\" nella colonna \"ACTUAL\" semplicemente premendo il pulsante di \"carriage return\", escludendo quindi il doppio controllo.\nLa terapia.\nLa macchina offriva due metodi per la radioterapia:\nEsisteva inoltre una terza modalit\u00e0 di funzionamento, chiamata \"field light mode\", che era utile unicamente in fase di preparazione per sistemare l'apparecchio nel punto adatto, in quanto in tale modalit\u00e0 non venivano emessi elettroni ma un sottile fascio di luce visibile, che illuminava il paziente nel punto in cui il raggio si sarebbe diretto azionando la macchina nella posizione in cui si trovava.\nQuando la macchina era impostata per erogare elettroni, veniva prodotto un fascio di elettroni indirizzati e diffusi tramite dei magneti di guida ed un diffusore. Quando si effettuava la terapia a raggi X, invece, la macchina emetteva elettroni alla massima energia che passavano attraverso 4 componenti, che venivano posizionati in modo automatico solo quando era attiva questa modalit\u00e0 di trattamento: un bersaglio metallico, che emetteva i raggi X quando colpito dagli elettroni; un filtro a diffusione, che diffondeva i raggi X in un'area pi\u00f9 grande; un collimatore, che modificava il contorno del fascio di raggi X; una camera a ionizzazione, che misurava la quantit\u00e0 di raggi X emessa.\nI primi incidenti accaddero in quanto si verific\u00f2 l'emissione degli elettroni ad alta energia senza che contemporaneamente fosse posizionato il diffusore. Il fascio di elettroni ad alta potenza colp\u00ec direttamente i pazienti con una dose circa 100 volte superiore a quella desiderata, causando una sensazione descritta come una scossa elettrica ed un forte calore, di conseguenza i pazienti urlavano e chiedevano aiuto ed alcuni scappavano dalla stanza. Alcuni giorni dopo, i pazienti soggetti a questo genere di incidenti mostravano i sintomi di un avvelenamento da radiazione e, sulla parte esposta, esibivano delle bruciature da radiazioni; in seguito all'avvelenamento, tre di queste persone sono decedute.\nUn altro tipo di incidente accadde, successivamente, con una modalit\u00e0 diversa: la macchina entr\u00f2 in funzione emettendo il fascio di elettroni alla massima energia mentre erano ancora in corso le impostazioni e non era ancora stato impartito il comando di avvio.\nLa debolezze principali del programma vennero individuate in una serie di race conditions e in un overflow numerico.\nCause principali.\nLa commissione di inchiesta concluse che le cause principali erano imputate ad un programma scritto e sviluppato male, senza fare riferimento specifico ai molti errori di programmazione rilevati. In particolare, il programma era scritto in modo tale da rendere praticamente impossibili i test automatici.\nI ricercatori che investigarono sul caso trovarono numerose concause a questo problema, alcune di queste erano direttamente imputabili agli \"organi competenti\":\nI ricercatori individuarono anche numerosi problemi di carattere ingegneristico:\nIl programma era scritto in assembly, linguaggio molto complesso ed a basso livello, quindi era richiesta una grande attenzione nella programmazione. La scelta del linguaggio di programmazione non fu comunque ritenuta una causa. Inoltre le macchine possedevano un proprio sistema operativo."}
{"id": "2651115", "revid": "767487", "url": "https://it.wikipedia.org/wiki?curid=2651115", "title": "Dr. Demento's Mementos", "text": "Dr. Demento's Mementos \u00e8 il terzo album compilation pubblicato dal Dr. Demento nel 1982."}
{"id": "2651117", "revid": "599013", "url": "https://it.wikipedia.org/wiki?curid=2651117", "title": "I\u00f1aki Garay", "text": "Carriera.\nCresciuto nella cantera dell'Athletic Bilbao, esordisce con il Bilbao Athletic nella stagione 1971-1972. Due anni dopo viene promosso in prima squadra, debuttando in Primera Divisi\u00f3n spagnola il 7 aprile 1974 nella partita Athletic-Real Oviedo (2-0). Milita per quattro stagioni con i \"rojiblancos\", al termine delle quali viene ceduto all'Almeria, con cui disputa altri quattro anni, di cui due nel massimo campionato spagnolo.\nConclude la carriera nel 1988."}
{"id": "2651118", "revid": "1347902", "url": "https://it.wikipedia.org/wiki?curid=2651118", "title": "NII-88", "text": "NII-88 (, lett. \"Istituto di Ricerca Scientifica n. 88\") \u00e8 un ufficio di ricerca costituito nell'ambito del programma spaziale sovietico.\nStoria.\nL'NII-88 venne fondato il 13 maggio 1946 presso Podlipki, a nordest di Mosca. Situato presso il suo Stabilimento n. 88, Dmitriij Ustinov era riuscito ad ottenere il controllo delle ricerche che, nell'immediato dopoguerra, l'Unione Sovietica inizi\u00f2 a svolgere a proposito dello sviluppo dei missili.\nIn particolare, nomin\u00f2 Sergej Pavlovi\u010d Korol\u00ebv (il cui lavoro condotto in Germania sulle V2 aveva impressionato Ustinov) responsabile della terza sezione, che si occupava di sviluppare sistemi missilistici a lungo raggio. Tale sezione, in seguito, ricevette il nome di OKB-1, e nel 1956 venne scorporata diventando un ufficio tecnico indipendente.\nNell'NII-88 lavor\u00f2 anche Helmut Gr\u00f6ttrup, che era stato assistente di Wernher von Braun. Gr\u00f6ttrup era responsabile del lavoro di un gruppo di scienziati tedeschi, che lavorarono per i sovietici presso la Filiale 1 dell'NII-88. Questa era posta presso l'isola di Gorodmlya. Il lavoro di questi scienziati contribu\u00ec molto alla costruzione del razzo R-1 (nome in codice NATO: SS-1 Scunner), in pratica la copia sovietica della V2. Terminato il loro lavoro, questi scienziati furono rimandati in Germania."}
{"id": "2651119", "revid": "287204", "url": "https://it.wikipedia.org/wiki?curid=2651119", "title": "Stockholm Open 1969", "text": "Lo Stockholm Open 1969 \u00e8 stato un torneo di tennis giocato sul cemento indoor. \n\u00c8 stata la 1\u00aa edizione dello Stockholm Open.\nIl torneo si \u00e8 giocato al Kungliga tennishallen di Stoccolma in Svezia, dal 24 al 29 novembre 1969.\nCampioni.\nSingolare.\n Nikola Pili\u0107 ha battuto in finale Ilie N\u0103stase, 6\u20134, 4\u20136, 6\u20132\nDoppio.\n Roy Emerson / Rod Laver hanno battuto in finale Andr\u00e9s Gimeno / Fred Stolle, 6\u20134, 6\u20132"}
{"id": "2651124", "revid": "102580366", "url": "https://it.wikipedia.org/wiki?curid=2651124", "title": "Marc Hodler", "text": "Biografia.\nBuon sciatore in giovent\u00f9, un incidente nel 1938, occorso mentre si stava allenando per i mondiali di quell'anno, lo costrinse ad abbandonare l'attivit\u00e0 agonistica. Da allora si \u00e8 dedicato agli aspetti tecnico-amministrativi dello sport. Dal 1939 al 1948 ha guidato la nazionale elvetica, poi dal 1940 al 1951 \u00e8 stato vice presidente della sua federazione e capo della sezione sci alpino, divenendo responsabile delle gare alle Olimpiadi di .\nEntrato nella Federazione Internazionale Sci nel 1946, ne \u00e8 stato presidente dal 1951 al 1998, anno in cui \u00e8 stato sostituito da Gian-Franco Kasper. Membro del Comitato Olimpico Internazionale dal 1963 fino alla morte, ha ricoperto la carica di vicepresidente dello stesso dal 1993 al 1997. \u00c8 anche noto per aver denunciato nel dicembre 1998 il pagamento di tangenti per l'assegnazione delle Olimpiadi 2002 a Salt Lake City.\nIn suo onore il trofeo dedicato alla migliore nazione partecipante ai campionati mondiali juniores nelle discipline di sci alpino, sci nordico, freestyle e snowboard porta il suo nome.\n\u00c8 morto all'et\u00e0 di 87 anni per un infarto."}
{"id": "2651125", "revid": "281779", "url": "https://it.wikipedia.org/wiki?curid=2651125", "title": "Language acquisition device", "text": "Il language acquisition device (LAD) \u00e8 un ipotetico dispositivo di acquisizione della lingua, un meccanismo del cervello che Noam Chomsky postula per spiegare l'innata capacit\u00e0 umana di apprendere le strutture sintattiche del linguaggio. Questo \u00e8 un componente della teoria generativista della linguistica, che sostiene che gli esseri umani siano nati con l'istinto, o la \"capacit\u00e0 innata\", di acquisire la lingua.\nIl principale punto a favore del LAD \u00e8 quello della \"povert\u00e0 dello stimolo\", il quale sostiene che a meno che i bambini abbiano una conoscenza innata significativa della grammatica, non sarebbero capaci di imparare la propria madrelingua cos\u00ec velocemente, considerando che hanno accesso a evidenza negativa (come, per esempio, l'uso dell'ellissi) e raramente ricevono istruzioni dirette sull'uso della loro lingua. Questo meccanismo conferisce ai bambini la capacit\u00e0 di ricavare la struttura sintattica e le regole della loro lingua nativa rapidamente e con precisione nonostante un input limitato fornito dal proprio ambiente circostante.\nIl dispositivo \u00e8 costituito da un insieme finito di dimensioni lungo le quali variano le lingue, che vengono per\u00f2 fissate a livelli diversi per le diverse lingue sulla base dell'esposizione effettiva a una data lingua madre. Il LAD riflette il presupposto di fondo di Chomsky che molti aspetti del linguaggio sono universali (comuni a tutte le lingue e le culture) e limitata dalla conoscenza di base innata di linguaggio chiamato \"Grammatica universale\". Questa considerazione teorica, di acquisizione della sintassi, \u00e8 in netto contrasto con le opinioni di Burrhus Skinner, Jean Piaget e altri teorici dell'apprendimento cognitivo e sociale, i quali sottolineano il ruolo di esperienze, di conoscenze generali e di competenze, nell'acquisizione del linguaggio (v. Semantica distribuzionale).\nCritiche.\nNegli ultimi 50 anni, la ricerca nell'ambito delle neuroscienze e dell'acquisizione del linguaggio non \u00e8 riuscita a fornire evidenze scientifiche a supporto dell'esistenza di un dispositivo di acquisizione delle lingue come descritto da Chomsky, ed alcune presunte prove proposte dallo stesso Chomsky sono state ritenute inadeguate.\nPer queste ragioni, gi\u00e0 dagli inizi del XXI secolo, la maggior parte della comunit\u00e0 scientifica internazionale ha iniziato a rifiutare questa ed altre teorie della grammatica universale, arrivando anche a definirla una pseudoscienza ed uno spreco di risorse. Nonostante questo, la ricerca di un LAD prosegue in molte universit\u00e0, sull'onda del successo ottenuto dalle teorie chomskiane tra gli anni 1960 e 1970 del secolo scorso."}
{"id": "2651128", "revid": "122246", "url": "https://it.wikipedia.org/wiki?curid=2651128", "title": "Al-Arabi Sports Club (pallavolo maschile)", "text": "L'Al-Arabi Sports Club \u00e8 una societ\u00e0 pallavolistica maschile qatariota con sede a Doha: fa parte della polisportiva Al-Arabi Sports Club e milita nella Qatar Volleyball League.\nStoria.\nLa squadra viene fondata nel 1952. Al momento della nascita della Qatar Volleyball League nel 1979, \u00e8 la prima squadra a vincere il campionato, precedendo Al-Rayyan e Qatar Sports Club. Il dominio nel massimo campionato qatariota dura fino alla stagione 1992-1993 (tredici titoli consecutivi), anno nel quale deve accontentarsi di un secondo posto finale. Per la stagione 2013-2014, viene ingaggiato come allenatore l'esperto Gheorghe Cre\u021bu. Con il rumeno la squadra vince quattro titoli concludendo la stagione in maniera trionfale. Nel 2016, in vista della Coppa dell'Emiro \u00e8 annesso al gruppo l'opposto italiano Ivan Zaytsev. Con lo \"zar\", la squadra vince il trofeo, battendo con un agevole 3-0 in finale l'Al-Jaish. Nel 2020 vengono ingaggiati come allenatore Juan Manuel Cichello, gi\u00e0 assistente di Julio Velasco e come opposto il ceco Michal Finger. Qualche mese dopo \u00e8 la volta di St\u00e9phen Boyer, forte nazionale francese (campione in World League nel 2017)."}
{"id": "2651129", "revid": "228587", "url": "https://it.wikipedia.org/wiki?curid=2651129", "title": "Terapusmordax", "text": ""}
{"id": "2651137", "revid": "287204", "url": "https://it.wikipedia.org/wiki?curid=2651137", "title": "Sh2-219", "text": "Sh2-219 \u00e8 una piccola regione H II visibile nella costellazione dell'Auriga.\nSi individua nella parte nordoccidentale della costellazione, sul confine con Perseo e a circa 3,5\u00b0 in direzione WNW rispetto a Capella, la sesta stella pi\u00f9 brillante del cielo; \u00e8 individuabile con un potente telescopio amatoriale, sebbene appaia di dimensioni molto ridotte, e pu\u00f2 essere ripresa nelle foto a lunga posa. La sua declinazione \u00e8 moderatamente settentrionale, pertanto pu\u00f2 essere osservata soprattutto dall'emisfero boreale, dove si presenta circumpolare fino alle latitudini temperate medie; dall'emisfero australe invece la sua visibilit\u00e0 \u00e8 limitata alle regioni tropicali e temperate inferiori. Il periodo pi\u00f9 propizio per la sua osservazione nel cielo serale va da ottobre ad aprile.\nLa regione, la cui massa \u00e8 stimata sulle 2000 masse solari, si trova a circa 4200\u00a0parsec (13700 anni luce) dal sistema solare, nella parte pi\u00f9 remota ed esterna del Braccio di Perseo. La principale responsabile della ionizzazione dei gas \u00e8 la nana blu LSV+47\u00a024, di classe spettrale O9.5V, seguita dalla stella bianco-azzurra di sequenza principale LSV+47\u00a022, di classe B0V, situata al centro della nebulosa; a queste si aggiunge una terza stella di classe B5V, responsabile della creazione di una piccola protuberanza sul lato sudoccidentale. Nella regione sono in atto fenomeni di fotolisi, osservati in uno studio sulle regioni a idrogeno atomico neutro; l'et\u00e0 della nebulosa \u00e8 molto giovane, appena sui 100.000 anni, e al suo interno, sul lato sudoccidentale, \u00e8 noto un giovanissimo ammasso aperto profondamente immerso nei gas."}
{"id": "2651140", "revid": "1573940", "url": "https://it.wikipedia.org/wiki?curid=2651140", "title": "Shahrest\u0101n di Fuman", "text": "Lo shahrest\u0101n di Fuman (farsi \u0634\u0647\u0631\u0633\u062a\u0627\u0646 \u0641\u0648\u0645\u0646) \u00e8 uno dei 16 \"shahrest\u0101n\" della provincia di Gilan, in Iran. Il capoluogo \u00e8 Fuman. Lo shahrest\u0101n \u00e8 suddiviso in 2 circoscrizioni (\"bakhsh\"): \nNello shahrest\u0101n, 25 km a sud-ovest di Fuman, si trova il castello di Rudkhan, una fortezza dell'epoca selgiuchide."}
{"id": "2651145", "revid": "123813844", "url": "https://it.wikipedia.org/wiki?curid=2651145", "title": "Cristina Golotta", "text": "Biografia.\nDiplomata nel 1988 in Arti grafiche all'istituto \"G.B. Bodoni\" di Torino, Cristina Golotta comincia a lavorare nello stesso anno con una compagnia teatrale per ragazzi. Nel 1991 si diploma con ottimi voti presso il \"Laboratorio teatrale di Torino\" diretto da Carla Pescarmona e nel 1995 si diploma presso la scuola di Teatro denominata \"Teat\u00e9s\" diretta da Michele Perriera con esito molto positivo. Completa la sua formazione con maestri come Eugenio Barba e gli attori dell'Odin Teatret, i Dizziacs Teatre, Marco Baliani, Adriana Innocenti, Claudio Spadola, Gabriele Boccaccini, Claudio Di Scanno, Carlo Mazzi. Recita in varie rappresentazioni teatrali in giro per l'Italia, fra cui \"Cyrano\" di Edmond Rostand, \"L'amica delle mogli\" e \"Pensaci, Giacomino!\" di Luigi Pirandello, \"L'Opera da tre soldi\" di Bertolt Brecht, \"Romeo e Giulietta\" di William Shakespeare e un adattamento teatrale di \"Fahrenheit 451\" di Ray Bradbury.\nRecita anche in vari cortometraggi e film (\"Fuori dal mondo\" di Giuseppe Piccioni, \"Honolulu Baby\" di Maurizio Nichetti, \"L'eredit\u00e0 di Caino\" di Sebastiano Montresor e \"Miacarabefana.it\" di Lodovico Gasparini) oltre che in alcune puntate della soap opera \"Vivere\".\nNel 2007, si laurea con lode al DAMS dell'Universit\u00e0 degli Studi Roma Tre."}
{"id": "2651150", "revid": "767487", "url": "https://it.wikipedia.org/wiki?curid=2651150", "title": "Seno coronario", "text": "Il seno coronario \u00e8 una grossa vena che raccoglie il sangue refluo dalla circolazione coronarica, in particolare dal ventricolo sinistro, e lo convoglia nell'atrio destro.\nAnatomia e Localizzazione.\nLa vena decorre nel solco atrio-ventricolare fra atrio e ventricolo di sinistra parallelamente all'arteria circonflessa e nasce laddove sul decorso della vena cardiaca magna si trova la valvola di Vieussens (1). Si osserva un aumento di calibro avvicinandosi allo sbocco nell'atrio destro, dove in qualche caso sono presenti le vestigia di una valvola, la valvola di Tebesio. Il seno coronario possiede una tonaca muscolare propria nel tratto pi\u00f9 prossimale, dalla quale si staccano alcuni tralci che talvolta costituiscono delle vere e proprie connessioni elettriche fra atrio e ventricolo. In tal caso \u00e8 presente una via supplementare di conduzione fra atri e ventricoli, nota come fascio accessorio (2).\nDrenaggio.\nMalgrado l'anatomia del seno coronario non sia costante ma vari da persona a persona i rami tributari sono identificati in base alla posizione anatomica. I rami affluenti pi\u00f9 grossi derivano dal ventricolo sinistro.\nIl seno coronarico riceve sangue principalmente dalla vena cardiaca magna (great cardiac vein nell'illustrazione); sono rami tributari del seno coronarico la vena cardiaca minima (small cardiac vein nell'illustrazione), la vena cardiaca media (middle cardiac vein nell'illustrazione), la vena obliqua dell'atrio sinistro (left oblique vein of the left atrium nell'illustrazione), la vena marginale sinistra (left marginal vein nell'illustrazione) e la vena posteriore sinistra. \nMolte delle vene cardiache anteriori si immettono direttamente nell'atrio destro, ma solitamente almeno la vena interventricolare anteriore, che decorre nel solco omonimo, \u00e8 un ramo affluente del seno coronarico.\nAlcune piccole vene confluiscono direttamente nelle camere cardiache, principalmente negli atri e nel ventricolo destro.\nEsistono, come detto, diverse varianti anatomiche, con rami tributari intermedi e di calibro estremamente variabile.\nUna delle varianti anatomiche pi\u00f9 importanti riguarda la vena di Marshal, che \u00e8 solitamente ipotrofica o ridotta ad un legamento fra la parete posteriore dell'atrio sinistro ed il seno coronario. \nUna vena di Marshal di grosso calibro identifica la persistenza della vena cava superiore di sinistra e rappresenta la connessione diretta fra la vena succlavia sinistra, il seno coronario e quindi l'atrio destro.\nImportanza.\nCon lo sviluppo delle nuove terapie interventistiche, il seno coronario \u00e8 divenuto un'importante struttura poich\u00e9:"}
{"id": "2651154", "revid": "6923", "url": "https://it.wikipedia.org/wiki?curid=2651154", "title": "World Snooker Championship", "text": ""}
{"id": "2651156", "revid": "287204", "url": "https://it.wikipedia.org/wiki?curid=2651156", "title": "Warped Tour 2009 Tour Compilation", "text": "Warped Tour 2009 Compilation \u00e8 la dodicesima compilation del Warped Tour, pubblicata il 9 giugno 2009. La copertina raffigura i NOFX durante una data del loro tour del 2006."}
{"id": "2651164", "revid": "599013", "url": "https://it.wikipedia.org/wiki?curid=2651164", "title": "Liezel Huber", "text": "Sudafricana di nascita ma di fatto statunitense, ha concentrato quasi tutta la sua carriera tennistica nel doppio, specialit\u00e0 nella quale \u00e8 stata n\u00b01 del mondo nel novembre 2007, vincendo in tutto 53 tornei WTA tra cui 5 tornei del Grande Slam, 3 Masters di fine anno e raggiunto il 4\u00ba posto alle Olimpiadi di Londra nel 2012 in coppia con la connazionale Lisa Raymond.\nOttime soddisfazioni sono arrivate anche nel doppio misto, vincendo gli US Open nel 2001 e il Roland Garros nel 2009.\nCarriera.\nLiezel Huber \u00e8 nata a Durban, in Sudafrica ma \u00e8 di passaporto statunitense: vive a Houston. Non ha un'eccellente carriera da singolarista, ma un'ottima carriera invece da doppista, che \u00e8 diventata col tempo la sua specialit\u00e0, tanto \u00e8 vero che ormai \u00e8 fuori dalle classifiche del singolare ma \u00e8 nelle prime posizioni nel ranking del doppio, raggiungendo addirittura la 1\u00aa posizione nel 2007."}
{"id": "2651165", "revid": "827882", "url": "https://it.wikipedia.org/wiki?curid=2651165", "title": "E-mu Emax", "text": "Gli E-mu Emax erano una serie di campionatori controllati a tastiera prodotti dalla E-mu System dal 1986 al 1995. Messi in commercio contemporaneamente ai pi\u00f9 costosi \"Emulator II\" ed \"Emulator III\", gli \"Emax\" furono concepiti dopo la produzione della \"Akai S-612\" e del \"Sequential Circuits Prophet 2000\" per competere sul mercato dei campionatori economici.\nIl nome \"Emax\" pu\u00f2 essere riferito ad uno dei due modelli costruiti, l'Emax e l'Emax II. Generalmente lo si utilizza in riferimento al primo modello, noto anche con il nome non ufficiale di \"Emax I\" (per distinzione dal successore).\nEmax.\nL'Emax originale venne messo in commercio nel 1985, dopo il ritiro dell'Emulator II. Bench\u00e9 i due strumenti fossero molto simili, l'Emax era costruito con materiali pi\u00f9 avanzati ed affidabili e poteva registrare i campionamenti su floppy 3 1/2\", anzich\u00e9 sui pi\u00f9 vecchi 5 1/4\" dell'Emulator II. Venne pubblicizzato come campionatore a 12 bit, ma in realt\u00e0, nonostante il playback fosse realmente 12 bit, solo 8 di questi venivano utilizzati nell'esecuzione del campione. Sebbene questo potesse costituire un elemento di inferiorit\u00e0 rispetto ai prodotti delle altre compagnie, molti musicisti moderni considerano l\"'Emax\" un prodotto fondamentale per la \"E-mu\".\nNumerosi aggiornamenti vennero messi a disposizione per l'Emax durante il suo periodo di commercializzazione. Tra questi vi erano l'Emax HD, contenente un hard disk da 20 MB per memorizzare i campionamenti, e l'Emax SE, con un filtro a sintesi additiva che permetteva la creazione di suoni propri a partire dallo scratch. L'Emax venne poi ritirato dal mercato, sostituito dall'Emax II.\nEmax II.\nL'Emax venne rimpiazzato nel 1989 dall'Emax II. Questa volta si trattava realmente di un campionatore polifonico a 16 bit che faceva uso di filtri e componenti interamente digitali, differentemente da quelli analogici del predecessore. A questo corrispose un aumento sostanziale del prezzo, che per\u00f2 non comport\u00f2 uno scarso successo allo strumento, il quale venne anzi preferito da molti musicisti professionisti per la variet\u00e0 dei campionamenti disponibili, diventando anche lo strumento \"E-mu\" per pi\u00f9 tempo presente sul mercato (sei anni). L'Emax II Turbo, messo in commercio nel 1990, era migliorato nell'aggiunta della possibilit\u00e0 di campionare in stereo e per l'aumento della memoria interna.\nNel 1995 l'Emax II venne ritirato, sostituito da alcuni modelli su montaggio rack (\"E-mu ESi-32\", \"E-mu ESi-2000\" e \"E-mu ESi 4000\")."}
{"id": "2651168", "revid": "767487", "url": "https://it.wikipedia.org/wiki?curid=2651168", "title": "Pierre Pibarot", "text": "Carriera.\nProdotto dal vivaio dell'Olympique Al\u00e8s, ha lasciato la squadra nel 1932 per andare a giocare nella non pi\u00f9 esistente Sporting Club allegata al Lyc\u00e9e Victor Hugo-de-Marseille. Torn\u00f2 all'Olympique Al\u00e8s nel 1934, e faceva parte della squadra che ha vinto il campionato di Ligue 2 della stagione successiva.\nLa sua carriera \u00e8 stata interrotta da un infortunio alla gamba ha ricevuto durante la battaglia di Narvik, nel 1940. Con il Nancy ha vinto la Coupe de France nel 1944.\nIl suo vecchio club gli ha offerto il ruolo di manager nel 1945. Con lui l'Olympique Al\u00e8s torna in prima divisione per la seconda volta nella sua storia.\nNel 1949 si trasferisce a N\u00eemes, poi lavora per la squadra nazionale francese portando la squadra ai Mondiali del 1954, esperienza provata un'altra sola volta quattro anni prima in un'amichevole contro l'Inghilterra.\nHa concluso la sua carriera con la squadra RCF Paris.\nIn suo onore, lo stadio principale all'Accademia di calcio di Francia a Clairefontaine \u00e8 stato intitolato a lui. Anche lo stadio della sua vecchia squadra di Ales, \u00e8 intitolato a lui, per ricordare il suo contributo alla squadra come giocatore e allenatore."}
{"id": "2651169", "revid": "125819883", "url": "https://it.wikipedia.org/wiki?curid=2651169", "title": "Vania King", "text": "Carriera.\nIn singolare ha vinto un solo titolo WTA, nel 2006 a Bangkok sconfiggendo in finale la tailandese Tamarine Tanasugarn. Il 6 novembre dello stesso anno raggiunge la sua migliore posizione in classifica del singolare con il cinquantesimo posto.\nNel doppio i titolo conquistati sono quattordici su ventisei finali giocate, tra le vittorie si contano anche due tornei del Grande Slam.\nNella specialit\u00e0 ottiene buoni risultati gi\u00e0 nel Torneo di Wimbledon 2009 dove arriva fino ai quarti di finale prima di arrendersi alle sorelle Williams. Nel 2010 comincia la collaborazione con la tennista kazaka Jaroslava \u0160vedova e ottengono subito ottimi risultati. In stagione vincono ben due prove dello Slam con il trionfo a Wimbledon sul team russo Vesnina-Zvonar\u00ebva e il successo agli US Open su Huber-Petrova. Chiude l'anno con la semifinale al WTA Tour Championships e con la terza posizione in classifica.\nNel 2011 la coppia King-\u0160vedova non ottiene gli stessi successi dell'anno precedente, ma le due raggiungono comunque la semifinale al Roland Garros e un'altra finale agli US Open, venendo per\u00f2 sconfitte dalle americane Liezel Huber e Lisa Raymond.\nIl 22 settembre 2013, a distanza di quasi sette anni dall'ultima finale in singolare in un torneo WTA, raggiunge la finale al Guangzhou International Women's Open, in cui viene sconfitta dalla cinese Zhang Shuai con il punteggio di 7-61, 6-1.\nRendimento in progressione.\nDoppio misto.\nKU = con Kevin Ullyett\nFC = con Franti\u0161ek \u010cerm\u00e1k\nMM = con Marcelo Melo\nCK = con Christopher Kas\nVS = con Vince Spadea\nDM = con David Martin\nJK = con Jordan Kerr\nHT = con Horia Tec\u0103u\nDN = con Daniel Nestor\nDB = con Dustin Brown\nRB = con Rohan Bopanna\nTB = con Tomasz Bednarek"}
{"id": "2651173", "revid": "767487", "url": "https://it.wikipedia.org/wiki?curid=2651173", "title": "Cowboy (film 1958)", "text": "Cowboy \u00e8 un film del 1958 diretto da Delmer Daves.\nTrama.\nFrank Harris \u00e8 l'impiegato di un \"hotel\" di Chicago che sogna di essere un \"cowboy\" e si \u00e8 innamorato di Maria, la figlia di un ospite dell'\"hotel\", l'allevatore messicano di bestiame \"Se\u00f1or\" Vidal. Quando quest'ultimo si accorge dei sentimenti di Harris, gli impone di tenersi lontano da Maria.\nTom Reece conduce una trattativa con il \"Se\u00f1or\" Vidal per condurre il branco in Messico. Allorch\u00e9 Reece perde tutti i suoi guadagni al gioco, Harris coglie l'opportunit\u00e0 di realizzare il suo sogno (e rivedere Maria) offrendo a Reece tutti i suoi risparmi per diventarne socio nell'impresa; Reece accetta.\nIl giorno dopo, quando Harris si presenta alla partenza, Reece tenta di sottrarsi ai suoi obblighi non volendo impelagarsi con un dilettante nell'impresa, ma Harris lo costringe a mantenere la parola data il giorno prima. Durante il viaggio verso il \"ranch\" del \"Se\u00f1or\" Vidal, Harris si rende conto che la vita del \"cowboy\" non \u00e8 proprio ci\u00f2 che egli si attendeva. Reece lo minaccia severamente ma Harris tiene duro e Reece incomincia ad apprezzarlo.\nGiunti a destinazione Harris rimane sconvolto alla notizia che il padre ha costretto Maria a sposare certo Manuel Arriega. Quando Arriega li vede insieme, intima ad Harris di tenersi alla larga da Maria. Durante una \"fiesta\", Arriega esegue un pericoloso gioco: infila un anello su un corno di un toro dal suo cavallo, sfidando gli americani a fare altrettanto. Harris accetta la sfida, ma non cos\u00ec Reece, che declina l'invito, piazzando l'anello da appiedato per non rischiare di ferire il proprio cavallo.\nRientrando con una mandria a Chicago, il matrimonio di Maria tormenta Harris, che diviene duro e intransigente con gli altri \"cowboy\" del gruppo, esattamente come Reece aveva fatto con lui durante il viaggio di andata. Quest'ultimo gli d\u00e0 dei consigli, ma Harris si rifiuta di dargli retta. Dopo che Reece gli ha salvato la vita, Harris si libera di lui. Alla fine del viaggio, essi s'impadroniscono clamorosamente di parte dell'\"hotel\" ove Harris lavorava, con gran sorpresa del suo ex capo."}
{"id": "2651177", "revid": "8596", "url": "https://it.wikipedia.org/wiki?curid=2651177", "title": "Sfida all'O.K. Corral (film 1957)", "text": ""}
{"id": "2651179", "revid": "287204", "url": "https://it.wikipedia.org/wiki?curid=2651179", "title": "The Moment of Silence", "text": "The Moment of Silence \u00e8 un videogioco sviluppato nel 2004 dalla casa tedesca House of Tales.\nTrama.\nIl gioco \u00e8 ambientato nell'anno 2044 a New York, in un futuro con molte influenze Orwelliane. Le varie nazioni del mondo si sono oramai riunite sotto un unico governo, l'Unione; folli predicatori annunciano la fine del mondo, terroristi fanno esplodere bombe e vecchi uomini raccontano teorie su cospirazioni. Ogni individuo \u00e8 in possesso di un \"Messenger\", un apparecchio che unisce le funzioni di telefonino, agenda elettronica e carta di credito, e senza la quale, letteralmente, la persona \"non esiste\". Il governo \u00e8 dunque in grado di controllare chiunque attraverso questo indispensabile dispositivo, semplicemente sorvegliando l'uso che ne viene fatto. Il Governo Centrale utilizza infatti la tecnologia per tenere la popolazione sotto controllo: giganteschi schermi elettronici posti a ogni angolo di strada \"consigliano\" ai cittadini su come votare, quali prodotti acquistare e da quali minacce guardarsi; sono state dichiarate illegali tutte quelle forme di comunicazione realizzate con vecchia tecnologia che il governo difficilmente pu\u00f2 controllare.\nIl giocatore veste i panni di Peter Wright, un progettista di campagne pubblicitarie che lavora per la societ\u00e0 di comunicazioni Greenberg &amp; Winter. Peter ha perso la propria famiglia il giorno in cui sua moglie Laura e suo figlio Patrick sono deceduti in un incidente aereo su cui non \u00e8 mai stata fatta piena luce. Rimasto solo, Peter trascorre le sue giornate lavorando, bevendo alcol e chattando online. I suoi unici amici sono ormai gli sconosciuti con cui scambia opinioni e confidenze attraverso la Rete. La relativa tranquillit\u00e0 della sua nuova vita viene distrutta quando, nella notte del 29 settembre, una squadra dei Corpi Speciali irrompe nell'appartamento dei suoi vicini; Peter, incuriosito dal rumore, assiste alla scena guardando dallo spioncino della sua porta e vede gli uomini SWAT prendere con la forza un uomo di nome Graham Oswald. Gli agenti del governo trascinano via Oswald senza dare spiegazioni, lasciando la moglie Deborah e il figlioletto Tommy in preda alla disperazione. Forse toccato dalla vicenda a causa della sua personale sofferenza, Peter si offre di aiutare la moglie dell'uomo, non sapendo che questo gesto gentile lo porter\u00e0 a scoprire l'esistenza di una cospirazione di portata globale... Quella che, nelle intenzioni, voleva essere una semplice opera di conforto, si trasforma ben presto in una faccenda pericolosa. La polizia nega sia di avere effettuato arresti nel quartiere di Peter, sia di sapere cosa sia accaduto a Oswald; l'uomo, un giornalista, stava lavorando da tempo a una \"grossa storia\", qualcosa che lo aveva \"intrigato\" al punto da fargli perdere il sonno e guastare le relazioni con la famiglia. Alcune tracce puntano verso misteriosi gruppi anarchici, che non solo si battono contro il controllo governativo della rete globale, ma sono genuinamente convinti che la Terra sia governata da intelligenze aliene. Perfino i discorsi degli amici virtuali con cui il nostro protagonista \"chatta\" in Rete cominciano ad assumere un alone inquietante. Come se non bastasse, degli UFO iniziano a fluttuare la notte davanti alle finestre dell'appartamento di Peter...\nCitazioni.\n\"The Moment of Silence\" \u00e8 ricco di citazioni, soprattutto cinematografiche, ma anche letterarie, e di eventi del mondo reale. Tra le ispirazioni filmiche e televisive si trovano: \"\" (1968), \"Independence Day\" (1996), \"Crimini Invisibili\" (1997), \"Contact\" (1997), \"Ipotesi di complotto\" (1997), \"Nemico pubblico\" (1998), \"Matrix\" (1999) e gli \"X-Files\" (1993-2001). Tra i libri, vi sono riferimenti al classico \"1984\" di George Orwell (1948), ma anche a \"Il segreto pi\u00f9 nascosto\" (\"The Biggest Secret: The Book That Will Change the World\") di David Icke; a un certo punto, si incontra perfino una famosa battuta da \"L'esorcista\" (contenuta sia nel libro, sia nella riedizione della pellicola).\nPubblicazione.\nIl gioco venne pubblicato da diverse aziende nei vari paesi del mondo. In Germania il gioco pot\u00e9 contare su un vasto cast di doppiatori, incluse le voci tedesche degli attori Bruce Willis e Julia Roberts. Nel Regno Unito, Digital Jesters pubblic\u00f2 il gioco fino alla loro scomparsa all'inizio del 2006. Nel Nord America, The Adventure Company vinse i diritti della pubblicazione del gioco, cosa che fece a partire dal 2005.\nVoti.\nChris Kellner dell'editore tedesco DTP Entertainment ha affermato che \"The Moment of Silence\" fu un successo commerciale in Germania. Insieme ad altri videogiochi come \"The Black Mirror\" e \"\", ha contribuito alla forte crescita di DTP nel 2004."}
{"id": "2651182", "revid": "124376875", "url": "https://it.wikipedia.org/wiki?curid=2651182", "title": "New Beginning (Stephen Gately)", "text": "New Beginning \u00e8 l'unico album da solista del cantante e attore irlandese Stephen Gately, pubblicato nel 2000.\nDal disco, dalle sonorit\u00e0 pop, sono stati estratti i singoli \"New Beginning\", \"I Believe\" (tema del film \"Billy Elliot\") e \"Stay\".\n\"Bright Eyes\", cover dell'omonimo brano di Art Garfunkel, \u00e8 stata inserita nella colonna sonora della serie animata TV \"La collina dei conigli\", tratta dal romanzo del 1972 \"dallo stesso titolo\" di Richard Adams, in cui Stephen Gately ha prestato anche la voce ad uno dei personaggi.\nIl singolo \"New Beginning\", uscito il 29 maggio 2000, \u00e8 riuscito ad arrivare alla 3\u00aa posizione nella classifica britannica."}
{"id": "2651184", "revid": "438678", "url": "https://it.wikipedia.org/wiki?curid=2651184", "title": "La pi\u00f9 grande corrida", "text": "La pi\u00f9 grande corrida (\"The Brave One\") \u00e8 un film del 1956 diretto da Irving Rapper.\nTrama.\nMessico negli anni Cinquanta. In una tempesta, una mucca che ha appena partorito trova la sua morte al pascolo. Leonardo, il piccolo figlio del pastore di bovini, porta a casa il giovane animale maschio, gli d\u00e0 il nome \"Gitano\" e lo alleva amorevolmente. Il padre di Leonardo, Rafael Rosillo, aveva ricevuto una volta la madre di Gitano dal suo datore di lavoro, il proprietario terriero Don Alejandro, come ringraziamento per il grande aiuto. Tuttavia, non vi \u00e8 alcuna conferma scritta di ci\u00f2. Leonardo scrive quindi a don Alejandro per assicurarlo per iscritto che Gitano gli appartiene. Il proprietario terriero \u00e8 attualmente in Europa, dove prende parte a varie gare automobilistiche. Nel frattempo accade che il maggiordomo di don Alejandro faccia marcare dal suo padrone tutti i giovani animali, compreso Gitano. Poche settimane dopo, con sua grande gioia, Leonardo ricevette una lettera di don Alejandro con allegato un atto di dono. Il toro ha ora quattro anni. Poi i giornali riportano che Don Alejandro ha avuto un incidente mortale in una gara. Poich\u00e9 \u00e8 pesantemente indebitato, l'intera eredit\u00e0 va sotto il martello. Anche Gitano ne risente. L'obiezione di Leonardo si rivela inutile perch\u00e9 non riesce pi\u00f9 a trovare l'atto di dono e il marchio parla contro di lui. Dopo pochi giorni, l'animale viene portato nell'arena di Citt\u00e0 del Messico. Disperato, il ragazzo si reca nella capitale per chiedere al boss torero di liberare Gitano. Tuttavia, poich\u00e9 Leonardo non \u00e8 ammesso al manager, va dal presidente messicano nel suo palazzo e descrive la sua sofferenza. \u00c8 cos\u00ec toccato dalla fiducia che il ragazzo ha nello stato che gli consegna una lettera che praticamente significa il rilascio di Gitano. Quando Leonardo torna all'arena, \u00e8 gi\u00e0 troppo tardi: Gitano \u00e8 gi\u00e0 nell'arena e combatte con il famoso torero Fermin Rivera.\nCon la faccia rigata di lacrime, il ragazzo assiste allo spettacolo sanguinoso. I Banderilleros hanno appena inseguito le loro lance alle spalle di Gitano quando il matador entra nell'arena. Il toro sa eludere ogni attacco del torero. La lotta \u00e8 di lunghezza insolita e le condizioni di Gitano sono eccezionali. Il torero \u00e8 gi\u00e0 stato buttato a terra due volte, quando all'improvviso il grido: \u201cIndulto!\u201d (Perdono). Sempre pi\u00f9 spettatori accettano la chiamata e la lasciano diventare un uragano. L'intero stadio si trasforma in un mare di spettatori con fazzoletti bianchi che vogliono dare vita al coraggioso toro. Poco prima del colpo fatale, la richiesta di Indulto viene accolta dalla direzione dell'arena. Il matador si inchina al toro e scende. Con orrore del pubblico, Leonardo salta sopra la banda e corre verso il toro selvaggio. Riconosce nel ragazzo il suo padrone e compagno. Entrambi lasciano pacificamente l'arena."}
{"id": "2651189", "revid": "767487", "url": "https://it.wikipedia.org/wiki?curid=2651189", "title": "Crazylegs", "text": "Crazylegs \u00e8 un film del 1953 diretto da Francis D. Lyon."}
{"id": "2651191", "revid": "123142404", "url": "https://it.wikipedia.org/wiki?curid=2651191", "title": "Stabilimento Sevel Val di Sangro", "text": "Lo stabilimento Sevel Val di Sangro, aperto nel 1981, produce veicoli commerciali leggeri di FIAT, Citro\u00ebn e Peugeot.\nStoria.\nLo stabilimento sorge tra i comuni di Paglieta e Atessa, al centro della Val di Sangro, e copre un'area di oltre , di cui 344.000 coperti. La fabbrica, considerata un importante motore per l'economia dell'Abruzzo, \u00e8 attrezzata per tutti i passaggi dell'intero ciclo produttivo: lastratura, verniciatura e montaggio. Vi lavorano circa 6.200 persone, gran parte sono abruzzesi, ma vi sono anche molti molisani e stranieri.\nQuesto stabilimento \u00e8 il pi\u00f9 grande stabilimento di veicoli commerciali leggeri d'Europa."}
{"id": "2651194", "revid": "729019", "url": "https://it.wikipedia.org/wiki?curid=2651194", "title": "Ecografia mammaria", "text": "L'ecografia mammaria \u00e8 utilizzata in medicina per lo studio morfologico della mammella sia maschile che femminile.\nMetodica.\nL'ecografia (ecotomografia) \u00e8 una tecnica diagnostica basata sugli ultrasuoni, in cui una sonda capta un'onda di rifrazione degli stessi dopo che questi hanno attraversato una parte del corpo. Un apposito computer ricostruisce in seguito una ben definita immagine sulla base dei dati raccolti.\nProcedura ed effetti collaterali.\nAd oggi \u00e8 una metodica che non presenta effetti collaterali e/o controindicazioni. Non essendo basata su radiazioni essa \u00e8 consigliabile anche ai soggetti giovani nonch\u00e9 in gravidanza. L'esame \u00e8 completamente indolore e non invasivo. Sulla cute si applica un gel acquoso per evitare l'interfaccia del trasduttore (sonda) con l'aria.\nIndicazioni.\nDi supporto o comunque complementare alla mammografia, si \u00e8 imposta negli ultimi anni come essenziale nella diagnosi precoce del cancro della mammella soprattutto grazie alle nuove sonde ad alta frequenza (9-13 Mhz).\nCertamente utile quanto e forse pi\u00f9 della mammografia per lo studio della patologia benigna della mammella (fibroadenomi, lipomi e cisti), essa \u00e8 oggi un ottimo strumento di diagnostica preventiva e pertanto consigliata una volta l'anno.\nAssociazione all'esame Doppler.\nAl semplice esame ecografico pu\u00f2 associarsi lo studio ecocolor Doppler che permette, tramite un sofisticato software, studiando la vascolarizzazione di una lesione, di inquadrare meglio un sospetto diagnostico."}
{"id": "2651196", "revid": "298171", "url": "https://it.wikipedia.org/wiki?curid=2651196", "title": "E-mu Emax HD", "text": ""}
{"id": "2651197", "revid": "767487", "url": "https://it.wikipedia.org/wiki?curid=2651197", "title": "Flat Top (film)", "text": "Flat Top \u00e8 un film del 1952 diretto da Lesley Selander."}
{"id": "2651198", "revid": "298171", "url": "https://it.wikipedia.org/wiki?curid=2651198", "title": "E-mu Emax II", "text": ""}
{"id": "2651202", "revid": "438678", "url": "https://it.wikipedia.org/wiki?curid=2651202", "title": "La bambina nel pozzo", "text": "La bambina nel pozzo (\"The Well\") \u00e8 un film del 1951 diretto da Leo C. Popkin e Russell Rouse.\nTrama.\nUna mattina, prima di recarsi a scuola, Carolyn, una bambina afroamericana, raccoglie dei fiori in un prato ma cade dentro un pozzo scavato nel terreno e ricoperto dalla vegetazione.\nDenunciata la scomparsa, gli uomini dello sceriffo Ben Kellogg cominciano le ricerche. Testimonianze risalgono a un uomo, un tale Claude Packard, parente di un costruttore del luogo, che avrebbe regalato dei fiori alla bambina ed aiutata ad attraversare la strada.\nL'uomo viene fermato e il congiunto preme per il rilascio. La comunit\u00e0 nera ritiene che si voglia coprire un sospetto infanticida. Presto scoppiano le violenze all'interno della cittadina, finch\u00e9 un bambino per mezzo di un cane individua il pozzo con dentro la piccola, potendo allertare le autorit\u00e0 e far cessare le violenze. Messo da parte lo scontro razziale, l'intera comunit\u00e0 si adopera per trarla in salvo."}
{"id": "2651204", "revid": "1522738", "url": "https://it.wikipedia.org/wiki?curid=2651204", "title": "Carter Pewterschmidt", "text": ""}
{"id": "2651205", "revid": "767487", "url": "https://it.wikipedia.org/wiki?curid=2651205", "title": "Il fiume rosso", "text": "Il fiume rosso (\"Red River\") \u00e8 un film del 1948 diretto da Howard Hawks. Arthur Rosson contribu\u00ec girando alcune scene d'azione.\nIl film \u00e8 considerato il primo western diretto da Hawks, il cui tema del confronto tra i due protagonisti maschili \u00e8 stato spesso paragonato a \"La tragedia del Bounty\". Nel 1990 \u00e8 stato scelto per essere conservato nel National Film Registry della Biblioteca del Congresso degli Stati Uniti.\nTrama.\nNel 1851 un allevatore, Tom Dunson, decide di stabilirsi con un fedele amico, Groot Nadine, e un giovane orfano raccolto lungo il cammino, Matthew Garth, presso il confine settentrionale del Texas per crearsi una propria mandria. La fortuna arride all'uomo, che nel giro di quindici anni diventa ricco, ma la ricchezza ha il suo prezzo ed egli non \u00e8 pi\u00f9 l'uomo generoso di un tempo, anzi, \u00e8 diventato duro con chiunque lo contrasti, compreso il giovane Matt, nonostante lo consideri ormai come fosse il proprio figlio.\nNel lungo tragitto fino ad Abilene con 10.000 capi di bestiame passando attraverso il Red River, secondo il percorso della storica Pista Chisholm, dopo una serie di scontri sempre pi\u00f9 accesi con i suoi mandriani, ormai intenzionati ad abbandonare l'impresa, il vecchio viene estromesso dal giovane, che prende il comando della carovana e fa cessare il malcontento tra i suoi uomini. Giunti in citt\u00e0, Dunson decide di vendicarsi, e potrebbe finire nel sangue se la fidanzata di Matthew non si frapponesse fra i due ricordando loro l'amore che li lega.\nProduzione.\nLa casa di produzione Monterey Production acquist\u00f2 i diritti sul racconto originale di Borden Chase, \"The Chisholm Trail\", e, dopo aver apportato qualche modifica, fu pubblicato sul Saturday Evening Post (7 dicembre 1946-11 gennaio 1947).\nIl film venne girato nel 1946, ma ci vollero due anni prima di essere distribuito nelle sale a causa di problemi legali con Howard Hughes, il quale affermava fosse simile al suo \"Il mio corpo ti scalder\u00e0\". Il budget iniziale prevedeva quasi 2 milioni di dollari, tuttavia il film cost\u00f2 pi\u00f9 di 4 milioni di dollari, cifre astronomiche per quei tempi. Le riprese degli ambienti esterni sono state girate nei dintorni di Elgin (Arizona), a sud di Tucson e in Messico; Samuel Goldwyn mise a disposizione i suoi studi per gli interni.\nInizialmente Gary Cooper era stato scelto per interpretare il ruolo di Dunson, ma rifiut\u00f2 trovando il personaggio troppo crudele e spietato; anche Cary Grant non accett\u00f2 d'interpretare Cherry Valance (parte poi assegnata a John Ireland). Per il ruolo di Tess Millay si pens\u00f2 invece a Margaret Sheridan, che per\u00f2 rimase incinta poco prima dell'inizio delle riprese. Fu lei stessa a proporre Joanne Dru. Inoltre, la parte di Matt Garth, poi andata a Clift, venne inizialmente offerta a un giovanissimo Burt Lancaster, il quale rifiut\u00f2 per accettare la parte da protagonista di \"I gangsters\".\nIl rapporto tra John Wayne e Montgomery Clift non fu mai idilliaco, in parte a causa delle opposte ideologie politiche. Corse voce che i due concordarono di non parlare di politica durante le riprese, che proseguirono con facilit\u00e0. Tuttavia, sia Wayne che Walter Brennan non andavano d'accordo con Clift, tanto da stargli lontano durante le pause. In seguito lo stesso Clift afferm\u00f2 di aver rifiutato una parte nel film \"Un dollaro d'onore\" (andata poi a Dean Martin) per non recitare ancora coi due.\nDopo aver visto l'interpretazione data da Wayne, John Ford, rivale di Hawks, ebbe a dire: \u00ab\"Non avrei mai creduto che quel gran figlio di puttana potesse recitare\"\u00bb. Il titolo fa riferimento al nome del fiume di confine tra Texas e Oklahoma, che la Pista Chisholm doveva attraversare per poter arrivare ad Abilene.\nAll'epoca i Longhorn del Texas erano prossimi all'estinzione. Se ne resero disponibili per le riprese poche dozzine. Nelle scene di branco vennero mischiati con bovini di razza Hereford, e facendoli apparire nelle scene cruciali."}
{"id": "2651206", "revid": "287204", "url": "https://it.wikipedia.org/wiki?curid=2651206", "title": "S\u00e4mtisersee", "text": "Il S\u00e4mtisersee \u00e8 un lago della Svizzera situato nel Canton Appenzello Interno, compreso nel gruppo dell'Alpstein (prealpi di Appenzello e di San Gallo)."}
{"id": "2651208", "revid": "438678", "url": "https://it.wikipedia.org/wiki?curid=2651208", "title": "Il delfino verde", "text": "Il delfino verde (\"Green Dolphin Street\") \u00e8 un film del 1947 diretto da Victor Saville.\nTrama.\nAlla notizia che la sua amata Sophia sposa un ricco uomo d'affari per volere della famiglia Edmondo, innamorato di lei, decide di lasciare la citt\u00e0. Passano gli anni, i due hanno i loro figli, Guglielmo il figlio di Edmondo si innamora della figlia di Sophia, Margherita, mentre la sorella di quest'ultima Marianna ama il ragazzo.\nEdmondo intanto aiuta a preparare la fuga per un suo amico, Timoteo che involontariamente si era macchiato di un omicidio. I due fuggono lontano e in stato di ebbrezza scrive di voler sposare la donna sbagliata.\nProduzione.\nLa storia prese spunto da un romanzo di Elizabeth Goudge. Le riprese del film, prodotto dalla Metro-Goldwyn-Mayer, durarono da met\u00e0 settembre 1946 fino a met\u00e0 gennaio 1947.\nDistribuzione.\nIl copyright del film, richiesto dalla Loew's Inc., fu registrato il 22 ottobre 1947 con il numero LP1283.\nDistribuito dalla Metro-Goldwyn-Mayer, venne presentato in prima a New York il 15 ottobre 1947 per poi uscire nelle sale statunitensi il 5 novembre di quell'anno.\nData di uscita.\nIl film venne distribuito in varie nazioni, fra cui:\nAccoglienza.\nCritica.\nSecondo \"Il Morandini\" \u00abil film risulta elegante ma a tratti troppo melenso\u00bb."}
{"id": "2651214", "revid": "438678", "url": "https://it.wikipedia.org/wiki?curid=2651214", "title": "Janie", "text": "Janie \u00e8 un film del 1944 diretto da Michael Curtiz."}
{"id": "2651218", "revid": "135491", "url": "https://it.wikipedia.org/wiki?curid=2651218", "title": "Now, Voyager", "text": ""}
{"id": "2651219", "revid": "438678", "url": "https://it.wikipedia.org/wiki?curid=2651219", "title": "Sono un disertore", "text": "Sono un disertore (\"This above All\") \u00e8 un film del 1942 diretto da Anatole Litvak.\nTrama.\nNel 1940, durante la guerra, Prudence Cathaway, rampolla di una famiglia aristocratica britannica decide, dopo la resa della Francia all'invasione nazista, di arruolarsi volontaria nel corpo ausiliario femminile della RAF.\nQui una sua commilitona le fa conoscere Clive Briggs, e fra i due inizia una storia d'amore. Prudence e Clive trascorrono una settimana di vacanza sulla costa inglese della Manica, e vengono raggiunti da Monty, un militare in licenza amico di Clive, che, vincendo la riservatezza di quest'ultimo, racconta a Prudence della medaglia che era stata destinata a Clive per la sua azione durante l'evacuazione di Dunkerque. Ma il motivo principale della visita di Monty sta nel chiedere a Clive di ritornare al reggimento, poich\u00e9 la sua assenza si era protratta ben oltre il previsto, e, nonostante la benevolenza del comandante, Clive stava rischiando di essere accusato di diserzione.\nClive spiega a Prudence i motivi del proprio rifiuto della guerra: ovvero la convinzione che alle classi subalterne poco avrebbe giovato continuare a combattere per una causa che a tutta prima non avrebbe fatto altro che rendere pi\u00f9 forte la posizione egemone dell'alta societ\u00e0 (di cui Prudence stessa faceva parte). Prudence non nega la realt\u00e0 della diseguaglianza sociale presente in Gran Bretagna, ma mette l'accento sul fatto che, allo stato attuale delle cose, la priorit\u00e0 era sconfiggere il nemico, poich\u00e9 solo in tal modo i problemi esistenti avrebbero potuto essere affrontati in prima persona dagli inglesi.\nNella notte Clive decide di riunirsi alle forze armate, o, in altri termini (poich\u00e9 il provvedimento contro di lui per diserzione era stato ormai preso), di costituirsi, e lascia l'albergo in cui si trovava con Prudence, lasciando una lettera di addio per la giovane. Nella notte egli attraversa una zona messa in allarme dalle voci di una possibile presenza di una spia tedesca, e sfugge ad un posto di blocco. Da allora, e per i giorni seguenti, privo di documenti e braccato, incontra diverse persone, da un contadino che gli si oppone, ad un'infermiera che gli cura una ferita, ad un ministro anglicano che lo consiglia saggiamente, prima di riuscire a chiamare al telefono Prudence proponendole un appuntamento a Charing Cross, Londra, per contrarre matrimonio prima di consegnarsi alle autorit\u00e0. Ma a quel punto viene intercettato e catturato dai militari, e portato in caserma.\nL'ufficiale in carico concede a Clive un paio d'ore, perch\u00e9 egli riesca a recarsi all'appuntamento con Prudence, prima di far ritorno al comando. Ma Clive non pu\u00f2 ritornare, perch\u00e9 a Londra viene sorpreso da un raid aereo tedesco: un edificio \u00e8 in fiamme, ed egli vi penetra per portare in salvo una bambina, ma rimane sepolto dalle macerie.\nPrudence ha aspettato invano a lungo nel luogo dell'appuntamento. Torna a casa, e chiede aiuto a suo padre Roger, medico, al quale non \u00e8 difficile rintracciare il luogo di degenza di Clive. All'operazione al cranio cui Clive deve venir sottoposto partecipa lo stesso Roger. Il giorno dopo l'intervento, in ospedale, dopo un ulteriore bombardamento nemico, Clive, in un momento di lucidit\u00e0, e Prudence, si sposano; ma la prognosi, per Clive, rimane riservata.\nProduzione.\nIl film fu prodotto dalla Twentieth Century Fox Film Corporation. Robert Kane appare come direttore di produzione non accreditato.\nDistribuzione.\nDistribuito dalla Twentieth Century Fox Film Corporation, usc\u00ec nelle sale cinematografiche USA il 12 maggio 1942.\nNel 2008, ne fu distribuita una versione in DVD dalla Twentieth Century Fox Home Entertainment."}
{"id": "2651223", "revid": "438678", "url": "https://it.wikipedia.org/wiki?curid=2651223", "title": "La grande pioggia", "text": "La grande pioggia (\"The Rains Came\") \u00e8 un film del 1939 diretto da Clarence Brown tratto da un romanzo di Louis Bromfield.\nIl film racconta il triangolo amoroso che coinvolge una lady inglese, una sua vecchia fiamma ed un dottore indiano mentre a causa della stagione delle piogge l'intera citt\u00e0 rischia di venire allagata.\n\u00c8 stato il primo film a vincere l'Oscar ai migliori effetti speciali.\nNel 1955 venne realizzato un remake intitolato \"Le piogge di Ranchipur\" che presenta un finale diverso.\nNel DVD pubblicato nel 2013 \u00e8 presente il doppiaggio italiano originale.\nTrama.\nTom Ransome che vive a Ranchipur da anni ed \u00e8 molto amico di Rama Safti, che rappresenta la nuova India, viene raggiunto da Lady Edwina, ex amante ora sposata con lord Esketh. La donna tenta di sedurre Rama Safti ma piano piano si innamora di lui. Nel frattempo, Fern Simon, giovane figlia di un missionario, si innamora di Tom.\nUn terremoto prima e una inondazione poi devastano la citt\u00e0 di Ranchipur dove scoppia una epidemia di colera. Lord Esketh muore e sua moglie Edwina decide di aiutare Safti nel dare sostegno e cure alla popolazione stremata. Purtroppo anche lei si ammala e muore mentre Tom accetta l'amore della giovane Fern."}
{"id": "2651226", "revid": "767487", "url": "https://it.wikipedia.org/wiki?curid=2651226", "title": "The Truth About Love (film)", "text": "The Truth About Love \u00e8 un film del 2004 diretto da John Hay, con protagonista Jennifer Love Hewitt.\nTrama.\nA Bristol, Alice Holbrook, una donna inglese felicemente sposata con un avvocato in carriera, per una scommessa con la sorella Felicity, spedisce un'anonima cartolina di san Valentino al marito per vedere se la nasconde. Quando avviene questo, accadono una serie di eventi e rivelazioni in cui Sam \u00e8 coinvolto: tradisce la moglie, andando a letto con la moglie stessa travestita e irriconoscibile, anche perch\u00e9 lui si ritrova bendato; inoltre Alice scopre che Sam porta avanti da tempo pure un'altra relazione. Arriva cos\u00ec il momento in cui lei conosce la verit\u00e0 sull'amore..."}
{"id": "2651228", "revid": "767487", "url": "https://it.wikipedia.org/wiki?curid=2651228", "title": "I Lloyds di Londra", "text": "I Lloyds di Londra (\"Lloyds of London\") \u00e8 un film del 1936 di Henry King\nTrama.\nLa vita di due amici d'infanzia: Jonathan Blake, che diventer\u00e0 uno dei soci pi\u00f9 importanti della societ\u00e0 di assicurazioni dei Lloyds di Londra, e Orazio Nelson il vincitore della decisiva battaglia di Trafalgar.\nRiconoscimenti.\nLa pellicola ricevette due candidature al Premio Oscar del 1937.\nDistribuzione.\nDistribuito dalla Twentieth Century Fox Film Corporation con il titolo originale \"Lloyd's of London\", usc\u00ec nelle sale cinematografiche statunitensi il 29 Gennaio 1937 dopo una prima tenuta a New York il 25 Novembre 1936."}
{"id": "2651230", "revid": "729019", "url": "https://it.wikipedia.org/wiki?curid=2651230", "title": "Tranvia Cremona-Asola", "text": "La tranvia Cremona-Asola era una linea tranviaria interurbana che fra il 1929 e il 1955 collegava Cremona alla cittadina mantovana di Asola.\nStoria.\nProgettazione e costruzione.\nL'idea di collegare Cremona ad Asola con una tranvia era stata avanzata nello stesso periodo in cui il consiglio provinciale cremonese stanziava i finanziamenti della costruzione delle linee per Casalmaggiore, per Ostiano e per Mezzano. La carenza di mezzi finanziari a disposizione dell'ente territoriale fu il motivo principale per cui si decise di procrastinare la pratica della linea per Asola in tempi successivi. La Deputazione considerava quest'ultima linea interurbana all'interno di un progetto pi\u00f9 vasto e a carattere interprovinciale, dato che essa si sarebbe connessa alla linea per Mantova a quel tempo in fase di costruzione. Si prefer\u00ec quindi rinviarne la costruzione a tempi pi\u00f9 favorevoli, dando la precedenza a due progetti che avrebbero favorito i collegamenti tra il comune capoluogo e la provincia.\nQuando la Societ\u00e0 Nazionale Ferrovie e Tramvie (SNFT) assunse la gestione della rete tranviaria provinciale, la provincia riprese l'idea e si impegn\u00f2 a richiedere al Ministero dei lavori pubblici la corrispondente concessione. Tuttavia, la SNFT non fu favorevole alla definizione di un progetto in quanto durante il primo decennio del XX secolo le sue risorse erano rivolte alla costruzione delle linee ferroviarie Iseo-Edolo e Iseo-Rovato, oltre che alla definizione progettuale di un'altra ferrovia fra Soresina e Soncino.\nL'amministrazione provinciale cerc\u00f2 successivamente di trovare un accordo con quella mantovana per il motivo che anch'essa avrebbe tratto vantaggio dalla costruzione della tranvia. Il primo progetto mirava a prolungare la Cremona-Ostiano fino a Fiesse, in territorio bresciano, dal quale si sarebbe congiunta con la progettanda Brescia-Gambara-Fiesse-Asola, che poi si realizz\u00f2 in parte e seguendo un altro percorso. In seguito le due province si accordarono per il meno oneroso Montanara-Isola Dovarese-Asola.\nLa progettazione fu affidata alla SNFT e la Provincia chiese la concessione il 28 gennaio 1914. Il Ministero dei Lavori Pubblici sollev\u00f2 diverse eccezioni nel progetto iniziale che fu modificato di conseguenza. Tuttavia nei mesi successivi la societ\u00e0 manifest\u00f2 l'intenzione di dismettere l'esercizio della rete tranviaria e quindi non diede l'avvio ai lavori. Con il passaggio di gestione della rete alla Tramvie Provinciali Cremonesi (TPC), questa ottenne anche la concessione della Cremona-Asola.\nL'ambizioso piano di rimodernamento della rete ideato dalla TPC e il conseguente problema di reperimento dei mezzi finanziari necessari alla sua realizzazione procrastin\u00f2 l'inizio dei lavori di costruzione della tranvia che tra l'altro doveva nascere a trazione elettrica. Al termine della prima guerra mondiale, la provincia cremonese si decise a riprendere l'iniziativa rinunciando alla trazione elettrica e avviando trattative con l'amministrazione mantovana. Nel 1924 si giunse ad un accordo fra i due enti territoriali e l'anno successivo, con Regio decreto 10 dicembre 1925, n. 2475, il Governo approv\u00f2 la concessione cinquantennale per la costruzione e l'esercizio di una tranvia a vapore fra Montanara e Asola. I lavori di costruzione della sede e dei fabbricati di stazione furono appaltati alla Societ\u00e0 Elettrica Bresciana ed iniziarono nel 1926.\nI lavori di costruzione del ponte sull'Oglio, lungo 106,32 metri, furono invece appaltati alle Officine Savignano e richiesero molto tempo, in quanto le varianti al progetto dovettero essere approvate sia dal Genio Civile sia dall'Ispettorato compartimentale dei trasporti in concessione in concerto con il Ministero dei Lavori Pubblici. Per questo motivo, il tronco tra Montanara e Isola Dovarese, che era l'ultima stazione provenendo da Cremona prima del ponte sopracitato, fu aperto all'esercizio gi\u00e0 il 26 novembre 1927, mentre l'intera linea fu inaugurata due anni dopo, il 18 novembre.\nEsercizio.\nNei primi anni d'esercizio, il servizio era svolto da locomotive a vapore atte all'uso stradale che effettuavano la spola fra la stazione di Montanara e Asola. Allo scopo di ottimizzare l'impiego delle locomotive Krauss e Henschel, nei primi anni trenta si decise di far espletare alle prime il tragitto Cremona-Montanara-Asola e alle seconde il pi\u00f9 breve Montanara-Ostiano. La linea fu subito impiegata anche per il servizio cumulativo di merci tra Cremona, il piacentino e il basso Lago di Garda, grazie alla quasi concomitante apertura della breve Casaloldo-Medole che permise la realizzazione del percorso tranviario Desenzano-Castiglione delle Stiviere-Medole-Casaloldo-Asola-Cremona-Piacenza. Questa tipologia di traffico dur\u00f2 pochi anni, perch\u00e9 nell'ottobre 1933 la TPM decise di sopprimere le sue linee.\nL'anno successivo fu introdotto l'esercizio con le automotrici a benzina. Con la \"vecchia\" trazione a vapore rimase attiva per qualche anno una tradotta merci che univa Cremona ad Asola, quindi scendeva a Montanara per immettersi sulla linea diretta ad Ostiano e tornare successivamente al capoluogo. Dal gennaio 1935, si decise di servire la linea con quattro coppie di corse alle quali si aggiunse una coppia sul percorso Cremona-Isola Dovarese.Durante il secondo conflitto mondiale si decise di ripristinare il servizio a navetta fra Montanara e Ostiano e quindi impiegare le corse della Cremona-Asola a supporto di entrambe le tranvie tra Montanara e il capoluogo.\nDopo il bombardamento del 10 luglio 1944, la linea fu servita da una sola coppia di corse, salite a due a partire dal mese seguente, mentre il traffico merci fu disimpegnato da una tradotta a cadenza occasionale spinta da un locomotore Badoni alimentato a metano. I bombardamenti del 30 novembre e del 26 dicembre distrussero il ponte di Isola Dovarese. Le corse furono quindi limitate presso questa cittadina fino a quando il manufatto non fu ripristinato nel febbraio 1946.\nDismissione.\nLa concessione della linea tranviaria sarebbe dovuta scadere nel 1975. Tuttavia buona parte della sede tranviaria era posta sulla carreggiata della provinciale Mantova-Cremona, poi Strada statale 10 Padana Inferiore, passata in gestione all'ANAS la quale non voleva avere linee in sede promiscua sulle strade ad essa affidate. La giunta provinciale cremonese dovette comprendere anche la Cremona-Asola nello studio mirante a risolvere il problema di tutta la rete tranviaria presente nel territorio provinciale e che si concluse con la decisione di sostituire il sistema con autolinee.\nIl 1\u00ba luglio 1955 termin\u00f2 il servizio tranviario sulla linea, sostituito da un autoservizio il cui tempo di percorrenza era identico a quello fornito dalle automotrici. La tranvia fu disarmata nei mesi successivi; l'ANAS tuttavia impieg\u00f2 dodici anni per sistemare la carreggiata occupata dalla vecchia linea.\nL'autolinea sostitutiva fu poi ceduta alla Societ\u00e0 Azionaria Imprese Autoservizi (SAIA) nel 1960.\nCaratteristiche.\nLa linea era una tranvia a binario singolo posto su sede promiscua per gran parte del suo percorso. Il tracciato era in comune con la Cremona-Ostiano tra Montanara e il capoluogo, e con la Cremona-Casalmaggiore nel tratto urbano fino alla fermata di Porta Venezia. La tranvia fra Montanara e Asola era lunga 23, 25\u00a0km e il suo esercizio era regolato da blocco telefonico.\nLo scartamento adottato era quello standard da 1445 mm con rotaie di tipo Vignoles in spezzoni lunghi 12\u00a0m. Furono impiegate rotaie da 27,7 kg/m per il tracciato posto in territorio cremonese, tra Montanara e Isola Dovarese, mentre per quello mantovano il loro peso scendeva a 23\u00a0kg per metro.\nImpiegata inizialmente l'usuale trazione a vapore, tra il 1929 e il 1934 furono immesse in servizio automotrici a motore a combustione interna la cui alimentazione rimase a benzina fino all'autarchia, quando si decise di convertirle a metano. L'impiego di tali automotrici, monodirezionali, comport\u00f2 la necessit\u00e0 di dotare Isola Dovarese, la principale stazione della linea, di una piattaforma girevole per l'inversione della marcia del diametro di 4 metri fornita dalla societ\u00e0 Savigliano. Le corse miste passeggeri e merci rimasero affidate alla trazione a vapore fino al 1936 quando si acquistarono locomotive Badoni, con alimentazione a benzina e predisposizione per quella a metano.\nPercorso.\nLa linea percorreva in comune con la linea per Ostiano il tracciato che andava dalla stazione tranviaria di Cremona delle linee provinciali allo scalo di Montanara.\nDopo Montanara, la tranvia per Asola proseguiva in sede promiscua lungo la strada statale 10 Padana Inferiore fino a Monticelli Ripa d'Oglio dove cominciava il tracciato in sede propria che permetteva alla linea di varcare il fiume Oglio all'altezza di Isola Dovarese. Il ponte era in ferro, a sette campate ed era lungo 116 metri.\nLa tranvia proseguiva in sede propria fino a Fontanella Grazioli, percorrendo un lungo rettifilo che ai tempi consent\u00ec sia alle locomotive a vapore sia alle automotrici di poter impiegare tutta la loro potenzialit\u00e0. Dopo Fontanella Grazioli, la linea affiancava, in sede propria o promiscua, la strada provinciale diretta a Casalromano, dotata anch'essa come la precedentedi foabbricato viaggiatori e ad Asola. La tranvia terminava presso la stazione TPM il cui esercizio pass\u00f2 alla Tramvie Provinciali Cremonesi a seguito della dismissione della rete tranviaria mantovana nell'ottobre 1934.\nOltre ai capolinea, le stazioni dotate di fabbricato viaggiatori in muratura erano quattro: Montanara, Isola Dovarese, Fontanella, Casalromano e Asola. Gli edifici, costruiti dalla SEB, erano atti all'uso di sala d'attesa per i viaggiatori: erano quindi di modeste dimensioni, ad un solo livello con tetto a quattro spioventi.\nMateriale rotabile.\nSulla linea di Asola venne impiegato dalla TPC materiale rimorchiato e di trazione del parco sociale banalizzato rispetto a quello utilizzato sull'intera rete della provincia, cui si aggiunsero otto carrozze di costruzione Carminati &amp; Toselli, appositamente acquistate per questa linea."}
{"id": "2651232", "revid": "767487", "url": "https://it.wikipedia.org/wiki?curid=2651232", "title": "Eskimo (film 1933)", "text": "Eskimo \u00e8 un film del 1933 diretto da W. S. Van Dyke.\nRiconoscimenti.\nNel 1934 \u00e8 stato indicato tra i migliori dieci film dell'anno dal National Board of Review of Motion Pictures.\nNel 1935 ha vinto l'Oscar al miglior montaggio."}
{"id": "2651236", "revid": "1494169", "url": "https://it.wikipedia.org/wiki?curid=2651236", "title": "Alto tedesco", "text": ""}
{"id": "2651240", "revid": "1243", "url": "https://it.wikipedia.org/wiki?curid=2651240", "title": "Tranvia Casalmaggiore-Ponte Maiocche", "text": ""}
{"id": "2651241", "revid": "438678", "url": "https://it.wikipedia.org/wiki?curid=2651241", "title": "Il giglio nero (film)", "text": "Il giglio nero (\"The Bad Seed\") \u00e8 un film del 1956 diretto da Mervyn LeRoy.\nLa trama del film \u00e8 tratta dall'opera teatrale \"The Bad Seed\" di Maxwell Anderson, che a sua volta \u00e8 stata ispirata dall'omonimo romanzo di William March, tradotto in italiano nel 1956 come \"Il seme cattivo\".\nTrama.\nChristine Penmark \u00e8 una donna pienamente soddisfatta dalla vita: ha un marito che ama e una deliziosa figlia di nome Rhoda, che tutti le invidiano. Rhoda \u00e8 una bambina a modo, molto esigente da s\u00e9 stessa e dagli altri. La piccola per\u00f2 serba rancore per l'assegnazione della medaglia d'oro di primo della classe al compagno di scuola Claude anzich\u00e9 a lei.Durante l'annuale festa campestre della scuola, Claude cade dal pontile della baia e annega. Ripescato, il bambino riporta dei segni a forma di mezzaluna sulla fronte e sulle mani, e la medaglia che portava al collo \u00e8 scomparsa. Inoltre, alcuni bambini dichiarano di aver visto Rhoda rincorrere Claude per prendergli la medaglia, e ci si accerta che \u00e8 stata lei l'ultima persona ad aver visto Claude vivo.Tornata a casa, Rhoda dimostra di non essere per nulla scossa dall'accaduto, e anzi, afferma di averlo trovato emozionante. Frugando nel cassettino dei gioielli della bambina, Christine trova la medaglia; interrogata sul perch\u00e9 l'avesse lei, Rhoda afferma che Claude le ha permesso di tenerla per un giorno in cambio di 50 cent., e dice di non aver detto niente a nessuno per paura; Christine, seppur a stento, decide di crederle.Ma Leroy, il servo della famiglia, intuisce che Rhoda \u00e8 coinvolta direttamente nella vicenda, glielo legge negli occhi, capisce che entrambi sono fatti della stessa pasta. L'uomo gioca la carta dell'astuzia, le dice che lui sa che \u00e8 stata lei l'autrice del delitto, e che la polizia, aiutata dai cani da fiuto, scoprir\u00e0 che il bastone prontamente lavato che troveranno vicino al pontile \u00e8 quello che lei ha usato per uccidere il compagno. A queste parole Rhoda risponde con indifferenza, asserendo che si tratta di un mucchio di fantasie. Ma quando l'uomo le dice anche che il sangue che troveranno sul bastone non si pu\u00f2 lavare, la bambina ha un sussulto.La sera, parlando col padre criminologo e con l'amico scrittore Reginald, Christine chiede se la delinquenza infantile sia causata dal tipo di ambiente circostante. Il criminologo risponde che i delitti minorili provengono da bambini di qualunque strato sociale e da ogni tipo di ambiente, e che si \u00e8 riscontrato piuttosto essere una condizione ereditaria, di bambini nati ciechi a qualsiasi tipo di rimorso e privi di piet\u00e0, trattandosi quindi di \"cattivi semi\", di \"gigli neri\". Come la famosa criminale Bessie Denker, la quale inizi\u00f2 una serie di efferati delitti all'et\u00e0 di 10 anni, e che scomparve misteriosamente lasciando una figlia sola. In seguito, turbata, racconta al padre di aver sempre pensato di essere stata adottata, e di fare il sogno ricorrente di lei bambina scappata di casa, con una voce che chiamava una certa Ingold Denker. Non potendo pi\u00f9 mentire alla figlia, il padre le confessa di averla adottata, e che lei \u00e8 in realt\u00e0 la figlia della criminale Bessie.La sera stessa, dopo cena, Rhoda si aggira furtivamente in casa con un sacchetto in mano, diretta alla fornace; Christine se ne accorge, la ferma, e le strappa il sacchetto di mano, da cui cadono le scarpette col tacco di ferro della bambina. A questo punto Rhoda confessa: racconta di essere stata lei a colpire Claude con la suola delle scarpe per potergli prendere la medaglia; prima sulla fronte, poi, quando egli tentava di risalire sul pontile, sulle mani. In preda al terrore, Christine decide di difendere la figlia, consentendole di bruciare le scarpe e distruggendo cos\u00ec le prove.L'indomani, Leroy stuzzica ancora Rhoda, dicendole di aver capito che per colpire Claude in realt\u00e0 ha usato le scarpe con la suola di ferro, che indossava sempre e che stranamente non aveva pi\u00f9 messo dal loro precedente incontro. Rhoda risponde di averle bruciate nella fornace. Alla dichiarazione di Leroy di essere in possesso delle scarpette, riprese prontamente dalla fornace e nascoste, Rhoda reagisce con agitazione e le richiede indietro con veemenza. A questo punto, data la reazione della bambina, Leroy, che in realt\u00e0 era ignaro, viene a conoscenza della verit\u00e0. Apre la fornace e incredulo vi trova i ferretti delle scarpe.Poco pi\u00f9 tardi Rhoda prende dei fiammiferi, appicca un incendio nello scantinato in cui si trova Leroy e lo chiude dentro. La bambina rientra tranquillamente in casa e mentre si odono le urla d'aiuto dell'uomo, lei suona felicemente il piano. I vicini riescono a liberare Leroy dalle fiamme, ma le gravissime ustioni ne provocano la morte.Dopo l'ennesima prova di spietatezza da parte della figlia, Christine, distrutta dalla consapevolezza di esserne la concausa, e di essere inoltre l'anello di congiunzione di questo \"cattivo seme\", decide di porre fine alla vita di entrambe. Dopo aver detto di aver gettato la medaglia nella baia, somministra a Rhoda una dose eccessiva di vitamine, mentre lei si spara in testa. Rhoda riesce a salvarsi, mentre Christine rimane in coma.La notte, Rhoda, di nascosto esce di casa e si dirige alla baia. Sul pontile prende un retino per cercare di ripescare la medaglia, ma nello stesso momento un fulmine colpisce il pontile, polverizzandolo e facendolo crollare in acqua. Christine si riprende.\nCuriosit\u00e0.\nAlla fine del film, i protagonisti vengono presentati in stile teatrale dalla voce narrante; il tutto si conclude con Nancy Kelly che sculaccia Patty McCormack.\nCensura.\nNonostante il romanzo finisca con la morte di Christine e la sopravvivenza della crudele Rhoda, il codice Hays in uso proibiva usare un finale in cui si mostrasse che il crimine paga. Il finale del film presenta perci\u00f2 un finale opposto, con Christine che si salva e Rhoda che muore.\nRestrizioni.\nIn Italia la visione nelle sale venne vietata ai minori di 16 anni. Solo nel 1997 venne ammessa la visione senza limiti di et\u00e0."}
{"id": "2651244", "revid": "438678", "url": "https://it.wikipedia.org/wiki?curid=2651244", "title": "Non desiderare la donna d'altri (film 1958)", "text": "Non desiderare la donna d'altri (\"Lonelyhearts\") \u00e8 un film del 1958 diretto da Vincent J. Donehue.\nTrama.\nUn giovane scrittore idealista viene assunto da un cinico direttore di giornale affinch\u00e9 si occupi di una rubrica per cuori solitari. Gli piacerebbe fare qualcosa di pi\u00f9 che rispondere alle lettere, ma si scontra con la dura realt\u00e0."}
{"id": "2651245", "revid": "124915781", "url": "https://it.wikipedia.org/wiki?curid=2651245", "title": "Software bloat", "text": "Il software bloat, o bloatware (in italiano: \"rigonfiamento del software\"), \u00e8 la tendenza dei nuovi sistemi operativi a presentarsi all'installazione con configurazioni di dimensioni molto grandi o comprendenti app senza che venga preventivamente richiesto all'utente se intenda o meno installarli.\nSono infatti talvolta automaticamente installate applicazioni che non sono usate dalla maggior parte dell'utenza, o che comunque utilizzano pi\u00f9 risorse del necessario offrendo in cambio poco o nessun beneficio agli utenti. La definizione \"software bloat\" si utilizza anche con riferimento ai programmi preinstallati nei computer e negli smartphone che vengono acquistati; non di rado i programmi si trovano in versione trial,di prova, sono cio\u00e8 utilizzabili gratuitamente per un certo periodo, al termine del quale per continuare ad usarli si dovranno acquistare le relative licenze.\nCause.\nGli sviluppatori di software degli anni settanta pativano molte limitazioni per quanto riguardava le memorie di massa e la quantit\u00e0 di memoria di lavoro (RAM). Ogni byte e ciclo della CPU (ciclo di clock del processore) era prezioso e il software veniva progettato in base alle risorse hardware in possesso.\nLa situazione si \u00e8 in seguito capovolta: l'hardware costa sempre meno e la riduzione del costo di sviluppo \u00e8 vista dal marketing come prioritaria. In parte, questo avviene grazie all'avanzamento tecnologico che ha portato un aumento della capacit\u00e0 di calcolo ed in conseguenza ad una diminuzione del tempo di sviluppo (vedi legge di Moore). La diffusione dei computer a tutti i livelli, nel mondo degli affari e nella vita quotidiana, ha portato ad uno sviluppo dell'industria del software che ha raggiunto una dimensione varie volte pi\u00f9 grande di quella degli anni settanta. Infine, lo sviluppo dei \"tool\" di programmazione spesso fa conseguire risultati ottimi come l'integrazione in un programma di tutte le caratteristiche primarie.\nUn'altra causa del \"software bloat\" pu\u00f2 ascriversi agli standard e ai prodotti, che possono creare domanda di integrazione. Attualmente molti sistemi operativi, browser, protocolli e file system, causano \"software bloat\" nei programmi che hanno bisogno di interoperabilit\u00e0. Per esempio, a un programma che dapprima poteva solo salvare in formato TXT adesso \u00e8 richiesto il salvataggio in HTML, XML, XLS, CSV, PDF, DOC, eccetera.\nNel mercato degli smartphone, alcune aziende sono state accusate di inserire \"bloatware\" preinstallati di vario genere nei propri prodotti, e sono frequenti le guide, soprattutto in rete, su come disinstallarli."}
{"id": "2651252", "revid": "486946", "url": "https://it.wikipedia.org/wiki?curid=2651252", "title": "I'm magic", "text": ""}
{"id": "2651255", "revid": "124627447", "url": "https://it.wikipedia.org/wiki?curid=2651255", "title": "Margaret Pole", "text": "Fu tra i pochi membri superstiti della dinastia dei Plantageneti dopo la Guerra delle due rose; fu giustiziata per ordine di Enrico VIII che era figlio di sua cugina Elisabetta di York. Papa Leone XIII la beatific\u00f2 come martire della Chiesa cattolica il 29 dicembre 1889.\nBiografia.\nLady Margaret nacque nel Castello di Farleigh Hungerford nel Somerset, figlia maggiore del Giorgio Plantageneto, duca di Clarence e di Isabella Neville, la figlia maggiore di Richard Neville, conte di Warwick e Salisbury (\"Warwick the Kingmaker\") e di Anne de Beauchamp, sua moglie, che eredit\u00f2 la Contea di Warwick. Suo nonno era stato ucciso in combattimento contro suo zio, Edoardo IV d'Inghilterra nella Battaglia di Barnet; suo padre era stato creato in seguito Conte di Warwick e Salisbury; egli era gi\u00e0 Duca di Clarence. Edoardo IV aveva dichiarato che il fratello minore di Margaret, Edward, fosse conosciuto come Conte di Warwik per titolo di cortesia, ma nessun dignit\u00e0 di pari era mai stata creata per lui.\nQuando Margaret ebbe tre anni, sua madre e suo fratello minore morirono, suo padre uccise due dei suoi servi che credeva li avesse avvelenati e per questo fu condannato alla privazione dei diritti civili, alla confisca delle sue terre e infine fu giustiziato. Alla morte di Edoardo IV, il fratello di questi, Riccardo, duca di Gloucester, rivendic\u00f2 il diritto di salire al trono col nome di Riccardo III d'Inghilterra, dichiarando che non essendo valido il matrimonio del defunto re, i figli che ne erano nati erano illegittimi ed inabili alla successione, ma anche che Margaret e suo fratello erano esclusi dal trono in conseguenza della condanna del padre.\nDopo la sconfitta di Riccardo III nella Battaglia di Bosworth nel 1485, il nuovo re Enrico VII d'Inghilterra spos\u00f2 Elisabetta di York, la figlia di Edoardo IV, e riabilit\u00f2 i discendenti del duca di Clarence: Edward, fratello di Margaret, fu brevemente mostrato in pubblico nella Cattedrale di St Paul's nel 1487 in risposta alla presentazione dell'impostore Lambert Simnel come il 'Conte di Warwick' ai lords irlandesi e, poco tempo dopo, probabilmente nel mese di novembre 1487, lo stesso re Enrico diede Margaret in sposa a Sir Richard Pole, uno dei suoi cugini (la madre di Richard Pole era sorellastra della madre del Re, Lady Margaret Beaufort), il che avrebbe reso pi\u00f9 difficile per i cospiratori usarla come mezzo per detronizzarlo. Nel 1499, tuttavia, quando Perkin Warbeck si spacci\u00f2 per il cugino Riccardo di York nel 1499, Edward fu privato dei diritti civili e giustiziato per il coinvolgimento nel complotto.\nSir Richard Pole detenne una serie di uffici nel governo di Enrico VII, il pi\u00f9 alto fu come ciambellano di Arturo, principe di Galles, figlio maggiore di Enrico. Quando Arturo spos\u00f2 Caterina d'Aragona, Margaret Pole divenne una delle sue dame di compagnia, ma il suo entourage fu sciolto quando Arturo mor\u00ec nel 1502, durante l'adolescenza.\nNel 1504, Richard Pole mor\u00ec, lasciando Margaret con cinque figli e con ben pochi beni tanto che fu lo stesso Enrico VII a pagare per il funerale di Sir Richard. Per facilitare la situazione, Lady Pole decise di avviare il suo terzogenito, Reginald, alla vita ecclesiastica: Reginald non deluse le aspettative materne compiendo una carriera ricca di eventi: ambasciatore pontificio, cardinale ed arcivescovo di Canterbury accanto a Maria I d'Inghilterra nel suo tentativo di restaurazione della religione cattolica..\nContessa di Salisbury.\nColl'ascesa al trono di Enrico VIII nel 1509, Margaret fu nominata \"lady-in-waiting\" (dama di compagnia) della nuova regina Caterina d'Aragona. Nel 1512 il Parlamento la restaur\u00f2 nelle propriet\u00e0 di suo fratello, cio\u00e8 i terreni di Warwick e Salisbury che erano stati di suo nonno e fino a quel momento amministrati dalla corona; lo stesso atto la restaurava anche nella Contea di Salisbury.\nLady Pole gest\u00ec bene le sue propriet\u00e0; nel 1538 era il quinto pari pi\u00f9 ricco d'Inghilterra. Fu patrona del \"new learning\" come molti aristocratici del Rinascimento; Gentian Hervetus tradusse in inglese il \"De immensa misericordia Dei\" (La grande misericordia di Dio) che Erasmo da Rotterdam aveva scritto per lei.\nDei figli: il primogenito Henry Pole fu creato Barone di Montacute, ovvero di un altro dei titoli gi\u00e0 appartenenti ai Neville, e si fece portavoce per la famiglia alla Camera dei Lords. Il secondogenito, Arthur, divenne uno dei sei Gentiluomini della camera privata anche se la sua carriera ebbe una battuta d'arresto quando il suo protettore, Edward Stafford, III duca di Buckingham, fu condannato per tradimento nel 1521, ma fu presto restaurato per la benevolenza del re. Arthur mor\u00ec giovane intorno al 1526. Il giovane aveva sposato l'erede di Sir Roger Lewknor, ma la stessa suocera e lord Montagu insistettero perch\u00e9 facesse voto di castit\u00e0 perpetua, in modo da conservare la sua eredit\u00e0 per i suoi figli Pole. \nSua figlia Ursula aveva sposato il figlio del duca di Buckingham, Edward Stafford, ma dopo la caduta del duca, alla coppia furono date solo alcune briciole dei suoi possedimenti; fu Margaret ad allevare le sue nipoti Stafford.\nAlla nascita della principessa Maria, in seguito regina come Maria I, Lady Margaret divenne sua madrina e garante per la cresima e fu successivamente nominata governante della principessina e della sua casa. Negli anni successivi si parl\u00f2 addirittura di un possibile matrimonio tra Maria e Reginald Pole, che non aveva ancora ricevuto gli ordini sacri: non fu ordinato sacerdote fino a poco prima di diventare arcivescovo nel 1556. Tuttavia, quando si cominci\u00f2 a parlare di divorzio del re da Caterina d'Aragona, Reginald Pole coraggiosamente espresse la sua opinione nella vicenda e lasci\u00f2 l'Inghilterra poco dopo.\nLa giovane principessa Maria era ancora affidata alle cure di Lady Margaret, quando Enrico spos\u00f2 Anna Bolena e quando Lady Margaret contrast\u00f2 i tentativi del re di dichiarare Maria illegittima, il sovrano la rimosse dal suo incarico, nonostante ella lo implorasse di poter seguire e servire Maria a proprie spese.\nMargaret torn\u00f2 a corte dopo la caduta di Anna Bolena, ma quando nel 1530 il figlio Reginald invi\u00f2 a re Enrico una copia del suo trattato pubblicato \"Pro ecclesiasticae unitatis defensione\", in risposta ai quesiti postigli a nome del Re da Thomas Cromwell, Cuthbert Tunstall, Thomas Starkey e altri, ed in cui denunciava la politica del sovrano, Enrico VIII decise che la famiglia Pole avrebbe pagato per l'insulto.\nReclusione.\nLa tragedia della famiglia Pole si consum\u00f2 nel giro di poco tempo. Nonostante non vi fossero prove evidenti di un loro coinvolgimento in complotti contro il sovrano, Margaret e i figli furono rinchiusi alla Torre di Londra nel 1538. Il secondogenito Sir Geoffrey Pole, per aver salva la vita, confess\u00f2 ed accus\u00f2 i parenti e fu l'unico a sopravvivere. La madre e il figlio maggiore Henry furono condannati a morte, mentre il giovane figlio di questi, imprigionato, mor\u00ec l'anno dopo.\nEsecuzione.\nMargaret Pole rifiut\u00f2 fino alla fine di riconoscersi colpevole di tradimento. Il testo seguente \u00e8 stato trovato inciso sulla parete della sua cella:\nLa mattina del 27 maggio 1541 (alcune fonti dicono 28 maggio), Lady Margaret Pole, Contessa di Salisbury, venne a sapere che la sua esecuzione avrebbe avuto luogo entro un'ora. Lei rispose che nessun delitto le era stato imputato, tuttavia, venne tolta dalla sua cella e portata sul posto, nei perimetri della Torre di Londra, dove era stato preparato un blocco di legno. Essendo nobile di nascita, l'esecuzione non venne eseguita davanti all'intera popolazione, ma vi furono comunque circa centocinquanta testimoni.\nFu giustiziata con una barbarie spaventosa. Poich\u00e9 aveva circa sessantasette anni ed era una donna ormai fragile e malata fu trascinata con forza verso il ceppo, davanti al quale rifiut\u00f2 di porre la testa, finendo con l'essere costretta; mentre si dibatteva, l'inesperto boia sbagli\u00f2 pi\u00f9 volte, colpendola sulla spalla piuttosto che sul collo. Per completare l'esecuzione furono necessari pi\u00f9 di dieci colpi. Un'altra voce riferisce tuttavia che dopo il primo colpo maldestro, Margaret fosse scappata ed inseguita dal boia che per completare il suo lavoro le infer\u00ec undici colpi.\nFu sepolta nella cappella di San Pietro ad Vincula all'interno della Torre di Londra.\nBeatificazione.\nSuo figlio, Reginald Pole, disse che non avrebbe \"... mai avuto paura di farsi chiamare figlio di una martire\".\nIn seguito \u00e8 stata onorata dai cattolici e in quanto tale fu beatificata nel 1886 da Papa Leone XIII.\nFigli.\nDal matrimonio con Sir Richard Pole nacquero cinque figli:"}
{"id": "2651259", "revid": "438678", "url": "https://it.wikipedia.org/wiki?curid=2651259", "title": "La scarpetta e la rosa", "text": "La scarpetta e la rosa (\"The Slipper and the Rose - The Story of Cinderella\") \u00e8 un film del 1976 diretto da Bryan Forbes con protagonisti Richard Chamberlain e Gemma Craven. \u00c8 basato sulla classica fiaba di Cenerentola.\nTrama.\nIl Principe Edward, del regno di Euphrania, \u00e8 alla ricerca di una sposa. Nel suo stesso reame vive Cenerentola, una bellissima fanciulla che, dalla morte della madre, \u00e8 costretta dalla crudele matrigna a svolgere tutte le faccende domestiche come una serva. La fanciulla e il Principe si incontrano magicamente durante un ballo a palazzo: Cenerentola, grazie all'aiuto della fata madrina, riesce a prendere parte al ricevimento con un bellissimo abito, e, senza essere riconosciuta da nessuno, fa innamorare di s\u00e9 Edward. Ma a mezzanotte \u00e8 costretta ad abbandonare il castello, lasciando dietro di s\u00e9 solo una minuscola scarpina di cristallo. Con questo romantico oggetto, il Principe ritrover\u00e0 la sua amata e la porter\u00e0 via dalla vita misera e infelice che Cenerentola conduceva, sposandola e facendone la sua Regina."}
{"id": "2651262", "revid": "287204", "url": "https://it.wikipedia.org/wiki?curid=2651262", "title": "Operazione Crepes Suzette", "text": ""}
{"id": "2651263", "revid": "478814", "url": "https://it.wikipedia.org/wiki?curid=2651263", "title": "Stuttgart Masters 2001", "text": "Lo Stuttgart Masters 2001 (precedentemente conosciuto anche come \"Eurocard Open\") \u00e8 stato un torneo di tennis giocato sul cemento indoor. \u00c8 stata la 15\u00aa e ultima edizione dello Stuttgart Masters, e faceva parte della categoria ATP Masters Series nell'ambito dell'ATP Tour 2001. Il torneo si \u00e8 giocato alla Schleyerhalle di Stoccarda in Germania, dal 15 al 22 ottobre 2001.\nCampioni.\nSingolare.\n Tommy Haas ha battuto in finale Maks Mirny 6\u20132, 6\u20132, 6\u20132\nDoppio.\n Maks Mirny / Sandon Stolle hanno battuto in finale Ellis Ferreira / Jeff Tarango 7\u20136(3), 6\u20133"}
{"id": "2651268", "revid": "136801", "url": "https://it.wikipedia.org/wiki?curid=2651268", "title": "Stuttgart Masters", "text": ""}
{"id": "2651269", "revid": "278830", "url": "https://it.wikipedia.org/wiki?curid=2651269", "title": "\u221a", "text": ""}
{"id": "2651272", "revid": "1543377", "url": "https://it.wikipedia.org/wiki?curid=2651272", "title": "Proust era un neuroscienziato", "text": "Proust era un neuroscienziato \u00e8 un saggio di Jonah Lehrer pubblicato per la prima volta in inglese nel 2007 e apparso in italiano nel 2008. Con questo suo primo libro Lehrer sostiene che alcune scoperte scientifiche del XX e del XXI secolo sono riscoperte di precedenti intuizioni avute da alcuni artisti, tra cui Marcel Proust.\nDescrizione.\nCon un approccio multidisciplinare, Jonah Lehrer mette in relazione le neuroscienze con l'arte e la letteratura e, in una sintesi tra cultura umanistica e cultura scientifica, analizza l'opera e le intuizioni di alcuni artisti, argomentando l'idea che la scienza non \u00e8 l'unica via possibile per la conoscenza.\nLehrer racconta come Walt Whitman, George Eliot, Auguste Escoffier, Marcel Proust, Paul C\u00e9zanne, Igor' F\u00ebdorovi\u010d Stravinskij, Gertrude Stein e Virginia Woolf abbiano distinto alcune funzioni essenziali della mente umana, anticipando, con le loro intuizioni, diverse scoperte scientifiche successive, nell'ambito della linguistica, della chimica, e delle neuroscienze.\nAd esempio Lehrer spiega come Walt Whitman abbia intuito le basi biologiche del pensiero umano; come la scrittura sperimentale di Gertrude Stein faceva presagire il lavoro di Noam Chomsky sulla grammatica; come la coscienza estetica di Stravinskij abbia anticipato le scoperte dei neuroscienziati sui modelli sviluppati dal cervello per il riconoscimento delle sequenze di note; come il cuoco Escoffier abbia rifondato le linee portanti dell'alta cucina tenendo conto del gusto umami, quando la scienza non ne aveva dimostrato l'esistenza; o come Marcel Proust abbia penetrato i misteri della memoria immergendosi nei suoi ricordi e mettendoli in relazione con il gusto e l'olfatto.\nNel capitolo su Proust, Lehrer fa riferimento a uno studio del 2002 pubblicato da Rachel Herz, una neuropsicologa della Brown University, secondo cui il gusto e l'olfatto sono in collegamento diretto con l'ippocampo, che svolge un ruolo importante nella memorizzazione, e i due sensi hanno un ruolo importante sia nella formazione dei ricordi che nella loro evocazione."}
{"id": "2651280", "revid": "122069215", "url": "https://it.wikipedia.org/wiki?curid=2651280", "title": "Vasile Maftei", "text": "Carriera.\nClub.\nMaftei ha iniziato a giocare da professionista nel 2000 con il Tractorul Bra\u015fov, per poi passare nel 2001 al , club in cui milita per 8 anni. Nel 2009 passa all'Unirea Urziceni, campione di Romania in carica e nel 2010 al CFR Cluj.\nNazionale.\nMaftei ha esordito con la Nazionale rumena il 28 febbraio 2006 nella partita amichevole vinta dai rumeni per 2-0 contro l'Armenia in cui ha segnato la sua unica rete in 12 presenze in Nazionale (l'ultima di queste l'8 febbraio 2011 nell'amichevole pareggiata 2-2 contro l'Ucraina)."}
{"id": "2651282", "revid": "1865216", "url": "https://it.wikipedia.org/wiki?curid=2651282", "title": "Shun'ichi Yukimuro", "text": "Talvolta usa lo pseudonimo Akane Nishiura. \u00c8 stato uno dei veterani del panorama giapponese in fatto di animazione.\nDopo il diploma di scuola media frequenta la scuola per sceneggiatori, vince un premio ed inizia a lavorare come assistente sceneggiatore nel 1964 presso la Mushi Production. Seguir\u00e0 un lungo impegno presso la Toei. Nel 1981 crea il manga \"Ojaho! Spank\", il quale, nella versione anime prodotta da TMS Entertainment, gli fece vincere il premio Kodansha per i manga del 1981."}
{"id": "2651284", "revid": "436907", "url": "https://it.wikipedia.org/wiki?curid=2651284", "title": "Ain't Nothing Wrong", "text": "Ain't Nothing Wrong \u00e8 il secondo singolo del cantante R&amp;B statunitense Houston, estratto dall'album di debutto \"It's Already Written\". La canzone \u00e8 stata prodotta dal duo di beatmaker The Underdogs, di cui fanno parte Harvey Mason Jr. e Damon Thomas, i quali assieme ad altri hanno anche scritto parte del testo.\nInformazioni.\nDiversamente dal precedente singolo d'esordio \"I Like That\" prodotto dai Trak Starz che aveva conseguito risultati notevoli negli USA e aveva spopolato in tanti altri paesi, \"Ain't Nothing Wrong\" ha raggiunto solo la posizione n.70 all'interno della \"Billboard Hot R&amp;B/Hip-Hop Songs\". In Finlandia e in Regno Unito \u00e8 per\u00f2 riuscita a entrare in chart.\nTuttora, questi due rimangono gli unici singoli estratti dall'album, nonch\u00e9 gli unici due dell'artista.\nVideoclip.\nIl videoclip inizia con Houston alla guida della sua auto di lusso in un pomeriggio d'estate, che sta andando a prendere la sua ragazza. Nella scena seguente si ferma a una stazione di servizio e comincia a corteggiare un'altra ragazza col pretesto di aiutarla ad effettuare un cambio di denaro. Non solo, ma istantaneamente fa anche su di essa alcune fantasie erotiche, fantasie che ovviamente non si concretizzano in realt\u00e0. La ragazza quindi ringrazia, saluta e se ne va.\nLa ragazza di Houston lo chiama poi al cellulare per sapere come mai lui non \u00e8 ancora arrivato, e irritata gli attacca il telefono in faccia. Ma questi \u00e8 sempre nella stessa stazione di servizio e ha adocchiato un'altra bella ragazza vicino alla pompa di benzina, che gli sorride. Lui va l\u00ec, stringendosi molto a lei l'aiuta a fare il pieno in un'altra auto l\u00ec vicino e la guarda intensamente negli occhi. Houston allora rif\u00e0 sul momento nuove, coinvolgenti fantasie erotiche, mentre la ragazza continua a guardarlo con vivo interesse; lui poi se ne va e la lascia l\u00ec estasiata.\nNell'ultima scena (a questo punto la canzone si interrompe prima e parte \"My Promise\", altra traccia presente in \"It's Already Written\") il cantante arriva finalmente dalla sua ragazza, la quale ignora quanto \u00e8 successo e nel frattempo ha dimenticato la lite di prima. Lei sale in macchina felice di vederlo, lo abbraccia e i due se ne vanno."}
{"id": "2651285", "revid": "104458", "url": "https://it.wikipedia.org/wiki?curid=2651285", "title": "Mateja Robnik", "text": "Biografia.\nStagioni 2003-2008.\nSciatrice polivalente originaria di Lu\u010de e attiva in gare FIS dal novembre del 2002, la Robnik ha debuttato in Coppa del Mondo il 24 gennaio 2004 a Maribor in slalom gigante, senza qualificarsi, e in Coppa Europa il 2 febbraio successivo a Bardonecchia, classificandosi 39\u00aa in supergigante. L'11 dicembre 2004 a Schruns ha ottenuto il suo primo podio in Coppa Europa (3\u00aa in slalom gigante) e in seguito ha esordito ai Campionati mondiali: nella rassegna iridata di Bormio/Santa Caterina Valfruva 2005 \u00e8 stata 44\u00aa nello slalom gigante. Ha debuttato in Nor-Am Cup il 29 novembre 2005 a Winter Park, classificandosi 28\u00aa in slalom speciale.\nIl 28 dicembre 2006 ha ottenuto i primi punti in Coppa del Mondo, grazie al 18\u00ba posto nello slalom gigante di Semmering, e ai successivi Mondiali di \u00c5re 2007 si \u00e8 piazzata 39\u00aa nello slalom gigante. Ha colto la sua unica vittoria in Coppa Europa ad Abetone il 4 febbraio 2008, sempre in slalom gigante, e il 13 marzo successivo il suo ultimo podio nel circuito, a Claviere nella medesima specialit\u00e0 (2\u00aa).\nStagioni 2009-2015.\nIl 29 novembre 2008 ha ottenuto ad Aspen in slalom gigante il suo miglior piazzamento in Coppa del Mondo (11\u00aa); in seguito ai Mondiali di Val-d'Is\u00e8re 2009, sua ultima presenza iridata, ha ottenuto il 25\u00ba posto nella discesa libera, il 12\u00ba nello slalom gigante, il 13\u00ba nella supercombinata e non ha completato il supergigante. Il 9 marzo 2012 ha disputato la sua ultima gara di Coppa del Mondo, lo slalom gigante di \u00c5re che non ha completato.\nDopo aver gareggiato prevalentemente in Coppa Europa fino alla stagione 2011-2012, da quella successiva si \u00e8 concentrata sulla Nor-Am Cup: nel circuito continentale nordamericano ha colto due podi, il primo il 5 febbraio 2013 a Vail in slalom gigante (2\u00aa) e l'ultimo il 17 marzo seguente a Squaw Valley nella medesima specialit\u00e0 (2\u00aa). Si \u00e8 ritirata durante la stagione 2014-2015 e la sua ultima gara \u00e8 stata uno slalom gigante universitario disputato il 26 febbraio ad Alyeska, vinto dalla Robnik.\nPalmar\u00e8s.\nCoppa Europa.\nCoppa Europa - vittorie.\nLegenda:\nGS = slalom gigante\nSouth American Cup.\nSouth American Cup - vittorie.\nLegenda:\nGS = slalom gigante"}
{"id": "2651287", "revid": "770813", "url": "https://it.wikipedia.org/wiki?curid=2651287", "title": "For\u021bele Navale Rom\u00e2ne", "text": "For\u021bele Navale Rom\u00e2ne \u00e8 la marina militare della Romania ed opera nel Mar Nero.\nStoria.\nOttocento.\nA seguito dell'unione della Valacchia e della Moldavia nel 1859 vennero unite le flotte che costituirono, il 22 ottobre 1860, il \"Corpul Flotilei\" con sede ad Izma\u00efl. L'anno successivo inizi\u00f2 il processo di ammodernamento e la sede centrale venne spostata nel 1864 a Br\u0103ila e tre anni pi\u00f9 tardi a Gala\u021bi dove nel 1872 venne inaugurata la prima scuola di marina. La prima nave costruita nei cantieri di Giurgiu fu la \"Rom\u00e2nia\" nel 1864 mentre nel 1873 venne acquistata la \"Fulgerul\" costruita a Tolone, che era la prima nave rumena ad aver navigato nel mar Mediterraneo.\nCon la legge del 22 maggio 1898 la Marina venne organizzata in due divisioni: la Divisione del Mar Nero con sede a Costanza e la Divisione del Danubio con sede a Gala\u021bi mentre la sede centrale venne trasferita nella capitale Bucarest.\nLa Marina Reale.\nLa prima battaglia dove venne impiegata la marina fu durante la seconda guerra balcanica del 1913, seguite da diverse operazioni nel Mar Nero e lungo il Danubio durante la prima guerra mondiale. Negli anni venti e trenta prosegu\u00ec il percorso di ammodernamento. Nel 1930 cambi\u00f2 nome in \"Marina Regal\u0103\" (marina reale) e nel 1936 fu subordinata al ministero dell'aviazione e della marina fino al 1940 quando fu creato il sottosegretario di stato della marina.\nClasse M\u0103r\u0103\u0219ti.\nNella forza navale romena prestarono servizio due unit\u00e0 di costruzione italiana, appartenenti alla classe Aquila, impostate nel 1914 per i romeni ma requisite dalla Regia Marina allo scoppio della guerra; inizialmente vennero rinominate Nibbio e Sparviero e poi ribattezzate \"M\u0103r\u0103\u0219ti\" e \"M\u0103ra\u0219e\u0219ti\" in ricordo di due battaglie vinte dai romeni durante la prima guerra mondiale e vennero impiegati come cacciatorpediniere conduttori di flottiglia. Le due unit\u00e0 che nella nuova marina di appartenenza costituirono la Classe M\u0103r\u0103\u0219ti, nel corso del secondo conflitto mondiale, nel quale la Romania era schierata a fianco dell'Asse, vennero impiegate nel Mar Nero principalmente in compiti di scorta tra il Bosforo e la Crimea.\nIl \"M\u0103r\u0103\u0219ti\" sub\u00ec pi\u00f9 volte infruttuosi attacchi subacquei: il 7 settembre 1942 (ad opera del sommergibile sovietico \"SHCH 207\") ed il 7 luglio 1943 (da parte del sommergibile sovietico \"SHCH 201\").\nNell'agosto 1944 un colpo di stato condotto dal re Mihai, con il supporto degli oppositori politici e dell'esercito, depose Antonescu e mise l'esercito della Romania a fianco agli Alleati. Il colpo di stato per\u00f2 ebbe l'effetto di una capitolazione in quanto acceler\u00f2 l'avanzata dell'Armata Rossa all'interno della Romania e l'armistizio del successivo 12 settembre 1944, venne firmato alle condizioni imposte dai sovietici.\nIl 29 agosto 1944, con l'occupazione sovietica della Romania, il \"M\u0103ra\u0219ti\" fu catturato a Costanza dalle truppe sovietiche.\nIncorporato nella Marina sovietica (14 settembre 1944) e ribattezzato \"Lovkyj\" (in cirillico \"\u041b\u043e\u0432\u043a\u0438\u0439\"), il cacciatorpediniere fu assegnato alla Flotta del Mar Nero.\nIl 12 ottobre 1945, conclusasi la guerra, il \"Lovkyj\" venne restituito alla Marina della Romania \u2013 frattanto divenuta una Repubblica socialista e \u201cstato vassallo\u201d dell'URSS \u2013 e ricevette la denominazione di \"D 11\".\nRadiato nel 1963, il \"D 11\" venne avviato alla demolizione.\nIl \"M\u0103ra\u0219e\u0219ti\" il 1\u00ba luglio 1920 prese servizio nella Marina rumena.\nPartecip\u00f2 anche alla seconda guerra mondiale, durante la quale svolse principalmente missioni di scorta convogli sulle rotte tra il Bosforo e la Crimea. Sub\u00ec pi\u00f9 volte infruttuosi attacchi subacquei: il 6 novembre 1941 (con 6 siluri, ad opera del sommergibile sovietico \"S 33\"), il 1\u00ba giugno 1943 (da parte del sommergibile \"D 4\", con due siluri) ed il 7 luglio 1943 (da parte del sommergibile \"SHCH 201\"). Durante una di tali missioni, il 7 od il 16 luglio 1943, la nave affond\u00f2 il sommergibile sovietico \"M 31\" tra Costanza e Sulina.\nIl 29 agosto 1944, con l'occupazione sovietica della Romania, il \"M\u0103ra\u0219e\u0219ti\" fu catturato a Costanza dalle truppe sovietiche.\nIncorporato nella Marina sovietica (14 settembre 1944) e ribattezzato \"Lyogkyj\" (in cirillico \"\u041b\u0451\u0433\u043a\u0438\u0439\"), il cacciatorpediniere fu assegnato alla Flotta del Mar Nero.\nIl 12 ottobre 1945, conclusasi la guerra, il \"Lyogkyj\" venne restituito alla Marina della Romania \u2013 frattanto divenuta una Repubblica socialista e \u201cstato vassallo\u201d dell'URSS \u2013 e ricevette la denominazione di \"D 12\".\nRadiato nel 1963, il \"D 12\" venne avviato alla demolizione l'anno successivo.\nLa seconda guerra mondiale.\nDurante la seconda guerra mondiale la marina venne impiegata a supporto delle operazioni di terra: attacco alle forze sovietiche lungo il delta del Danubio e trasporto delle truppe sulla riva destra del fiume e protezione dei porti di Sulina e Costanza durante le prime fasi della guerra. Particolarmente significativi i successi riportati il 26 giugno 1941 quando venne affondata la \"Moskva\" e seriamente danneggiata la \"Harkov\", appartenenti alla marina militare sovietica. Durante gli ultimi anni della guerra la marina fu impegnata all'evacuazione delle truppe rumene e tedesche rimaste nella zona di Odessa e Sebastopoli, nell'operazione chiamata \"Opera\u021biunea 60.000\".\nLa marina militare rumena ha avuto a disposizione anche 9 sommergibili, dei quali 8 utilizzati durante la guerra. I pi\u00f9 famosi sono il \"Delfinul\", fabbricato in Italia e varato nel 1936, che nel 1941 affond\u00f2 una nave da trasporto sovietica da 2.000 tonnellate al largo di Jalta e venne in seguito requisito dall'URSS. Il \"Rechinul\" ha effettuato la missione pi\u00f9 lunga, dal 15 giugno al 29 luglio 1944, supportando l'evacuazione dalla Crimea delle truppe rumene e tedesche. Anch'esso fu requisito al termine della guerra e utilizzato come pezzi di ricambio per i sommergibili sovietici. Il \"Marsuinul\" ha partecipato ad un'unica missione prima di essere anche lui requisito.\nIl secondo dopoguerra.\nDopo aver fatto parte del Patto di Varsavia ora la Romania fa parte della NATO e dal 2001 della BLACKSEAFOR.\nNonostante i fondi limitati, la marina ha acquistato nel 2005 due fregate inglesi della Classe Type 22, al prezzo di 116 milioni di sterline; la cosa ha dato luogo ad uno scandalo internazionale in quanto si \u00e8 poi appurato che sono state corrisposte tangenti in entrambi i paesi per avallare l'operazione; le due navi erano state vendute come rottame alla BAe per una cifra di \u00a3100.000 ognuna, e sarebbero state distribuite \"commissioni\" per 8 milioni di sterline mentre il Ministero della Difesa inglese era all'oscuro di tutto.\nFlotta.\nType 22:\nQueste unit\u00e0 portano il nome di due cacciatorpediniere della seconda guerra mondiale della classe Regele Ferdinand.\nFregate leggere (FFL):\nTipo Tarantul:\ntipo Osa:\nMezzi Aerei.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\"\nComandanti.\nDi seguito l'elenco dei comandanti (e gli anni al comando) della marina militare romena (in rumeno \"Marina Militar\u0103 Rom\u00e2n\u0103\"):"}
{"id": "2651289", "revid": "152625", "url": "https://it.wikipedia.org/wiki?curid=2651289", "title": "Everybody Tells a Story", "text": ""}
{"id": "2651294", "revid": "287204", "url": "https://it.wikipedia.org/wiki?curid=2651294", "title": "Floripa Esporte Clube", "text": "Il Floripa Esporte Clube \u00e8 una polisportiva brasiliana con sede a Florian\u00f3polis.\nPallavolo maschile.\nStoria.\nNota tra il 2005 e il 2012 come \"Cimed Esporte Clube\", al termine della stagione 2012-2013 la societ\u00e0 rinuncia della Superliga Serie A per problemi di natura economica. Nella stagione 2013-14 si sfideranno in Superliga Serie B e il Campionato Catarinense.\nRosa 2012-2013.\nL'ultima rosa con la quale il Floripa Esporte Clube ha preso parte alla Superliga S\u00e9rie A.\nAltri sport.\nSebbene quella maschile di pallavolo sia la squadra pi\u00f9 blasonata, la polisportiva comprende altre squadre, come quella di calcio femminile e quella di calcio a 5 maschile."}
{"id": "2651296", "revid": "110157", "url": "https://it.wikipedia.org/wiki?curid=2651296", "title": "Marion Bertrand", "text": "Biografia.\n e attiva in gare FIS dal novembre del 1999, la Bertrand ha esordito in Coppa Europa il 10 gennaio 2001 a Tignes in slalom gigante, in Coppa del Mondo il 12 dicembre 2002 a Val-d'Is\u00e8re nella medesima specialit\u00e0, in entrambi i casi senza completare la prova, e ai Campionati mondiali a \u00c5re 2007, classificandosi 16\u00aa nello slalom gigante.\nIl 29 novembre 2008 ha colto ad Aspen in slalom gigante il suo miglior piazzamento in Coppa del Mondo (8\u00aa) e ha conquistato la prima vittoria in Coppa Europa, nonch\u00e9 primo podio, nello slalom gigante di Courchevel del 19 gennaio 2009; ai successivi Mondiali di Val-d'Is\u00e8re 2009 si \u00e8 piazzata 17\u00aa nello slalom gigante e non ha completato lo slalom speciale. Due anni dopo ai Mondiali di Schladming 2013, suo congedo iridato, \u00e8 stata 16\u00aa nello slalom gigante.\nAi XII Giochi olimpici invernali di , sua unica presenza olimpica, non ha concluso lo slalom gigante. Sempre in slalom gigante il 27 febbraio 2015 ha colto a Monte Pora la sua ultima vittoria, nonch\u00e9 ultimo podio, in Coppa Europa e il 13 marzo successivo ha disputato la sua ultima gara in Coppa del Mondo, a \u00c5re (23\u00aa); si \u00e8 ritirata al termine di quella stessa stagione 2014-2015 e la sua ultima gara in carriera \u00e8 stata uno slalom gigante FIS disputato l'11 aprile a Poljarnye Zori, chiuso dalla Bertrand al 3\u00ba posto.\nPalmar\u00e8s.\nCoppa Europa.\nCoppa Europa - vittorie.\nLegenda:\nGS = slalom gigante\nNor-Am Cup.\nNor-Am Cup - vittorie.\nLegenda:\nGS = slalom gigante"}
{"id": "2651299", "revid": "71433", "url": "https://it.wikipedia.org/wiki?curid=2651299", "title": "Side order of life", "text": ""}
{"id": "2651303", "revid": "729019", "url": "https://it.wikipedia.org/wiki?curid=2651303", "title": "Strada regionale 6 della Murgia Centrale", "text": "La ex strada regionale 6 della Murgia Centrale (SR 6), ora strada provinciale 3 Minervino-Spinazzola (SP 3), \u00e8 una superstrada in territorio pugliese, il cui percorso si svolge completamente nella provincia di Barletta-Andria-Trani. Essa dispone di due corsie per senso di marcia, corsia di emergenza e spartitraffico centrale, \u00e8 priva di incroci a raso e ha una lunghezza complessiva di circa 35\u00a0km.\nPercorso.\nLa ex SR 6 inizia sulla strada statale 93 Appulo-Lucana, nei pressi del casello autostradale di Canosa di Puglia che collega la statale all'autostrada A14; dopo qualche chilometro interseca la ex strada provinciale 231 Andriese-Coratina (ora SP 2); successivamente attraversa i territori dei comuni di Minervino Murge e Spinazzola, affiancandosi alla ex strada provinciale 230 delle Murge (ora SP 4) e infine termina nel territorio di Spinazzola, in localit\u00e0 Cavone, allacciandosi alla ex SP 138 (ora SP 47).\nTuttavia la strada \u00e8 incompleta, a causa del ritrovamento dei resti di un villaggio dell'et\u00e0 del rame nei pressi di Minervino Murge che ha impedito di completare la costruzione di un tratto di strada.\nTale ritrovamento ha causato notevoli ritardi nell'apertura dell'arteria; allo stato attuale, alle porte della citt\u00e0, gli automobilisti devono uscire dalla SP 3 (ex SR 6) per immettersi sulla vecchia strada provinciale di Minervino Murge, per poi ritornare dopo meno di cinque chilometri sulla strada regionale 6, proseguendo in direzione Spinazzola.\nStoria.\nLa ex SR 6 (ora SP 3) \u00e8 stata realizzata per evitare l'isolamento dei comuni dell'entroterra, Minervino Murge e Spinazzola e permettere loro un rapido accesso all'autostrada A14. Essa assume inoltre grande importanza nell'ambito delle infrastrutture stradali della nuova provincia pugliese, consentendo un rapido collegamento con i comuni capoluogo.\nLa gestione \u00e8 stata trasferita dalla Regione Puglia alla Provincia di Bari. Dal 2 novembre 2009 \u00e8 gestita dalla Provincia di Barletta-Andria-Trani. Con il passaggio alla nuova provincia, la strada ha ricevuto la denominazione di strada provinciale 3 Minervino-Spinazzola.\nLa ex strada regionale 6 \u00e8 stata aperta al traffico, limitatamente al primo tratto Canosa di Puglia - Minervino Murge (circa 15\u00a0km), il 6 novembre 2009.\nIl 1\u00ba giugno 2010 \u00e8 stato aperto al traffico anche il secondo tratto Minervino Murge-Spinazzola.\nIl tratto presso Minervino Murge tuttavia non \u00e8 ad oggi (novembre 2020) ancora aperto e il traffico deve deviare sulla strada provinciale SP 4 (delle Murge, ex SP 230)."}
{"id": "2651306", "revid": "2091899", "url": "https://it.wikipedia.org/wiki?curid=2651306", "title": "Intervallo AH", "text": "L'intervallo AH \u00e8 un parametro di conduzione dell'impulso elettrico all'interno del cuore, ricavabile con uno studio elettrofisiologico endocavitario. Esso esprime il tempo necessario ad un impulso elettrico per passare dalla zona del setto inter-atriale vicina al nodo atrio-ventricolare al fascio di His ed \u00e8 quindi, pi\u00f9 precisamente, un parametro della conduzione alla giunzione atrio-ventricolare.\nMisurazione.\nIn condizioni basali l'intervallo AH viene misurato dall'elettrogramma atriale sul setto anteriore destro fino all'inizio del potenziale del fascio di His. I due segnali possono essere registrati con un singolo elettrocatetere inserito a cavallo della valvola tricuspide in sede antero-settale. \nL'intervallo AH \u00e8 quindi la somma dei tempi di passaggio dell'impulso elettrico dall'atrio nelle immediate vicinanze del nodo atrio-ventricolare al nodo atrio-ventricolare e da questo al fascio di His.\nFisio-Patologia.\nI valori normali sono compresi fra 50 e 150 msec circa. Incrementi dell'intervallo AH riflettono in prima battuta disturbi di conduzione delle vie di conduzione dall'atrio al nodo atrio-ventricolare, e della via nodale rapida in particolare, o del nodo atrio-ventricolare.\nUn valore superiore a 200 msec in condizioni basali indica l'assenza della via nodale rapida e che l'impulso \u00e8 veicolato dalla sola via nodale lenta (vedi tachicardia da rientro atrio-ventricolare di tipo nodale). Modificazioni del tono autonomico possono modificare i valori dell'intervallo AH, con accorciamento in caso di aumento del tono simpatico ed allungamento in caso di aumento del tono parasimpatico.\nValori di intervall AH al di sotto dei 50 msec indicano varie condizioni fra le quali rientra la sindrome di Lown-Ganong-Levine (vedi anche intervallo PR). "}
{"id": "2651310", "revid": "1005847", "url": "https://it.wikipedia.org/wiki?curid=2651310", "title": "Samuel Rinnah Van Sant", "text": " Era membro del partito repubblicano.\nBiografia.\nNato a Rock Island, fu Rappresentante della Camera dei rappresentanti del Minnesota dal gennaio 1893 e dal 1895 fu speaker di essa. Van Sant \u00e8 stato anche governatore del Minnesota, dal 7 gennaio 1901 al 4 gennaio 1905, il primo a svolgere un mandato di quattro anni. Durante il suo governatorato ci fu un'importante riforma fiscale, dopo la fine del suo mandato si allontan\u00f2 dalla politica. Fu un orgoglioso veterano della Guerra Civile americana infatti serv\u00ec nel 9\u00ba Reggimento della Cavalleria dell'Illinois, e fu comandante in capo della Grande Armata della Repubblica per un anno, dal 1909 al 1910. Era amichevolmente soprannominato \"Captain Sam\". Spos\u00f2 Ruth Hall con la quale ebbe tre figli. Mor\u00ec a 92 anni nell'Indiana."}
{"id": "2651312", "revid": "1305772", "url": "https://it.wikipedia.org/wiki?curid=2651312", "title": "Supermarket (disambigua)", "text": ""}
{"id": "2651316", "revid": "1516566", "url": "https://it.wikipedia.org/wiki?curid=2651316", "title": "Scivoli di nuovo", "text": "Scivoli di nuovo \u00e8 un singolo del cantautore italiano Tiziano Ferro, pubblicato il 27 novembre 2009 come quinto estratto dal quarto album in studio \"Alla mia et\u00e0\".\nDescrizione.\nLa canzone viene tradotta in lingua spagnola con il titolo \"Deslizas otra vez\".\nIl singolo viene trasmesso in radio a partire dal 27 novembre 2009.\nCon l'uscita del brano, l'album \"Alla mia et\u00e0\" torna in top 10 dopo quasi 70 settimane dalla sua uscita.\nNel 2010 la cantautrice italiana Diana Tejera, coautrice del brano, ne realizza una cover per il suo album \"La mia versione\".\nVideo musicale.\nIl video del brano \u00e8 in bianco e nero ed \u00e8 ambientato all'interno del carcere di Bollate (Milano). Accanto a Tiziano Ferro si muovono e recitano i detenuti, i quali a salto prendono la voce di Ferro cantando le sue parole. Alla fine del brano, si vede Tiziano Ferro seduto a un tavolo mentre stringe le mani di una donna facilmente riconducibile a sua madre.\nAll'inizio del video, passando per i corridoi del carcere, viene inquadrato lo stipite di una cella sul quale \u00e8 riportato il numero 111: si riferisce al secondo album dell'artista, chiamato appunto \"111\", che a sua volta prende spunto dal peso del cantautore quando non era ancora famoso.\nClassifiche.\nIl brano raggiunge la sedicesima posizione della classifica FIMI."}
{"id": "2651317", "revid": "422900", "url": "https://it.wikipedia.org/wiki?curid=2651317", "title": "Samuel R. Van Sant", "text": ""}
{"id": "2651318", "revid": "422900", "url": "https://it.wikipedia.org/wiki?curid=2651318", "title": "Samuel Van Sant", "text": ""}
{"id": "2651322", "revid": "339392", "url": "https://it.wikipedia.org/wiki?curid=2651322", "title": "Cova-Lima", "text": ""}
{"id": "2651324", "revid": "1442080", "url": "https://it.wikipedia.org/wiki?curid=2651324", "title": "Stefano d'Asburgo-Lorena", "text": "Biografia.\nL'Arciduca Stefano Francesco Vittorio d'Austria nacque nel 1817 e sua madre mor\u00ec poco dopo averlo messo al mondo assieme alle sorella gemella, l'Arciduchessa Erminia Amalia Maria (14 settembre 1817, Budapest - 13 febbraio 1842, Vienna). Egli venne cresciuto dalla matrigna, Maria Dorotea di W\u00fcrttemberg. Dotato di grande talento, egli venne educato durante la sua giovinezza a Budapest e nella fattoria di famiglia presso Alscut, ricevendo un'eccellente formazione. Egli era interessato in particolare alle scienze politiche che successivamente studi\u00f2 a Vienna.\nEntrato nell'esercito, ottenne ben presto il rango di Feldmaresciallo Luogotenente. Dal 1839 al 1841 fu alla corte imperiale di Vienna. Nel 1841 viaggi\u00f2 in diversi paesi dell'impero tra cui in Boemia, Regno Lombardo-Veneto, Tirolo, ma anche in Piemonte, Stato Pontificio, Ducato di Modena e Granducato di Toscana. Nel 1843 l'Imperatore e cugino Ferdinando I lo nomin\u00f2 nel 'Landeschef' (parlamento) della Boemia, dove egli rimase sino al gennaio del 1847 quando, alla morte del padre, egli venne chiamato a succedergli come Palatino d'Ungheria, titolo che per\u00f2 mantenne dal 12 novembre di quell'anno sino al 26 settembre 1848 quando, con lo scoppio della rivoluzione, il titolo venne abolito.\nEgli mor\u00ec nel 1867 senza essersi mai sposato e senza mai aver avuto eredi."}
{"id": "2651325", "revid": "287204", "url": "https://it.wikipedia.org/wiki?curid=2651325", "title": "Supermarket (album)", "text": ""}
{"id": "2651330", "revid": "1347902", "url": "https://it.wikipedia.org/wiki?curid=2651330", "title": "Beriev (azienda)", "text": "La Beriev (cirillico: \u0422\u0430\u0433\u0430\u043d\u0440\u043e\u0433\u0441\u043a\u0438\u0439 \u0430\u0432\u0438\u0430\u0446\u0438\u043e\u043d\u043d\u044b\u0439 \u043d\u0430\u0443\u0447\u043d\u043e-\u0442\u0435\u0445\u043d\u0438\u0447\u0435\u0441\u043a\u0438\u0439 \u043a\u043e\u043c\u043f\u043b\u0435\u043a\u0441 \u0438\u043c\u0435\u043d\u0438 \u0413. \u041c. \u0411\u0435\u0440\u0438\u0435\u0432\u0430) \u00e8 un'azienda russa attiva nel settore aeronautico specializzata nel settore degli aerei anfibi. Istituita dal governo sovietico a Taganrog nel 1934 come OKB-49 al quale venne assegnato Georgij Michajlovi\u010d Beriev come direttore, dalla sua fondazione ha progettato e prodotto circa 30 differenti tipi di aeromobili, sia civili sia militari, 14 dei quali sono stati oggetto di una produzione in serie. Oggi nell'azienda vi lavorano circa 3\u00a0000 specialisti. I suoi prodotti vengono identificati con il prefisso Be.\nControllata dalla Irkut Corporation dal 1997, dal 2006 fa parte della United Aircraft Corporation.\nGli aerei prodotti dalla Beriev hanno stabilito ben 250 record di volo in differenti epoche, certificati e registrati dalla F\u00e9d\u00e9ration A\u00e9ronautique Internationale. Inoltre, nel novembre 1989, la Beriev \u00e8 stata l'unica impresa attiva nel campo della Difesa a vincere il Premio della Qualit\u00e0 del governo russo."}
{"id": "2651333", "revid": "110157", "url": "https://it.wikipedia.org/wiki?curid=2651333", "title": "Christina Lustenberger", "text": "Biografia.\nGigantista pura attiva in gare FIS dal dicembre del 1999, la Lustenberger esord\u00ec in Nor-Am Cup il 18 marzo 2000 a Rossland e in Coppa del Mondo il 28 novembre del 2003 a Park City, in entrambi i casi senza completare la prova; due giorni dopo, sempre a Park City, ottenne il primo podio in Nor-Am Cup (3\u00aa). Il 3 dicembre 2004 conquist\u00f2 a Winter Park la prima vittoria nel circuito continentale nordamericano.\nIl 4 febbraio 2006 ottenne a Ofterschwang il miglior piazzamento in Coppa del Mondo (10\u00aa) e il 14 febbraio la sua unica vittoria in Coppa Europa, all'Abetone; ai successivi XX Giochi olimpici invernali di , sua unica presenza olimpica, non complet\u00f2 la gara e il 16 marzo dello stesso anno conquist\u00f2 a Panorama l'ultima vittoria, nonch\u00e9 ultimo podio, in Nor-Am Cup. Prese per l'ultima volta il via in Coppa del Mondo il 5 gennaio 2008, a \u0160pindler\u016fv Ml\u00fdn senza completare la gara; dal gennaio 2008 non prese pi\u00f9 parte a competizioni sciistiche e la sua ultima gara rimase uno slalom gigante FIS disputato il 10 gennaio a Kaprun, non completato dalla Lustenberger.\nPalmar\u00e8s.\nCoppa Europa.\nCoppa Europa - vittorie.\nLegenda:\nGS = slalom gigante\nNor-Am Cup.\nNor-Am Cup - vittorie.\nLegenda:\nGS = slalom gigante"}
{"id": "2651334", "revid": "2208340", "url": "https://it.wikipedia.org/wiki?curid=2651334", "title": "Sottoprefettura di Ishikari", "text": "La \u00e8 una sottoprefettura della prefettura di Hokkaid\u014d, Giappone. Ha un'area di 3.539,84 chilometri quadrati e una popolazione di 2.310.001 abitanti al 2005. \u00c8 stata fondata nel 1897."}
{"id": "2651335", "revid": "481349", "url": "https://it.wikipedia.org/wiki?curid=2651335", "title": "Democrazia Corinthiana", "text": ""}
{"id": "2651336", "revid": "767487", "url": "https://it.wikipedia.org/wiki?curid=2651336", "title": "Zenon de Souza Farias", "text": "Caratteristiche tecniche.\nGiocava come centrocampista. Il suo ruolo era quello di regista, apprezzato per la sua visione di gioco e per la precisione dei passaggi, oltre che per i suoi calci piazzati. Con S\u00f3crates form\u00f2 una coppia di centrocampisti affiatata ed efficace durante il periodo della Democrazia Corinthiana.\nCarriera.\nClub.\nCresciuto nell'Ava\u00ed dopo aver debuttato nel Campionato Catarinense con l'Herc\u00edlio Luz, si impose all'attenzione nazionale nel Guarani di Carlos Alberto Silva che vinse il IV Copa Brasil, guadagnando nello stesso periodo anche la convocazione in Nazionale da parte di Cl\u00e1udio Coutinho.\nDopo un periodo in Arabia Saudita all'Al-Ahli, torn\u00f2 in Brasile per giocare nel Corinthians, che attraversava in quel momento una fase particolare della propria storia, chiamata Democrazia Corinthiana; con il club vinse due campionati statali consecutivi. Passato all'Mineiro, vinse gli ultimi titoli di club prima di ritirarsi nel 1992 con il S\u00e3o Bento.\nNazionale.\nHa giocato 3 partite per il , venendo incluso tra i convocati per la Copa Am\u00e9rica 1979. Ha inoltre partecipato e vinto a tre edizioni del campionato mondiale di calcio over 35."}
{"id": "2651338", "revid": "287204", "url": "https://it.wikipedia.org/wiki?curid=2651338", "title": "Sottoprefettura di Kamikawa", "text": "La \u00e8 una sottoprefettura della prefettura di Hokkaid\u014d, Giappone. Ha un'area di 9.852,21 chilometri quadrati e una popolazione di 535.456 abitanti al 2005. \u00c8 stata fondata nel 1897."}
{"id": "2651342", "revid": "1005847", "url": "https://it.wikipedia.org/wiki?curid=2651342", "title": "John L. Gibbs", "text": " Nato nella Contea di Bradford, frequent\u00f2 la Ann Arbor Law School, laureandosi nel 1861. Nel 1862, fu eletto procuratore della contea di Freeborn nel Michigan, la quale oggi non \u00e8 pi\u00f9 una contea.\nFu eletto quattro volte alla Camera dei rappresentanti del Minnesota, nella quale fu anche speaker due volte. Fu vice governatore sotto il governatore David Marston Clough dal 5 gennaio 1897 al 3 gennaio 1899. Gibbs spos\u00f2 Martha Partridge Robson nel 1867 e mor\u00ec nel 1908 a Owatonna."}
{"id": "2651343", "revid": "287204", "url": "https://it.wikipedia.org/wiki?curid=2651343", "title": "Sottoprefettura di Kushiro", "text": "La \u00e8 una sottoprefettura della prefettura di Hokkaid\u014d, Giappone. Ha un'area di 5.996,38 chilometri quadrati e una popolazione di 271.196 abitanti al 2004. \u00c8 stata fondata nel 1897."}
{"id": "2651348", "revid": "422900", "url": "https://it.wikipedia.org/wiki?curid=2651348", "title": "John La Porte Gibbs", "text": ""}
{"id": "2651353", "revid": "287204", "url": "https://it.wikipedia.org/wiki?curid=2651353", "title": "Sottoprefettura di Nemuro", "text": "La \u00e8 una sottoprefettura della prefettura di Hokkaid\u014d, Giappone. Ha un'area di 8.533,96 chilometri quadrati e una popolazione di 86.152 abitanti al 2004. \u00c8 stata fondata nel 1897.\nGeografia fisica.\nDistretti.\nAltri distretti e comuni delle Isole Curili meridionali sono amministrati dalla Russia bench\u00e9 rivendicati dal Giappone, altri ancora esistevano in territori persi dal Giappone col Trattato di San Francisco."}
{"id": "2651357", "revid": "287204", "url": "https://it.wikipedia.org/wiki?curid=2651357", "title": "Felipe de Castro", "text": "Biografia.\nDopo aver compiuto un corso di studi nella sua citt\u00e0 ed a Santiago di Compostela, Castro si trasfer\u00ec dapprima a Lisbona (1724) e poi a Siviglia, residenza in quel momento della Corte, entrando a lavorare nel laboratorio di Pedro Duque y Cornejo per studi di perfezionamento.\nA Siviglia esegu\u00ec, sotto la direzione di Cornejo, statue di \"San Leandro\" e \"San Isidoro\", per la pala d'altare della Virgen de las Aguas nella chiesa di San Salvador.\nQuando lo stile neoclassico incominci\u00f2 a penetrare anche in Spagna, Castro si rec\u00f2 a Roma, nel 1734, per osservare i monumenti ed i marmi antichi. Nella citt\u00e0 capitolina collabor\u00f2 con Giuseppe Rusconi e Filippo della Valle e conobbe Anton Raphael Mengs.\nA Roma nel 1739 vinse il primo premio per la scultura all'Accademia di San Luca. Tra le sue opere romane, Castro si mise in evidenza per la rappresentazione degli angeli, realizzata per la basilica di Sant'Apollinare. \nAl suo rientro in patria ottenne l'incarico direttivo dell'Accademia fondata da Ferdinando VI, ove ebbe tra i suoi allievi Manuel Francisco \u00c1lvarez de la Pe\u00f1a e Jer\u00f3nimo Antonio Gil. Per aiutarsi in questo compito, ha tradotto dalla Toscana e pubblicato nel 1753 la lezione di Benedetto Varchi. Castro fu un uomo dotto e un lettore colto.\nDa questo momento Castro intraprese una serie di opere storiche, commemorative e celebrative, tra le quali si annover\u00f2 il busto \"Ferdinando VI che presenta lo statuto dell'Accademia\", che rappresentava il re attorniato da figure mitologiche allegoriche, come la regina Barbara sotto le sembianze di Minerva. \nOltre a quest'opera, i busti di Ferdinando VI e della regina Barbara confermarono il talento dello scultore, che non ader\u00ec completamente alla lezione neoclassica, conservando elementi rococ\u00f2 sia per i panneggi sia per la concezione del modellato.\nSia il rilievo della \"Battaglia di Salado\" sia le monumentali statue di Teodosio e di Traiano, realizzate a Madrid furono tra le ultime opere significative dello scultore."}
{"id": "2651360", "revid": "3732", "url": "https://it.wikipedia.org/wiki?curid=2651360", "title": "Enrico Cavacchioli", "text": "Biografia.\nNacque a Pozzallo (Ragusa), da Vincenzo e da Silvia Federici, il 15 marzo 1885.\nTrasferitosi a Milano, esord\u00ec nella letteratura influenzato dapprima dallo stile dannunziano, e successivamente da quello crepuscolare. Ben presto ader\u00ec al movimento futurista, e fu tra i firmatari del Manifesto, pubblicato a Parigi nel 1909. Il suo repertorio si contraddistinse per un'indagine attorno alla tematica della vita e della commedia borghese, analizzata in modo da far emergere l'elemento irrazionale e illusorio a scapito della banale e superficiale cronaca quotidiana.\nLa carriera artistica di Cavacchioli cominci\u00f2 con una raccolta di versi, \"L'incubo velato\" (1906), che gli valse il Premio Nazionale della rivista \"Poesia\" diretta da Marinetti. Seguirono poi le raccolte \"Le ranocchie turchine\" del 1909 e \"Cavalcando il sole\" del 1914.\nFu critico del quotidiano \"Il Secolo\", direttore della rivista \"Il Mondo\", \"Secolo Illustrato\" e del periodico teatrale \"Comoedia\". Fu anche redattore capo della \"Stampa\" di Torino e direttore de \"L'Illustrazione Italiana\" (1935-1939). Nel secondo dopoguerra ebbe la direzione della Gazzetta di Parma.\nPer quanto riguarda il teatro, principale attivit\u00e0 della sua produzione artistica, Cavacchioli diede alla luce diversi lavori, che lo portarono ad essere affiancato a nomi del calibro di Luigi Chiarelli e Luigi Antonelli, per il teatro di matrice grottesca, e, talvolta, anche a Rosso di San Secondo e Pirandello.\nTra le sue commedie, basate sul denominatore comune dello sdoppiamento della personalit\u00e0 dei protagonisti e della irrazionalistica scomposizione dei temi della commedia borghese, immerso in una atmosfera simbolista, ma sempre in una cornice grottesca e illusoria, si annoverarono: \"La campana d'argento\" (1913), \"L'uccello del paradiso\" (1919), \"La danza del ventre\" (1921), \"Allegoria della primavera\" (1923), \"L'oasi\" (1935), \"Le stelle del pozzo\" (1943); queste ultime due esprimenti una certa arretratezza tecnica e contenutistica che si manifest\u00f2 con una profusione di sentimenti e di cronaca. Molte sue messinscena si risolsero in serate di battaglia tra gli spettatori.\nPer la narrativa si ricordano i due romanzi \"Vamp\" del 1930 e \"Serenata celeste\" del 1932, ispirati da D\u2019Annunzio e da Guido da Verona. Si dedic\u00f2 anche alla scrittura di numerosi libretti per opera: \"Zingari\" (Milano 1912), tratto da Pu\u0161kin, per la musica di Ruggero Leoncavallo; \"Marken\", per la musica di Gianni Bucceri; \"I fuochi di san Giovanni\", tratto da Hermann Sudermann, e \"Il donzello\", entrambi per la musica di Ezio Camussi.\nMor\u00ec a Milano il 4 gennaio 1954.\nRiconoscimenti postumi.\nNella sua citt\u00e0 natale, Pozzallo, gli \u00e8 stata intitolata una via nel quartiere Scaro."}
{"id": "2651365", "revid": "123998651", "url": "https://it.wikipedia.org/wiki?curid=2651365", "title": "Cesare de Seta", "text": "Principali attivit\u00e0.\nProfessore emerito di storia dell'architettura all'Universit\u00e0 degli Studi di Napoli Federico II, fondatore del Centro Interdipartimentale di Ricerca sull'Iconografia della Citt\u00e0 Europea, ha insegnato a vario titolo e in diversi periodi della sua attivit\u00e0 al Courtauld Institut of Art di Londra, al Politecnico di Zurigo e alla Columbia University, New York. Nel 1980 fu nominato Directeur d'\u00e9tudes presso l'\u00c9cole des Hautes \u00c9tudes en Sciences Sociales a Parigi, dove ha insegnato periodicamente. Ha diretto il progetto \"Atlas de la ville europ\u00e9enne\", Maison des sciences de l'homme a Parigi. Nel 1994 fu nominato Direttore dell'Istituto Italiano di Cultura a Parigi. Ha collaborato al \"Corriere della Sera\" fino al 1980, poi a \"La Repubblica\" e a \"L'Espresso\". Collabora a \"La Nuova informazione bibliografica\", Il Mulino, a \"L'immaginazione\" e a riviste specialistiche di storia dell'arte italiane e straniere.\nHa curato due tomi della Storia d'Italia, Einaudi (Annali, 5, \"Il Paesaggio\" e Annali, 8, \"Insediamento e Territorio\"). Ha diretto per Laterza la collana \u201cLe citt\u00e0 nella storia d'Italia\u201d, per la quale sono usciti 37 volumi, due dei quali - \"Napoli\" (1980) e \"Palermo\" con L. Di Mauro (1981) - a sua firma.\nHa curato o collaborato a mostre in Italia e all'estero: tra queste \"All'ombra del Vesuvio\", Museo Nazionale di San Martino, Napoli; \"Bernardo Bellotto\", Museo di Castelvecchio, Verona; \"L'architettura del Rinascimento\", Palazzo Grassi, Venezia; \"Grand Tour. The Lure of Italy\", Tate Gallery, Londra \u2013 Palazzo delle Esposizioni, Roma; \"L'immagine della citt\u00e0 in Italia dal XV al XIX secolo\", Palazzo Reale di Napoli; \"Il trionfo del Barocco\", Torino (Stupinigi)-Washington D.C.; \"Luigi Vanvitelli e la sua cerchia\", Palazzo Reale di Caserta. Jacob Philipp Hackert, (Palazzo Reale di Caserta), Imago Urbis Romae. L'Immagine di Roma in et\u00e0 moderna (Musei Capitolini, Roma) 2005; \"Caravaggio to Canaletto. The Glory of italian Baroque and Rococo Painting \"(Szepmuveszeit Muzeum, Budapest) 2013; \"L'immagine della citt\u00e0 europea. Dal Rinascimento al secolo dei Lumi\",(Museo Correr, Venezia), 2014. \"Imago Urbis. La memoria del luogo attraverso la cartografia dal Rinascimento al Romanticismo,\" con N. Osanna Cavadini (Museo Centro culturale Chiasso), 2016."}
{"id": "2651372", "revid": "46291", "url": "https://it.wikipedia.org/wiki?curid=2651372", "title": "Orchis provincialis", "text": "L'orchide di Provenza (Orchis provincialis ) \u00e8 una pianta appartenente alla famiglia delle Orchidacee.\nDescrizione.\n\u00c8 una pianta erbacea alta 20\u201340\u00a0cm, con foglie inferiori oblungo-lanceolate, riunite a rosetta, verdi maculate di bruno, foglie cauline inguainanti il fusto e brattee lanceolate giallastre.\nL'infiorescenze raggruppa da 5 a 30 fiori di colore dal bianco crema al giallo chiaro, \ncon sepali laterali ovati, eretti e sepalo mediano leggermente proteso in avanti, e petali conniventi, pi\u00f9 corti dei sepali. Il labello, trilobato, presenta lobi laterali riflessi e lobo mediano di colore giallo zolfo nella zona centrale, con una fine punteggiatura di colore dall'arancio al porpora; lo sperone \u00e8 cilindrico arcuato e ascendente, pi\u00f9 lungo dell'ovario. Il ginostemio \u00e8 breve, ottuso, con masse polliniche di colore giallo pallido.\nFiorisce da aprile a giugno.\nIl numero cromosomico di \"Orchis provincialis\" \u00e8 2n=42.\nDistribuzione e habitat.\nHa un areale mediterraneo: \u00e8 diffusa dalla penisola iberica e dalla Francia meridionale sino ai Balcani e all'Asia minore. In Italia \u00e8 comune in tutta la penisola e nelle isole maggiori.\nPredilige i suoli leggermente acidi di prati, cespuglieti e boschi, da 0 a 1750 m di altitudine."}
{"id": "2651376", "revid": "1951844", "url": "https://it.wikipedia.org/wiki?curid=2651376", "title": "Fu\u00dfballclub Berlin 1994-1995", "text": "La pagina raccoglie i dati riguardanti il F.C. Berlin nelle competizioni ufficiali della stagione 1994-1995.\nOrganigramma societario.\nArea tecnica:"}
{"id": "2651378", "revid": "767487", "url": "https://it.wikipedia.org/wiki?curid=2651378", "title": "Dimitri De Fauw", "text": "Carriera.\nSu strada ottenne diversi successi nella categoria Under-23, tra cui due vittorie di tappa al Tour du Loir-et-Cher e altrettante al Ronde van Vlaams-Brabant. Fu professionista dall'agosto 2004 al 2008, pur non cogliendo vittorie: fino a tutto il 2005 vest\u00ec la divisa del team Quick Step, dal 2006 al 2007 corse con la Chocolade Jacques-Topsport Vlaanderen mentre nel 2008 fu sotto contratto con la Josan-Mercedes Benz Aalst Cycling Team.\nAttivo principalmente nel ciclismo su pista, si aggiudic\u00f2 numerosi titoli nazionali belgi Open: quattro nella velocit\u00e0, tra nel chilometro da fermo, ma anche uno nel keirin, due nello scratch e uno nell'omnium. Nello scratch fu anche medaglia d'argento Under-23 ai campionati europei 2003, mentre nell'omnium partecip\u00f2 ai campionati del mondo 2007 di Palma di Maiorca, classificandosi sesto.\nAttivo anche nelle Sei giorni, gareggi\u00f2 in coppia tra gli altri con Iljo Keisse, Wouter Van Mechelen, Alexander Aeschbach, Steven De Neef e L\u00e9on van Bon, senza per\u00f2 mai ottenere vittorie. Nel 2006, durante la Sei giorni di Gand, ebbe uno scontro involontario con il ciclista spagnolo Isaac G\u00e1lvez, che perse la vita sbattendo violentemente la testa contro una balaustra; da allora De Fauw cadde in depressione per l'accaduto.\nIl 6 novembre 2009, dopo aver disputato la Sei giorni di Grenoble (in coppia con Marc Hester), si \u00e8 suicidato. Aveva 28 anni."}
{"id": "2651381", "revid": "149727", "url": "https://it.wikipedia.org/wiki?curid=2651381", "title": "Vigadore con Riolo e Portadore", "text": ""}
{"id": "2651382", "revid": "122221125", "url": "https://it.wikipedia.org/wiki?curid=2651382", "title": "Zez\u00e9", "text": "Caratteristiche tecniche.\nGiocava come attaccante.\nCarriera.\nClub.\nInizi\u00f2 nel Fluminense, dove vinse due titoli statali e partecip\u00f2 a diverse edizioni del campionato brasiliano; trasferitosi al Guarani, gioc\u00f2 brevemente prima di passare al Flamengo, con cui vincer\u00e0 due titoli nazionali consecutivi seppur trovando poco spazio in squadra; lasciato il club di Rio de Janeiro, non torner\u00e0 pi\u00f9 a giocare in massima serie, accontentandosi di chiudere la carriera in societ\u00e0 minori specialmente di Minas Gerais, San Paolo e Rio de Janeiro.\nNazionale.\nHa giocato due partite per il , venendo incluso tra i convocati per la Copa Am\u00e9rica 1979."}
{"id": "2651386", "revid": "125911416", "url": "https://it.wikipedia.org/wiki?curid=2651386", "title": "Bel\u00e9n Rodr\u00edguez", "text": "Biografia.\nOrigini.\n\u00c8 la maggiore di tre figli, sorella di Jeremias, nato nel 1988, e di Cecilia, nata nel 1990, entrambi attivi nel mondo dello spettacolo italiano.\nNel 2003 consegue il diploma di liceo artistico a Buenos Aires e successivamente si iscrive alla facolt\u00e0 di scienze della comunicazione e dello spettacolo dell'Universit\u00e0 di Buenos Aires senza completare gli studi.\nModella.\nComincia la sua carriera nel 2001 a 17 anni come modella in Argentina, lavorando anche a Miami e in Messico e divenendo testimonial di diverse case di intimo. Nel 2004 si trasferisce in Italia prendendo la residenza a Milano, dove lavora per vari marchi, tra cui \"Miss Sixty\", \"Taglia 42,\" \"Jadea\", \"Yamamay\", \"Imperfect\", \"John Richmond\", \"Pitti, Monella Vagabonda\".\nNel corso degli anni ha posato per alcuni calendari sexy; il primo prodotto da \"Vuemme\" e pubblicato la prima volta nel 2006, cui fanno seguito, tra gli altri, il calendario glamour del 2006 di De Nardi e il calendario 2008 di \"Maxim\", che ottennero risalto mediatico e successo di vendite. Tra i suoi servizi fotografici pi\u00f9 noti ricordiamo: nel 2009 la copertina del numero 7 di \"Playboy Italia\" nel 2012 le copertine di \"Vanity Fair\", e di \"GQ\", con foto scattate da Douglas Kirkland. Tra il 2016 e il 2017 \u00e8 stata testimonial della linea \"Marciano by Guess\". Nel 2018 viene scelta come testimonial degli abiti da sposa di \"Alessandro Angelozzi Couture\".\nConduttrice televisiva e showgirl.\nIl debutto nella televisione italiana risale al novembre 2006, quando \u00e8 ospite dei programmi televisivi di TeleBoario, rete televisiva locale della Val Camonica. Nella primavera del 2007 conduce insieme a Taiyo Yamanouchi per qualche mese la seconda edizione de \"La tintoria\", show comico di Rai 3 in onda in seconda serata; si tratta della sua prima esperienza su una rete nazionale.\n\u00c8 stata tra i protagonisti dello spot televisivo TIM come \"donna dei sogni\" accanto a Elisabetta Canalis e Christian De Sica. L'anno seguente partecipa, come inviata e co-conduttrice insieme a Selvaggia Lucarelli e altri, al rotocalco televisivo \"Pirati\". Dopo essere apparsa anche su programmi delle reti Mediaset (\"Verissimo\", \"Lucignolo\"), nell'autunno del 2008 partecipa alla sesta edizione de \"L'isola dei famosi\", classificandosi al secondo posto, dietro Vladimir Luxuria, con il 44% dei voti, esperienza grazie alla quale \u00e8 divenuta definitivamente nota anche al grande pubblico.\nNel 2009 presenta l'undicesima edizione di \"Scherzi a parte\" insieme a Claudio Amendola e Teo Mammucari e, con Mammucari, \"Sarabanda\". Tra il 2010 e il 2011 \u00e8 ospite in molti programmi (tra cui il \"Chiambretti Night\", il \"Grande Fratello\" e \"Paperissima\") e si segnala la conduzione del Festival di Sanremo 2011 insieme a Gianni Morandi ed Elisabetta Canalis; al Festival di Sanremo partecipa anche l'anno seguente in sostituzione della valletta Ivana Mr\u00e1zov\u00e1. Nel corso del 2011 ha firmato un contratto di esclusiva con Mediaset, conducendo in seguito, tra gli altri, \"Colorado\" e la terza edizione di \"Italia's Got Talent\".\nAl di fuori delle reti Mediaset, nel 2015 \u00e8 stata ospite anche del talk show di LA7 \"Announo\" e della serata-evento \"Andrea Bocelli - Il mio cinema\", in onda su Rai 1 con la conduzione di Massimo Giletti. Nel 2017 prende parte al programma \"Selfie - Le cose cambiano\". Nel 2019 conduce, assieme a Paolo Ruffini, Gianluca Fubelli e ai PanPers il programma \"Colorado\". Dal 9 febbraio 2022 conduce \"Le Iene\" con Teo Mammucari.\nAttrice.\nDopo il debutto al cinema nel cinepanettone del 2010 \"Natale in Sudafrica\" di Neri Parenti, ha recitato in \"Se sei cos\u00ec ti dico s\u00ec\", film del 2011 di Eugenio Cappuccio e nel film del 2015 \"Non c'\u00e8 2 senza te\", di Massimo Cappelli.\nIn televisione, dopo un'esperienza tra il 2006 e il 2007 nel serial argentino \"Palermo Hollywood Hotel\", nel 2011 \u00e8 stata co-protagonista dell'episodio de \"Il commissario Montalbano\" \"Il campo del vasaio\", mentre nel 2011 \u00e8 stata tra le guest star della seconda stagione della sitcom \"Cos\u00ec fan tutte\". Nel 2016 \u00e8 stata guest star nel primo episodio della decima stagione di \"Don Matteo\".\nStilista e imprenditrice.\nNel 2011 ha prodotto e commercializzato due linee di profumi. Il debutto come stilista risale al 2013, quando il brand di abbigliamento \"Imperfect\" disegna con la sorella la linea moda 2013-2014. Con la sorella ha disegnato costumi da bagno anche per il proprio marchio \"Me Fui\".\nA Milano con Stefano De Martino nel 2014 ha fondato la catena di negozi di abbigliamento \"4store\" e nel giugno 2015 ha aperto un ristorante con altri soci, tra cui Joe Bastianich. \u00c8 anche socia di una catena di saloni di bellezza \"Cotril\".\nCantante.\nDopo essere stata, nell'autunno 2007, protagonista femminile del videoclip di \"Boyfriend\", pubblicato nel 2008 dal rapper Coolio, nell'estate del 2009 debutta come cantante con il brano \"Dai muovi muovi\", sigla dell'edizione di \"Sarabanda\" da lei condotta con Mammucari. Come cantante ha anche partecipato al Festival di Sanremo 2010, affiancando nella serata dei duetti Toto Cutugno nell'esecuzione del brano \"Aeroplani\".\nNel febbraio 2015, durante la settimana sanremese, ha pubblicato il singolo \"Amarti \u00e8 folle\" (scritto e prodotto da Fortunato Zampaglione) con il nome d'arte \"Mar\u00eda Bel\u00e9n\", usato nella colonna sonora del film \"Non c'\u00e8 2 senza te\".\nVita privata.\nNell'aprile del 2012, nell'ambito di \"Amici di Maria de Filippi\" , ha conosciuto e si \u00e8 fidanzata con il ballerino Stefano De Martino, sposandolo il 20 settembre 2013 a Comignago. Nel 2013 hanno avuto un figlio, Santiago; nel 2015, con un comunicato stampa, ha annunciato la fine della relazione con De Martino, ritornando poi insieme nel 2019 e separandosi nuovamente nel 2020.\nDopo la prima separazione dal ballerino ha avuto una relazione, durata dal 2016 al 2018, con il pilota motociclistico Andrea Iannone.\nDal 2020 al 2021 ha avuto una relazione con l\u2019hair-stylist Antonino Spinalbese, dal quale nel 2021 ha avuto una figlia, Luna Mar\u00ec."}
{"id": "2651394", "revid": "6923", "url": "https://it.wikipedia.org/wiki?curid=2651394", "title": "Brooksfield", "text": "Brooksfield \u00e8 un marchio di abbigliamento fondato nel 1971 a Torino. La propriet\u00e0 \u00e8 passata al gruppo Fratelli Fila S.p.A. il 13 novembre 2013.\nStoria.\nIl marchio \u00e8 lanciato nel 1971 dell'azienda \"Mistral\", che produce e distribuisce pantaloni per uomo. Agli inizi del 1972 le vendite - inizialmente circoscritte ad un ambito regionale - si estendono a tutto il nord Italia e, successivamente, all'intero territorio nazionale. Dopo i primi anni di attivit\u00e0, si provvede ad ampliare la gamma dei capi e si inizia la produzione e commercializzazione di pantaloni per donna. Contestualmente si lancia una collezione maschile.\nNel 1980, giunta al suo decimo anno di vita, l'azienda registra un considerevole incremento a livello di forza vendita, fatturato e clienti. Il marchio \"Brooksfield\" diventa cos\u00ec l'identit\u00e0 principale dell'azienda.\nNel 1985, viene creata una linea da donna completa, \"Brooksfield Collection\".\nAgli inizi degli anni novanta, si decide di portare il marchio \"Brooksfield\" nel mondo. In questo contesto, nel 1992, il marchio figura nella \"Whitbread Round the World Race\" (Volvo Ocean Race) 1993-94, la regata intorno al mondo per equipaggi, il pi\u00f9 importante evento velico insieme all\"'America's Cup\".\nNel 1993 viene deciso l'ingresso nel settore della cosmesi con \"Brooksfield for Men\", a cui hanno seguito \"Brooksfield Royal Blue\" (1998), \"Brooksfield b.green\" (2001) e \"Brooksfield B-5\".\nNel 1996 viene inserito l'abbigliamento per bambini e ragazzi, \"Brooksfield Junior\". In seguito la linea viene ampliata coprendo anche la fascia 2-4.\nNel 1999 viene avviata la produzione e commercializzazione di abbigliamento in pelle per uomo e per donna. La politica di diversificazione prosegue nel 1999 con la creazione della linea \"Brooksfield Jeans\".\nNel 2000 nasce \"Brooksfield Golf\", linea di abbigliamento sportivo.\nIl 2006 vede l'avvio della produzione di occhiali con marchio \"Brooksfield\" per la linea \"Eyewear\".\nIl 2008 vede il consolidarsi di un accordo per la produzione di scarpe, mentre l'anno successivo, il 2009, prende vita la collaborazione per la creazione di una linea di pelletteria. Lo stesso anno si avvia una collaborazione con il pittore Ugo Nespolo per la creazione di opere uniche finalizzate alla realizzazione di capi.\nLa licenza per i marchi Brooksfield uomo e donna \u00e8 gestita dalla Gilmar dal 2011 al 2013, quando viene acquisito dalla Fratelli Fila S.p.A."}
{"id": "2651398", "revid": "149727", "url": "https://it.wikipedia.org/wiki?curid=2651398", "title": "Cazzimani", "text": ""}
{"id": "2651400", "revid": "466539", "url": "https://it.wikipedia.org/wiki?curid=2651400", "title": "Reggie Lee", "text": "\u00c8 conosciuto principalmente per l'interpretazione di William \"Bill\" Kim nella serie televisiva \"Prison Break\", per il ruolo del sergente Wu nella serie televisiva \"Grimm\" e per le sue partecipazioni ai film \"Fast and Furious\" e \"Pirati dei Caraibi - Ai confini del mondo\".\nBiografia.\nReggie Lee nasce a Quezon nelle Filippine da Zenaida Telmo e dal Dottor. Jesus Espiritu Valdez, un ginecologo e ostetrico in pensione.\nAncora bambino, la sua famiglia si trasferisce a Cleveland in Ohio, dove si diploma alla Franciscan High School. Nonostante abbia effettuato gli studi negli Stati Uniti, parla fluentemente sia la lingua tagalog che il cantonese.\nDurante gli anni novanta Lee si trasferisce a Los Angeles, dove si unisce ad un tour nazionale del musical \"Heartstrings\" e successivamente ad uno di \"Miss Saigon\". Grazie al successo ottenuto con questi due musical, Reggie fu chiamato per recitare a Broadway, nell'opera premiata con un \"Tony Award\" \"Carousel\".\nNel 1997 ha ottenuto un \"Dramalogue Critics Award\" per la sua performance in \"F.O.B.\" della East West Players. \u00c8 stato protagonista anche nella produzione \"Carry the Tiger to the Mountain\".\nCarriera.\nDopo aver recitato in alcune serie televisive di successo (tra cui vanno citate \"Un detective in corsia\", \"Innamorati pazzi\", \"E.R.\" e \"Beverly Hills 90210\") nel 2001 viene scelto per interpretare Lance Nguyen nel film \"Fast and Furious\". Grazie a questa interpretazione la sua notoriet\u00e0 inizi\u00f2 ad aumentare.\nNel 2003 partecipa al film pubblicato dalla Sony Pictures Classics \"Masked and Anonymous\" e l'anno successivo al thriller \"Frankenfish\".\nTra il 2006 e il 2007 recita nel ruolo del Agente speciale William \"Bill\" Kim nella popolare serie televisiva della Fox \"Prison Break\". Lee descrive questo personaggio come una \"piacevole colpa da interpretare, meravigliosamente complesso ed indiretto\".\nNel 2007 recita in un importante film della Walt Disney Pictures: \"Pirati dei Caraibi - Ai confini del mondo\", il terzo della saga di \"Pirati dei Caraibi\". Nel film recita nel ruolo di Tai Huang, membro della ciurma del pirata nobile Sao Feng, che accompagna i protagonisti a recuperare Jack Sparrow nello scrigno di Davy Jones.\nNello stesso anno partecipa anche al film indipendente \"Chinaman's Chance\" accanto a Timothy Bottoms, Danny Trejo, Theresa Russell e Ernest Borgnine. Lee ha commentato questo film dicendo che \u00e8 una storia importante che avrebbe bisogno di essere definitivamente raccontata e umanizzata.\nTra il 2008 ed il 2009 ha partecipato a tre importanti film: nella commedia \"Tropic Thunder\" accanto a Ben Stiller, in \"Star Trek\" ed infine nel film horror \"Drag Me to Hell\".\nNel 2010 recita in sette episodi della serie televisiva \"Persone sconosciute\", nel ruolo di Tom X e partecipa nel ruolo di Alan Burke al film \"Tre all'improvviso\". L'anno seguente entra a far parte del cast principale della serie televisiva \"Grimm\" nel ruolo del sergente Wu."}
{"id": "2651404", "revid": "149727", "url": "https://it.wikipedia.org/wiki?curid=2651404", "title": "Villavesco", "text": ""}
{"id": "2651406", "revid": "1305772", "url": "https://it.wikipedia.org/wiki?curid=2651406", "title": "Graziella Fumagalli", "text": "Biografia.\nNata a Casatenovo, nel 1944, in una famiglia numerosa e non agiata, inizia a lavorare come operaia a 15 anni per potersi pagare gli studi. \nGraziella Fumagalli si laurea in Medicina e Chirurgia a Milano nel 1980. Lavora quindi come assistente presso il Policlinico di Milano, si specializza in Chirurgia Pediatrica in Francia nel 1985 e perfeziona gli studi in Medicina Tropicale nel 1989. Nello stesso anno si sposta in Africa, come capo-medico del Progetto Integrato Sanit\u00e0 e Acqua in Guinea-Bissau con l'organizzazione non-governativa (ONG) Mani Tese ove rimane per quattro anni .\nNel 1993, Graziella si reca in Mozambico come responsabile di un progetto sanitario dell\"'Associazione Italiana per la Solidariet\u00e0 fra i Popoli\" (AISPO) .\nNel 1994, giunge in Somalia, a Merca, ove dirige il Centro anti-tubercolosi (con 100 posti letto) della Caritas Italiana iniziato dalla connazionale Annalena Tonelli . \nIl 22 ottobre 1995, Graziella Fumagalli \u00e8 assassinata a colpi d'arma da fuoco in viso da sicari somali per ragioni ignote (nulla viene rubato n\u00e9 vi furono rivendicazioni). Nello stesso agguato rimane ferito al volto il biologo italiano Cristoforo Andreoli ."}
{"id": "2651408", "revid": "125644712", "url": "https://it.wikipedia.org/wiki?curid=2651408", "title": "Popcorn (Gershon Kingsley)", "text": "Popcorn \u00e8 un brano di musica elettronica, composto nel 1969 dal compositore statunitense di origini tedesche Gershon Kingsley. Divent\u00f2 noto a livello internazionale nel 1972 grazie alla versione musicata dagli Hot Butter; da allora sono state realizzate numerose cover di questa traccia strumentale.\nIl brano venne usato come sottofondo musicale in una delle prime versioni del videogioco Pengo, pubblicato da SEGA.\nStoria.\nGershon Kingsley (all'epoca membro del duo musicale Perrey and Kingsley) inser\u00ec \"Popcorn\" come quinta traccia nell'album \"Music to Moog By\" del 1969. Nel 1971 la canzone venne registrata dai First Moog Quartet, un gruppo fondato da Kingsley l'anno precedente. Stan Free, uno dei membri, ripropose poi il brano con la sua band, gli Hot Butter, nel 1972.\n\"Popcorn\" fa parte di una lunga serie di brani realizzati con il sintetizzatore Moog che caratterizzarono il synthpop tra gli anni sessanta e gli anni settanta. Il titolo si riferisce al motivetto che ricorda vagamente lo scoppiettio dei pop corn.\nCover.\nDopo il successo della versione di \"Popcorn\" eseguita dagli Hot Butter nel 1972, sono state composte centinaia di cover del brano in tutto il mondo, ed ancora oggi ne sono realizzate nuove interpretazioni. Esistono versioni di \"Popcorn\" nei generi pi\u00f9 disparati: techno, jazz, ska, disco, rock, punk, acid house e cos\u00ec via. Da ricordare quella de La Strana Societ\u00e0 del 1972 che raggiunse il secondo posto nella classifica settimanale dei singoli pi\u00f9 venduti in Italia (e il settimo posto in quella dei pi\u00f9 venduti dell'anno) e di Jean-Michel Jarre del 1972 che lo incise con il nome di \"Pop Corn Orchestra\" accreditandosi con il nome di \"Jammie Jefferson\" pseudonimo utilizzato all'epoca come compositore."}
{"id": "2651410", "revid": "1632387", "url": "https://it.wikipedia.org/wiki?curid=2651410", "title": "Uniform Resource Locator", "text": "Un Uniform Resource Locator (in acronimo URL) \u00e8 una sequenza di caratteri che identifica univocamente l'indirizzo di una risorsa su una rete di computer, come ad esempio un documento, un'immagine, un video, tipicamente presente su un host server e resa accessibile a un client. \n\u00c8 perlopi\u00f9 utilizzato per indicare risorse web (http), risorse recuperabili tramite protocolli di trasferimento file (ftp), condivisioni remote (smb) o accessi a sistemi esterni (ssh). La risoluzione dell'URL in indirizzo IP, necessario per l'instradamento con il protocollo IP avviene tramite DNS.\nDescrizione.\nLa struttura di un URL \u00e8 codificata nel documento RFC 3986 della IETF, scritta da Tim Berners-Lee, e si compone normalmente di sei parti, alcune delle quali opzionali:\ncodice_1"}
{"id": "2651413", "revid": "287204", "url": "https://it.wikipedia.org/wiki?curid=2651413", "title": "Melegnanello", "text": "Melegnanello (\"Marian\u00e9l\" in dialetto lodigiano) \u00e8 una frazione del comune lombardo di Turano Lodigiano.\nStoria.\nLa localit\u00e0, piccolo borgo agricolo, fu attestata per la prima volta nel 1261. Comprendeva la frazione di Terenzano.\nIn et\u00e0 napoleonica (1809-16) al comune di Melegnanello fu aggregata Turano, ridivenuta autonoma con la costituzione del regno Lombardo-Veneto.\nAll'Unit\u00e0 d'Italia (1861) il comune contava 780 abitanti. Nel 1869 fu aggregato a Turano."}
{"id": "2651419", "revid": "1442080", "url": "https://it.wikipedia.org/wiki?curid=2651419", "title": "Episodi di Eureka Seven", "text": "Questa \u00e8 una lista degli episodi dell'anime Eureka Seven. Quasi tutti i titoli degli episodi corrispondono a quelli di canzoni realmente esistenti."}
{"id": "2651420", "revid": "149485", "url": "https://it.wikipedia.org/wiki?curid=2651420", "title": "Stade Leopold Senghor", "text": ""}
{"id": "2651421", "revid": "287204", "url": "https://it.wikipedia.org/wiki?curid=2651421", "title": "Stadio Leopold Sedar Senghor", "text": ""}
{"id": "2651424", "revid": "584834", "url": "https://it.wikipedia.org/wiki?curid=2651424", "title": "Porto d'Ovo", "text": ""}
{"id": "2651429", "revid": "767487", "url": "https://it.wikipedia.org/wiki?curid=2651429", "title": "Isaac G\u00e1lvez", "text": " \nCarriera.\nEsperto pistard, si laure\u00f2 campione del mondo nella specialit\u00e0 dell'americana nel 1999, in coppia con Joan Llaneras. L'anno successivo pass\u00f2 professionista con la Kelme-Costa Blanca, dividendo la propria attivit\u00e0 tra strada e pista.\nSu strada ottenne vittorie in frazioni di competizioni a tappe spagnole, mentre su pista, sempre nella specialit\u00e0 dell'americana, colse un secondo titolo iridato, nel 2006 ancora con Llaneras, e due secondi posti.\nMor\u00ec nel novembre 2006 all'et\u00e0 di 31 anni durante la Sei giorni di Gand, in Belgio, dopo essersi scontrato con Dimitri De Fauw ed aver impattato una balaustra, subendo gravi ferite interne; al momento dell'incidente era sposato da 3 settimane. Dopo l'accaduto, De Fauw cadde in depressione, fino a togliersi la vita il 6 novembre 2009.\nDopo che la seconda tappa dell'edizione della Vuelta a Murcia 2007 fu annullata a causa di forti venti, gli organizzatori assegnarono i premi di giornata a G\u00e1lvez in suo ricordo."}
{"id": "2651431", "revid": "767487", "url": "https://it.wikipedia.org/wiki?curid=2651431", "title": "Acridina", "text": "L'acridina \u00e8 un composto eterociclico aromatico, derivato formalmente dall'antracene per sostituzione di un gruppo CH centrale con un atomo di azoto."}
{"id": "2651433", "revid": "287204", "url": "https://it.wikipedia.org/wiki?curid=2651433", "title": "Hector Puricelli", "text": ""}
{"id": "2651440", "revid": "1632387", "url": "https://it.wikipedia.org/wiki?curid=2651440", "title": "Cain's Offering", "text": "Cain's Offering \u00e8 un supergruppo power metal finlandese, formato nel 2008.\nStoria.\nLa prima idea di band \u00e8 concepita nel 2005 da Jani Liimatainen (ex Sonata Arctica, all'epoca ancora con la band) sotto il nome di Mindrealms. Le prime demo coinvolgono sia Liimatainen che il batterista Jani \"Hutsi\" Hurula. Tra il 2006 ed il 2007 si aggiungono alla band anche il bassista dei Norther e dei Wintersun Jukka Koskinen e l'ex tastierista dei Sonata Arctica Mikko Harkin. Solo dopo il 2007 la formazione sar\u00e0 completata da Timo Kotipelto (gi\u00e0 in forze negli Stratovarius e nei Kotipelto).\nIl loro album di debutto \"Gather The Faithful\" \u00e8 uscito in luglio 2009 attraverso l'etichetta giapponese Avalon Records. Tutti i testi e musica sono stati scritti da Jani Liimatainen.\nNel 25 giugno la band annuncia che hanno firmato un contratto con la Frontiers Records e che il loro album di debutto uscir\u00e0 il 28 agosto in Europa e l'11 settembre negli USA. Molti fan chiedono di un tour, e questo \u00e8 quello che ha detto Jani in una intervista con \"The Power of Metal\":\nL'album vedr\u00e0 la luce il 22 Luglio 2009 in Giappone, il 28 Agosto in Europa e l'11 Settembre negli Stati Uniti.\nNel Giugno 2014 viene aperta la pagina ufficiale della band su Facebook dove Jani Liimatainen dichiarer\u00e0 di avere del materiale pronto da portare in un eventuale nuovo lavorodella band. Ai quattro brani gi\u00e0 in cantiere del chitarrista se ne aggiungeranno presto altri quattro, tutti scritti in collaborazione con il frontman Timo Kotipelto. La band subisce due cambi di formazione con l'ingresso di Jonas Kuhlberg al basso e Jens Johansson (gi\u00e0 negli Stratovarius con Kotipelto) alle tastiere e pianoforte.\nIl 5 Marzo 2015 si viene a conoscenza dalla pagina ufficiale di Facebook della band il titolo del secondo album e la tracklist. Il primo singolo, title-track dell'album, viene pubblicato il 22 Aprile. Il 15 Maggio 2015 esce Stormcrow in Europa sotto l'etichetta Frontiers Records.\nIl primo mini-tour della band vedr\u00e0 la luce solo nel 2016 con cinque date totali, due in Giappone e tre in Finlandia."}
{"id": "2651443", "revid": "196390", "url": "https://it.wikipedia.org/wiki?curid=2651443", "title": "Somme di potenze di radici", "text": ""}
{"id": "2651444", "revid": "287204", "url": "https://it.wikipedia.org/wiki?curid=2651444", "title": "Deutsches W\u00f6rterbuch", "text": "Il Deutsches W\u00f6rterbuch (DWB) o anche \"Der Grimm\" \u00e8 il pi\u00f9 grande vocabolario tedesco, composto da un totale di 33 volumi.\nFu iniziato dai Fratelli Grimm e finito solo 120 anni pi\u00f9 tardi, nel 1960.\nFunzioni e storia della stesura.\nLa prima stesura del \"Deutsches W\u00f6rterbuch\" fu la pi\u00f9 ambiziosa opera linguistica dei fratelli filologi tedeschi, Jacob e Wilhelm Grimm.\nSi tratta di un vocabolario documentale che permette di chiarire e conoscere a fondo l'origine di ogni parola della lingua tedesca e il suo uso.\nL'obiettivo del DWB, cos\u00ec come lo immaginavano i due fratelli, doveva aiutare tutti i parlanti di lingua tedesca nell'accertamento dell'origine di un certo vocabolo, dal momento che all'epoca non esisteva un solo stato tedesco bens\u00ec un'infinit\u00e0 di piccoli stati."}
{"id": "2651446", "revid": "767487", "url": "https://it.wikipedia.org/wiki?curid=2651446", "title": "Naufragio su Tschai", "text": "Naufragio su Tschai (titolo originale inglese \"City of the Chasch\"), pubblicato anche come Naufragio sul pianeta Tschai, \u00e8 un romanzo di fantascienza del 1968 di Jack Vance, che costituisce il primo libro del ciclo di Tschai.\nLa traduzione italiana di Beata Della Frattina \u00e8 stata pubblicata per la prima volta nel 1971.\nTrama.\nUn astronauta terrestre fa naufragio su un pianeta lontano 212 anni luce dalla Terra. Adam Reith, quasi moribondo, sopravvive e diventa, attraverso un viaggio in questa nuova terra, una sorta di elemento perturbatore dell'intero pianeta. Altri personaggi sono Traz, giovane capotrib\u00f9 di uomini della steppa e Anacho, fuggiasco che decide di unirsi al gruppo per curiosit\u00e0. Inizialmente Adam aveva un compagno di viaggio ucciso proprio dalla trib\u00f9 guidata da Traz."}
{"id": "2651450", "revid": "125381411", "url": "https://it.wikipedia.org/wiki?curid=2651450", "title": "Seminario arcivescovile di Milano", "text": "Il seminario arcivescovile di Milano \u00e8 il seminario dell'arcidiocesi di Milano.\nStoria.\nIl primo seminario risale ai tempi di Carlo Borromeo: l'inaugurazione avvenne nel 1564. Sotto l'episcopato di Federico Borromeo assunse forma definitiva la collocazione della sede in corso Venezia, con la denominazione di Seminario di Porta Orientale. Oltre alla sede milanese san Carlo fece costruire diverse sedi dislocate per l'ampia diocesi.\nDal 1638 al 1784 furono sette: tre nella citt\u00e0 di Milano (il seminario di Porta orientale, il seminario della Canonica, il Collegio elvetico), quattro seminari minori a Monza, Arona, Celana e Pollegio.\nLa riforma scolastica e la successiva presenza delle truppe napoleoniche trasformarono l'assetto e la configurazione precedenti: smisero di essere seminari diocesani Celana, il Collegio elvetico, il seminario della Canonica e pi\u00f9 tardi Arona; venne invece aperta una struttura a Castello sopra Lecco. Nel 1839 avvenne il trasferimento di quest'ultima sede presso il convento domenicano di san Pietro martire a Seveso. Con questo passaggio la configurazione dell'itinerario seminaristico risult\u00f2 cos\u00ec semplificato: il ginnasio a Seveso, il liceo a Monza, la teologia a Milano.\nNella seconda parte del XIX secolo si apr\u00ec a Monza un seminario per studenti poveri affidato al padre barnabita Luigi Villoresi: la formazione meno rigida e l'apertura alla cultura del tempo diedero vita ad un clero visibilmente diverso da quello formatosi con un'impostazione pi\u00f9 tradizionale: ci\u00f2 comport\u00f2 inevitabili tensioni.\nNel 1900 venne aperto un seminario nei pressi del Duomo, che prese il nome di \"Seminarietto\", rivolto alla formazione di chi era destinato al servizio liturgico in cattedrale.\nA seguito della visita apostolica dell'abate Alfredo Ildefonso Schuster, si costru\u00ec la sede di Venegono Inferiore con l'intento di trasferirvi il centro del seminario. La costruzione, iniziata nel 1928, cominci\u00f2 a funzionare nel 1930 e fu inaugurata il 12 maggio 1935, unitamente alla consacrazione della basilica alla Divina sapienza che si trova al centro del seminario. \nNei decenni successivi, oltre a Venegono in cui vennero collocati il liceo classico e gli ultimi tre anni di teologia (quattro dal 1989/90), vi furono diverse sedi: Seveso (medie-ginnasio), Masnago (elementari-medie), Arcore (medie), Merate (medie), Seminarietto del Duomo (ginnasio-liceo), Saronno (biennio teologico e comunit\u00e0 propedeutica), Milano (SVA: scuola vocazioni adulte).\nNel 1966 il cardinale Giovanni Colombo decise di trasferire la facolt\u00e0 teologica, eretta da papa Leone XIII nel 1892, da Venegono Inferiore a Milano, costituendo cos\u00ec la Facolt\u00e0 teologica dell'Italia settentrionale.\nLa crisi vocazionale degli anni seguenti impose una risistemazione delle comunit\u00e0 e comport\u00f2 la chiusura di molte strutture. Nel 1972 vennero create le due comunit\u00e0 del Biennio Teologico, a Saronno, e del Quadriennio Teologico, a Venegono. Nel 1985 venne chiusa anche la sede di Seveso e il ginnasio fu trasferito totalmente a Venegono. \nNel 1988 inizi\u00f2 la prima ristrutturazione di tutto il complesso di Venegono. \nIl ripristino del diaconato permanente voluto dal cardinale Carlo Maria Martini nel 1986 ha trovato la sua collocazione nelle sedi del seminario, per poi arrivare definitivamente nella sede di Venegono Inferiore intorno agli anni 2000. \nA partire dal 1998 la sede del Biennio Teologico e della Comunit\u00e0 Propedeutica da Saronno venne trasferita nella sede del Santuario di San Pietro Martire a Seveso. \nCon il progressivo estinguersi del seminario minore nel 2002 venne chiusa anche l'ultima sede presente nella parte nord della sede di Venegono Inferiore.\nNel maggio 2012 il cardinale Angelo Scola comunic\u00f2 la decisione di riunire l'intera comunit\u00e0 del seminario a Venegono Inferiore. A seguito della ristrutturazione completa del lotto dell'ex-liceo, il Biennio Teologico e la Comunit\u00e0 Propedeutica vi si trasferirono definitivamente dal settembre 2013. \nLa sede di Seveso \u00e8 divenuta, dal settembre 2013, sede del Centro pastorale ambrosiano e dell'istituto sacerdotale \"Maria Immacolata\" (ISMI), ente che cura la formazione permanente dei preti nei primi anni di ordinazione.\nNel settembre 2016, rispondendo a un desiderio dell'arcivescovo Scola, venne aperta la prima Comunit\u00e0 seminaristica adolescenti a Parabiago nel decanato Villoresi, mentre la sede di Milano, \u00e8 in ristrutturazione da parte di privati per riconversione.\nNel 2017 sono iniziati di lavori di ristrutturazione della parte dedicata al Quadriennio Teologico, della Basilica e del lotto IV che comprende la comunit\u00e0 delle suore e la comunit\u00e0 Sant'Andrea. \nLa sede di Venegono ha ospitato anche momenti e incontri di grande rilievo, primo fra tutti la visita compiuta da papa Giovanni Paolo II il 21 maggio 1983, in occasione del Congresso eucaristico nazionale. Il 2 giugno 2015 la Basilica ha ospitato l'ordinazione episcopale dell'arcivescovo Piergiorgio Bertoldi, nunzio apostolico in Burkina Faso e Niger, per l'imposizione delle mani del cardinale Pietro Parolin, coconsacranti i cardinali Angelo Scola e Lorenzo Baldisseri.\nStruttura.\nDal 2013 la sola sede del seminario dell'arcidiocesi ambrosiana, adibita alla formazione dei seminaristi \u00e8 quella di Venegono Inferiore, che accoglie nella parte nord la Comunit\u00e0 Propedeutica e del Biennio Teologico, e nella parte sud la Comunit\u00e0 del Quadriennio Teologico.\nPubblicazioni.\nOltre alla rivista specialistica \"La Scuola Cattolica\" in pubblicazione dal 1873, il seminario pubblica i due mensili \"La Fiaccola\" e la \"Fiaccolina\", quest'ultima per i ragazzi, a cura dell'Associazione amici del seminario.\nRettori.\n\u2013 membri della Compagnia di Ges\u00f9 \u2013\n\u2013 presbiteri diocesani (dalla Pasqua 1579) \u2013\n\u2013 Seminario generale per la Lombardia con sede a Pavia (1786-1791) \u2013\n\u2013 Liceo e Seminario maggiore nella sede di Venegono (dall'estate 1930) \u2013"}
{"id": "2651451", "revid": "194702", "url": "https://it.wikipedia.org/wiki?curid=2651451", "title": "Palazzo Giuli", "text": " #REDIRECT Palazzo Giuli Rosselmini Gualandi"}
{"id": "2651453", "revid": "101768", "url": "https://it.wikipedia.org/wiki?curid=2651453", "title": "Garamond", "text": ""}
{"id": "2651456", "revid": "120616510", "url": "https://it.wikipedia.org/wiki?curid=2651456", "title": "BLACKSEAFOR", "text": "BLACKSEAFOR o Black Sea Naval Co-operation Task Group \u00e8 un gruppo di cooperazione navale costituito da stati rivieraschi del Mar Nero, in seguito ad un accordo siglato ad Istanbul il 2 aprile 2001, con unit\u00e0 navali di Turchia, Bulgaria, Romania, Ucraina, Russia e Georgia.\nStoria.\nIl gruppo \u00e8 nato inizialmente per promuovere sicurezza e stabilit\u00e0 nell'area, stringendo relazioni di amicizia e buon vicinato tra gli Stati della regione e la cooperazione tra le rispettive marine. Inizialmente, BLACKSEAFOR effettuava operazione di ricerca e salvataggio e protezione ambientale; dopo gli Attentati dell'11 settembre 2001, ha esteso i suoi compiti alla lotta contro il terrorismo.\nLa BLACKSEAFOR ha effettuato numerose esercitazioni navali congiunte sin dalla sua formazione, ma che hanno registrato anche periodi di sospensione a causa di attriti tra le nazioni partecipanti. La guerra russo-georgiana per il controllo dell'Ossezia del Sud del 2008 ha avuto come conseguenze la decisione da parte della Georgia di sospendere la sua partecipazione alle esercitazioni della Blackseafor e da parte della Russia di rifiutarsi di prendere parte a esercitazioni che avessero coinvolto la Georgia. La partnership \u00e8 stata sospesa nel 2014 a seguito dei disordini in Ucraina. Nel 2015, dopo che un aereo russo \u00e8 stato abbattuto dalle forze turche in Siria la Russia ha sospeso la sua adesione alla Blackseafor."}
{"id": "2651463", "revid": "27861573", "url": "https://it.wikipedia.org/wiki?curid=2651463", "title": "Black Sea Naval Co-operation Task Group", "text": ""}
{"id": "2651469", "revid": "599013", "url": "https://it.wikipedia.org/wiki?curid=2651469", "title": "Michail \u0160umilov", "text": "Contribu\u00ec validamente a difendere, per oltre due mesi, la periferia meridionale della citt\u00e0 e la regione della testa di ponte sul Volga di Beketovka, collaborando con il generale Cujkov che si batteva strenuamente contro i continui attacchi della VI Armata tedesca.\nDopo la riuscita dell'Operazione Urano, la sua armata partecip\u00f2 all'accerchiamento e poi alla distruzione delle forze tedesche intrappolate (\"Operazione Anello\"). Furono proprio le truppe del generale Sumilov che catturarono il 31 gennaio 1943, il comandante in capo tedesco, feldmaresciallo Friedrich Paulus.\nDopo l'attiva partecipazione a questa prestigiosa vittoria, \u0160umilov, sempre alla testa della sua 64.Armata (ribattezzata per il valore mostrato 7.Armata della Guardia) prese parte efficacemente alla difesa del fronte sud del saliente di Kursk durante la battaglia dell'estate 1943. Dopo questa vittoria difensiva la 7.Armata della Guardia di \u0160umilov partecip\u00f2 a tutte le grandi offensive del settore meridionale del fronte orientale (battaglia del Dniepr, \"offensiva del fango\", conquista della Romania). \u0160umilov, dopo aver combattuto alcune dure battaglie durante la campagna d'Ungheria nel 1944-1945, avrebbe concluso vittoriosamente la sua partecipazione alla Grande Guerra Patriottica con la liberazione di Bratislava, Brno e Praga."}
{"id": "2651470", "revid": "228587", "url": "https://it.wikipedia.org/wiki?curid=2651470", "title": "Una rotonda sul mare 2", "text": ""}
{"id": "2651472", "revid": "116733358", "url": "https://it.wikipedia.org/wiki?curid=2651472", "title": "Vincenzo Costaguti", "text": "Biografia.\nEsponente della famiglia ligure dei Costaguti o Costaguta, figlio di Prospero Costaguti (Marchese di Sipicciano e Rocca Elvezia) e della prima moglie Paola Costa; gi\u00e0 il padre Prospero ricopr\u00ec diversi incarichi istituzionali e governativi a Roma quali senatore, agente diplomatico per la Repubblica di Genova e governatore della Confraternita di San Giovanni de' Genovesi. La sua famiglia fu inoltre investita, nel 1645 da papa Innocenzo X, del titolo di marchesi di Spicciano in Toscana e signori di Roccalvecce presso Viterbo; proprio al futuro cardinale Vincenzo Costaguti si deve il restauro della locale chiesa parrocchiale presso il castello di Roccalvecce.\nDalla cittadella tigullina di Chiavari, dove fu dottore in diritto civile e canonico, si trasfer\u00ec a Roma dove venne elevato da papa Urbano VIII al rango di cardinale nel concistoro del 13 luglio 1643: ottenne la diaconia di Santa Maria in Portico Octaviae (31 agosto); ricopr\u00ec in seguito la carica di segretario della Camera Apostolica. Partecip\u00f2 al conclave del 1644, che elesse papa Innocenzo X, durante il cui pontificato fu nominato protonotario apostolico. Fu cardinale Legato a Urbino dal 1648 al 1651. Nel 1648 si adoper\u00f2 per la costruzione di Villa Bell'Aspetto, presso Nettuno, conosciuta oggi come Villa Borghese o Villa Costaguti.\nFu poi nominato cardinale diacono di Sant'Angelo in Pescheria (23 settembre 1652) e poi di Santa Maria in Cosmedin (21 luglio 1653). Partecip\u00f2 al conclave del 1655, che elesse papa Alessandro VII.\nLe fonti storiche ricordano l'incontro, avvenuto a Roma nel dicembre del 1655, con la regina Cristina di Svezia, in cui instaur\u00f2 profondi colloqui su materie storiche, matematiche e musicali a lui ben conosciute.\nFu nominato cardinale diacono di Sant'Eustachio (6 marzo 1656) e ottenne infine il titolo cardinalizio di San Callisto (19 luglio 1660).\nMor\u00ec a Roma il 6 dicembre 1660. Fu sepolto nella cappella di famiglia della chiesa di San Carlo ai Catinari."}
{"id": "2651474", "revid": "767487", "url": "https://it.wikipedia.org/wiki?curid=2651474", "title": "Gather the Faithful", "text": "Gather the Faithful \u00e8 l'album di debutto della band power metal finlandese Cain's Offering. L'album \u00e8 stato pubblicato il 22 luglio 2009 in Giappone, il 27 agosto 2009 in Europa e l'11 settembre 2009 in America."}
{"id": "2651477", "revid": "110157", "url": "https://it.wikipedia.org/wiki?curid=2651477", "title": "Lingue filippine", "text": "Le lingue filippine sono una famiglia di lingue austronesiane, del gruppo delle lingue maleo-polinesiache. Sono parlate nelle Filippine e in alcune regioni dell'Indonesia.\nDistribuzione geografica.\nLa maggior parte delle lingue di questa famiglia sono parlate nelle varie isole delle Filippine. Fanno eccezione solo alcuni casi:\nClassificazione.\nSecondo la classificazione 2009 riportata su \"Ethnologue\" (SIL International) la famiglia \u00e8 composta da 179 lingue tra vive ed estinte. \u00c8 il secondo gruppo per numero di lingue fra le lingue maleo-polinesiache dopo il gruppo delle lingue maleo-polinesiache centro-orientali. I gruppi che compongono la famiglia sono:"}
{"id": "2651478", "revid": "287204", "url": "https://it.wikipedia.org/wiki?curid=2651478", "title": "Abba (religione)", "text": "Abba (reso anche abb\u00e0) \u00e8 un appellativo \u2013 traducibile come \"pap\u00e0\" \u2013 usato in ambito giudaico antico per rivolgersi in maniera informale al padre.\nNel Nuovo Testamento, Ges\u00f9 si riferisce a Dio utilizzando questo termine, che non ha la solennit\u00e0 della lingua liturgica: in sinagoga si pregava Dio dicendo \"avinu\" (padre nostro, in ebraico) o semplicemente \"av\", ma non il familiare \"abb\u00e0\", il cui utilizzo in relazione a Dio \u00e8 assente nell'Antico Testamento.\nOrigine del termine.\nDeriva dall'aramaico \u05d0\u05d1\u05d0, /abb\u00e2/, formato da \u05d0\u05d1 \"padre\" e dall'articolo posposto: pu\u00f2 significare \"il padre\" o essere usato come vocativo di \"padre\".\nUso nel Nuovo Testamento.\nIl termine \u00ababb\u00e0\u00bb \u00e8 usato da Ges\u00f9 ed esprime la sua familiarit\u00e0 con Dio Padre. Nel \"Vangelo secondo Marco\", approssimandosi ormai la sua passione, Ges\u00f9 dice: \nNelle lettere di Paolo, il termine \u00ababb\u00e0\u00bb \u00e8 messo in bocca ai cristiani: \noppure nella \"Lettera ai Galati\": "}
{"id": "2651480", "revid": "1149807", "url": "https://it.wikipedia.org/wiki?curid=2651480", "title": "Digimon virtual pet", "text": "Il Digimon Virtual Pet, o semplicemente Digimon V-Pet, \u00e8 un gioco elettronico facente parte dell'universo di \"Digimon\" e fu lanciato nel 1997 dalla Bandai. L'idea che poi si svilupp\u00f2 in diverse serie anime TV, una linea di giochi, diversi manga, un gioco di carte ed altro ancora si svilupp\u00f2 inizialmente con il semplice concetto di un Tamagotchi per ragazzi (poich\u00e9 la Bandai \u00e8 anche la creatrice del Tamagotchi stesso). \u00c8 molto simile a virtual pet pi\u00f9 vecchi, con le differenze di essere molto pi\u00f9 difficile e di potersi connettere con altri Digimon V-Pet per combattere. Ogni possessore del V-Pet comincia con un Digimon neonato (o, se vogliamo, al livello primario), lo allena, si prende cura di lui, lo fa evolvere e infine si cimenta in battaglie con altri possessori di Digimon V-Pet per determinare il pi\u00f9 forte. Il cucciolo Digimon ha diverse capacit\u00e0 di evoluzione, cos\u00ec che due possessori di uno stesso gioco potrebbero trovarsi con due Digimon completamente diversi.\nModalit\u00e0 di gioco.\nIl Digimon V-Pet dispone di diverse funzioni che permettono al giocatore di prendersi cura del cucciolo.\nLa prima icona riguarda lo stato. Il giocatore vi pu\u00f2 controllare l'et\u00e0, il peso, la forza, la fame e l'energia del cucciolo. Se un Digimon non dovesse avere energia nella apposita barra, non potrebbe collegarsi ad altri Digimon V-Pet e combattere.\nLa seconda icona si occupa del nutrimento del Digimon. La carne incrementa la fame del cucciolo, mentre le vitamine la forza e l'energia. In ogni caso, dare da mangiare al Digimon una di queste cose influir\u00e0 sul peso del cucciolo, condizionando possibilit\u00e0 di evoluzione ed esiti delle battaglie. Una volta che il Digimon raggiunge il livello intermedio, sar\u00e0 capace di mangiare molto di pi\u00f9 di quanto richieda il suo livello di fame prima di essere pieno. I Digimon possono assumere un illimitato numero di vitamine.\nLa terza icona riguarda l'allenamento del Digimon. In modalit\u00e0 \"Ghost\", il Digimon del giocatore appare sulla destra, mentre il \"fantasma\" appare sulla sinistra. Il giocatore deve quindi premere il pulsante in alto o quello centrale, cos\u00ec che il suo Digimon possa scagliare un attacco verso l'alto o verso il basso, rispettivamente. Il Digimon fantasma invece prova a parare il colpo, anche lui verso l'alto o verso il basso. Si tratta di un gioco di fortuna. Se il Digimon del giocatore riesce a colpire il fantasma almeno tre volte su cinque, come ricompensa perde del peso ed aumenta la sua forza. Se invece non riesce a raggiungere il punteggio richiesto, il Digimon perde solo peso e la sua forza non aumenta.\nLa quarta icona riguarda la modalit\u00e0 battaglia. Una volta attivata, il giocatore pu\u00f2 collegarsi ad un Digimon di un altro giocatore ed iniziare una battaglia. I due Digimon si scambiano quindi colpi per tre volte, quindi uno dei due scaglia un doppio attacco; l'altro Digimon scaglia un attacco singolo. Il Digimon che ha scagliato il doppio attacco al quarto turno riesce quindi a schivare il colpo dell'avversario e viene dichiarato il vincitore. Sia che il Digimon vinca o perda, \u00e8 comunque suscettibile della possibilit\u00e0 di infortunio durante la battaglia. Combattere troppe volte in un solo giorno potrebbe \"uccidere\" un Digimon.\nLa quinta icona (prima della fila inferiore) si occupa della pulizia degli escrementi del Digimon. Non occuparsi di ripulire dagli escrementi per troppo tempo potrebbe causare al Digimon di ammalarsi.\nLa sesta icona (seconda della fila inferiore) si occupa della luce. Se il Digimon si addormenta e la luce non viene spenta per tutto il tempo, la sua condizione generale (stato impossibile da controllare) diminuisce e le sue possibilit\u00e0 di compiere un'evoluzione diminuiscono drasticamente.\nLa settima icona (terza della fila inferiore) riguarda la salute del Digimon. Se il Digimon si ammala o si infortuna in battaglia, deve essere curato prima di farlo combattere nuovamente. Il Digimon si arrabbia notevolmente quando riceve delle cure mediche, con l'implicazione che probabilmente lui abbia ricevuto un colpo.\nL'ottava e ultima icona non \u00e8 selezionabile manualmente. \u00c8 l'icona degli avvisi. Si accende ed inizia a suonare, se il sonoro \u00e8 abilitato, se il Digimon espleta i suoi bisogni, ha bisogno di cibo o si addormenta con le luci accese.\nControlli del gioco.\nIl Digimon V-Pet originale dispone di tre tasti pi\u00f9 un tasto adibito al reset. I tasti si trovano alla destra dello schermo. Il bottone in alto \"A\" scorre tra le varie icone e le opzioni presenti sullo schermo. Il tasto centrale \"B\" attiva la funzione selezionata. Il tasto in basso \"C\" cancella qualsiasi cosa ci sia sullo schermo. Premere \"A\" e \"C\" simultaneamente abilita o disabilita il sonoro. Il tasto di reset pu\u00f2 essere premuto solo con una penna o un altro oggetto appuntito.\nAlbero evolutivo dei Digimon.\nCome nella serie animata e nei videogames, i Digimon evolvono e cambiano forma nel corso del tempo. Seguono gli alberi evolutivi dei vari modelli del Digimon V-Pet:\nDigimon I.\nPer esempio un Digimon come Agumon inizierebbe come Koromon. Da l\u00ec, il Digimon potrebbe trasformarsi o \"digievolvere\" al livello chiamato \"intermedio\" (Koromon \u2192 Agumon).\nDa l\u00ec Agumon potrebbe trasformarsi in uno dei seguenti Digimon di livello campione: Greymon, Darkmon, Tyrannomon, Meramon o Numemon. Betamon evolverebbe in Airdramon, Darkmon, Meramon, Seadramon o Numemon.\nAffinch\u00e9 un Digimon possa crescere fino al livello evoluto, questo deve combattere almeno quindici volte ai livelli intermedio e campione e vincere almeno il 60% delle battaglie. Greymon, Airdramon e Darkmon diventerebbero MetalGreymon. Meramon, Tyrannomon e Seadramon diventerebbero Mamemon. Il Digimon di livello campione pi\u00f9 debole, Numemon, digievolverebbe in quello di livello evoluto pi\u00f9 forte: Teddymon.\nDigimon VI.\nAnche se questo non \u00e8 un fatto risaputo e non \u00e8 nemmeno documentato dal sito ufficiale di Digimon, esiste un sesto virtual pet realizzato dalla Bandai Asia. Tuttavia, questa versione utilizza nuovamente molti dei Digimon delle versioni precedenti e la sua tabella evolutiva \u00e8 virtualmente identica a quella del successivo . Si pensa che questa sia in realt\u00e0 la distribuzione della Bandai Asia del Pendulum I e che la Bandai Asia aveva pianificato di distribuire i Pendulum con lo stesso stile dei virtual pet. Invece, la Bandai Asia fece uscire i successivi Pendulum in un nuovo stile, noto come \"Pendulum Cycle\", che era piuttosto simile alle distribuzioni giapponesi, ma con piccole differenze come le Digievoluzioni accelerate.\nMainframe dei Digimon.\nQuando il tempo di un Digimon giunge al termine, questo viene inviato al Mainframe dei Digimon, somigliante ad un personal computer. Il Mainframe dei Digimon \u00e8 il posto da cui tutti i Digimon provengono ed in cui ritornano. Secondo le storie, una volta tornati l\u00ec, i Digimon rimangono nella stessa forma di Digievoluzione in cui erano al momento della fine della vita e continuano a combattere con altri Digimon il cui tempo \u00e8 anch'esso scaduto.\nI Digimon possono morire per fame estrema, malattia, troppe battaglie combattute o vecchiaia. Il Mainframe dei Digimon \u00e8 visibile solo nelle versioni americane del gioco.\nNelle versioni giapponesi, quando il tempo di un Digimon finisce, sulla schermo compare una lapide invece del Mainframe dei Digimon.\nEspansioni.\nQuando i Digimon divennero anche delle serie animate, nel gioco furono fatti diversi cambiamenti importanti, per la maggior parte nelle catene di Digievoluzione. Quando il V-Pet fu esportato negli Stati Uniti, elementi come il \"Mainframe Megalitico\" furono aggiunti per alleggerire il concetto legato alla morte (nonostante i Digimon non possano morire, ma tornino invece ad un mondo immaginario). Devimon fu rinominato Darkmon a causa della censura e il riferimento alla cultura giapponese che si trova nel nome di Monzaemon fu rimosso ed il Digimon rinominato Teddymon.\nIl MetalGreymon originale ottenibile nel primo V-Pet era di tipo virus, ma la Superdigievoluzione di Agumon, personaggio visto in \"Digimon Adventure\" era di tipo antivirus (poich\u00e9 antivirus viene considerato un tipo \"positivo\", mentre virus \u00e8 ritenuto \"negativo\", anche se in \"Adventure 02\" viene mostrato un MetalGreymon di tipo virus).\nAnche se i concetti tra la linea del Digimon Virtual Pet e quella di Digivice uscita dopo la messa in onda della serie TV animata sono molto simili, sussistono comunque alcune differenze. Per esempio, i Digivice non sono \"veri\" Tamagotchi: infatti, non bisogna dare da mangiare ai Digimon o pulirli (l'eccezione \u00e8 il Digivice iC, basato sul dispositivo di \"Digimon Savers\", che \u00e8 strutturato maggiormente sul modello del Tamagotchi rispetto alle precedenti versioni di Digivice). Inoltre, i Digivice includono una funzione di pedometro che rende il gioco pi\u00f9 avanzato e non richiede il livello di attenzione dei Digimon virtual pet. Inoltre, nei Digivice esistono delle missioni secondarie, come localizzare Digiuova nella versione D-3 o i Digispirit nella versione D-Tector; le missioni secondarie non esistevano originariamente nel V-Pet o nel Pendulum. Questi giochi possono essere lasciati a casa tutto il giorno senza cure e non richiedono l'attenzione costante che i Tamagotchi richiedono durante la giornata. Ogni Digivice possiede una trama diversa, che normalmente segue la stagione alla quale \u00e8 ispirato (ad esempio la trama del D-Tector prevede che i giocatori sconfiggano Kerpymon, i Cavalieri Reali e Lucemon). In ogni caso, il Digimon virtual pet originale rimane compatibile con il sistema di battaglia dei nuovi Digivice, permettendo scontri tra i possessori delle due diverse versioni, anche se i dettagli grafici degli attacchi sono diversi tra i due sistemi. Fu elaborata anche una versione scaricabile che utilizza il software Game Maker 7 e conserva la maggior parte delle funzioni originali.\nAltri Digimon V-Pet.\nI Digimon virtual pet contano diverse distribuzioni, cos\u00ec come i Tamagotchi. Sono cinque in tutto e ogni distribuzione ha personaggi ed evoluzioni diverse; tuttavia, le funzioni di gioco sono molto simili.\nDigimon Pendulum.\nDopo le prime cinque uscite del gioco (sei se si include anche la Versione VI), durante il periodo della messa in onda di \"Digimon Adventure\" la Bandai realizz\u00f2 una linea di Virtual Pet (V-Pet) chiamati \"Pendulum\" che introdussero caratteristiche come la DNAdigievoluzione, un contatore simile ad un pendolo (pendulum) ed un nuovo livello evolutivo: il mega, stadio successivo a quello evoluto. Il pendulum \u00e8 usato per contare il numero di volte che il dispositivo viene agitato.\nFurono pubblicate cinque versioni di Digimon Pendulum, ognuna di queste seguita da una versione \".5\" che conteneva un assortimento di personaggi leggermente differente. Successivamente usc\u00ec anche una Versione 0.\nDigimon Pendulum I: Nature Spirits.\nIn Digimon Pendulum 1.5, Gatomon rimpiazz\u00f2 Tortomon, Angewomon prese il posto di Jagamon e Magnadramon divenne una delle forme mega invece di HerculesKabuterimon.\nDigimon Pendulum II: Deep Savers.\nIn Digimon Pendulum 2.5, Ebidramon rimpiazz\u00f2 Coelamon, Divermon prese il posto di Scorpiomon e Plesiomon divenne una delle forme mega invece di MetalSeadramon.\nDigimon Pendulum III: Nightmare Soldiers.\nIn Digimon Pendulum 3.5, Dokugumon rimpiazz\u00f2 Bakemon, LadyDevimon prese il posto di Myotismon e Demon divenne una delle forme mega invece di Piedmon.\nDigimon Pendulum IV: Wind Guardians.\nIn Digimon Pendulum 4.5, Palmon rimpiazz\u00f2 Floramon, Lillymon prese il posto di Blossomon e Rosemon divenne una delle forme mega invece di Gryphonmon.\nDigimon Pendulum V: Metal Empire.\nIn Digimon Pendulum 5.5, Thunderballmon rimpiazz\u00f2 Tankmon, Cyberdramon prese il posto di Andromon e VenomMyotismon divenne una delle forme mega invece di Machinedramon.\nDigimon Pendulum Progress.\nL'ultima uscita riguardante la serie Pendulum prende il nome di Pendulum Progress. Ce ne sono tre in totale; Pendulum Progress \u00e8 un aggiornamento per certi versi molto simile a Tamagotchi Connection/Tamagotchi Connexion/Tamagotchi Plus. L'assortimento di personaggi in queste versioni \u00e8 molto pi\u00f9 vario, inoltre permane la funzione pendulum che divenne regolare per la serie; dispone inoltre dell'abilit\u00e0 di far combattere il proprio Digimon attuale con un Digimon del computer come avversario invece di doverlo per forza collegare ad un altro dispositivo.\nDigimon Pendulum X.\nPendulum X combina la classica crescita del Digimon con l'avventura e la modalit\u00e0 di ruolo dei Digivice. Pendulum X \u00e8 il primo dispositivo ad usare il nuovo tipo di connettore a tre denti. Fu rifatto dalla Bandai Asia e messo sul mercato come \"D-Cyber\"; questa versione \u00e8 simile al classico Pendulum X ma ha una sottile differenza di traduzione ed il classico connettore a due denti.\nDigimon Mini.\nIl Digimon Mini \u00e8 modellato per essere simile ai Digimon Pet originali, ma di una taglia molto pi\u00f9 piccola. Il set di personaggi \u00e8 stato ampiamente ridimensionato e dispone di funzioni limitate. Per esempio, non c'\u00e8 lo schermo di stato per vedere il livello di fame del Digimon. Il giocatore deve semplicemente dargli da mangiare quando ha fame. Molti concordano che i Digimon della versione Mini siano molto pi\u00f9 difficili da \"uccidere\" rispetto agli altri Digimon.\nI Mini usano anch'essi il nuovo connettore a tre denti, che li rende collegabili ai Pendulum X, ai Digimon Accelerator ed ai nuovi Digimon iC. Il terzo aggiornamento di Digimon Mini rivoluziona l'assortimento dei personaggi, portando i Digimon ottenibili da tredici a diciotto.\nDigimon Twin.\nIl Digimon Twin \u00e8 l'ultima uscita della serie di Digimon virtual pet. \u00c8 compatibile con i Digivice iC e i Digivice iC Burst. Presenta una caratteristica unica: esistono infatti due modelli distinti che vengono venduti separatamente o insieme in una confezione speciale.\nI due diversi modelli di Digimon Twin sono il modello L (\"Liberation\", \"Liberazione\") ed il modello R (\"Revolution\", \"Rivoluzione\"). Il modello L si presenta in due colorazioni, bianco e rosso oppure arancione e nero. Il modello R, invece, anch'esso disponibile in due colorazioni, esiste di colore nero e arancione oppure rosso e nero. Esiste un pacchetto speciale che comprende un modello L, di colore nero, ed uno R, di colore bianco. La caratteristica unica di Digimon Twin \u00e8 che sono necessari due dispositivi per raggiungere i pi\u00f9 alti livelli di Digievoluzione successivamente nel gioco, oltre ad uno speciale Uovo facente parte di un Evento.\nIl menu del dispositivo permette di accudire il proprio Digimon, dandogli da mangiare, pulendolo, accendendo e spegnendo la luce e, se necessario, curandolo. \u00c8 disponibile una funzione d'allenamento, al cui interno \u00e8 anche possibile visionare i record di battaglia del proprio Digimon. C'\u00e8 poi la funzione di connessione ad altri dispositivi, pi\u00f9 in particolare altri Digimon Twin e Digivice iC e iC Burst. Infine c'\u00e8 la funzione di stato, che permette di verificare le caratteristiche del proprio Digimon ed i suoi valori.\nLa Comunicazione d'Eventi \u00e8 la caratteristica principale del gioco; \u00e8 possibile osservare il proprio Digimon allenarsi o mangiare. Questa funzione mostrer\u00e0 i seguenti eventi, elencati in ordine di frequenza: il Digimon mangia, il Digimon si allena, il Digimon riceve un oggetto o uno speciale Uovo da Evento. Se due Twin della stessa versione (due L o due R) si connettono per la Comunicazione d'Eventi, entrambe le unit\u00e0 riceveranno l'oggetto Buccia di Banana, rendendo cos\u00ec impossibile crescere alcuni Digimon senza una o entrambe le unit\u00e0, poich\u00e9 alcuni Digimon richiedono l'oggetto Bomba o lo speciale Uovo da Evento.\nWonderSwan.\n\"Digital Monster Ver. WonderSwan\" \u00e8 una versione giapponese, in modello palmare, del Digimon Pet originale per il WonderSwan. Include tutti i Digimon originali dai cinque dispositivi V-Pet. In questo gioco il giocatore pu\u00f2 disporre di un numero di Digimon che varia da uno a massimo cinque alla volta. Dispone anche della versione di battaglia contro il computer. Il gioco ha la possibilit\u00e0 di collegarsi agli altri WonderSwan tramite uno speciale cavo di collegamento. Pu\u00f2 inoltre collegarsi ai Digimon Pet originali grazie ad un connettore Digimon \"\"Dock 'n Rock\". \"\" \u00e8 praticamente la stessa cosa, ma \u00e8 un gioco per il Sega Saturn.\nPC.\nCi sono stati diversi PC Digimon Pet creati e distribuiti dai fan, a cominciare dagli emulatori di Tamagotchi, gi\u00e0 dal 1998.\nAltro.\nQuesto Virtual Pet \u00e8 stato il primo fra tutti ad usare dei collegamenti per scambiare dati. Il termine \"Dock 'n Rock\" era usato nel primo marketing americano (e probabilmente anche in Europa; in Giappone non fu mai preso in considerazione), ma successivamente fu eclissato dal termine \"Battle Connect\"\". Successivamente, i connettori sarebbero stati usati anche per permettere la DNAdigievoluzione oltre che le classiche battaglie. Questa compatibilit\u00e0 a due direzioni continu\u00f2 tramite diversi sistemi di V-Pet e di Digivice, sviluppandosi poi nel Sistema D-Link. Questo sistema di compatibilit\u00e0 comprende i V-Pet, i Pendulum, i Digivice, dispositivi come l'Analizzatore Digimon e il D-Terminal, i giochi WonderSwan e speciali action figure. Il Pendulum X, Digimon Mini e Digimon Accelerator non sono compresi a causa del loro speciale connettore a tre denti; ci\u00f2 nonostante, in alcuni casi, certe funzioni non erano comunque accessibili anche tra connettori di tipo uguale a causa di alterazioni nel sistema di battaglia o di altri errori.\nLe versioni americane, e quelle molto simili della Bandai Asia, di Digivice sono solitamente un prodotto completamente diverso dalla controparte giapponese. Di solito vengono registrati come V-Pet nel Sistema D-Link.\nProblemi tecnici e trucchi.\nNumerosi personaggi non presenti ufficialmente possono essere aggiunti tra quelli disponibili inserendo e rimuovendo la linguetta che usciva con il gioco. Nel dispositivo originale si poteva ottenere Teddymon con questo metodo, anche se questo procedimento costava diversi tentativi. Alternativamente, si potevano rimuovere le batterie, aspettare che il dispositivo non avesse pi\u00f9 potenza e quindi reinserirle. Questo accade perch\u00e9 il voltaggio cala bruscamente, ma non a livelli cos\u00ec bassi da registrare un reset del dispositivo. La scheda RAM viene corrotta ed i risultati sono piuttosto casuali. Questo \"trucco\" pu\u00f2 essere causa di danneggiamento del dispositivo, quindi non \u00e8 raccomandabile. \nUn problema tecnico che non causava n\u00e9 reset n\u00e9 la rottura del dispositivo permetteva ad un'unit\u00e0 singola di fare esperienza con il combattimento in modalit\u00e0 multigiocatore. Collegando due dispositivi ed accedendo alla modalit\u00e0 di battaglia ma separando uno di questi o entrambi dai connettori del cavo di collegamento, la battaglia si avvierebbe su uno solo dei dispositivi, mentre il secondo riceverebbe un messaggio riguardo ad un errore di connessione. \nUn altro errore consisteva nel \"mangiare\" ripetutamente vitamine. A volte se si facevano mangiare al Digimon grande quantit\u00e0 di queste, il suo livello di energia superava il limite del contatore in cui era mostrata appunto l'energia. Invece, mettendo una moneta sopra l'area di connessione durante un tentativo di connessione con un altro V-Pet, si poteva ascoltare una breve melodia per circa dieci secondi.\nAltri problemi.\nUn nuovo problema \u00e8 emerso in Nuova Zelanda ed in Australia riguardo al Digimon virtual pet. In questi paesi lo spessore della batteria del dispositivo \u00e8 stato ridotto, causando perdita di contatto tra i due componenti e dando luogo spesso a malfunzionamento o rottura del dispositivo."}
{"id": "2651482", "revid": "1711941", "url": "https://it.wikipedia.org/wiki?curid=2651482", "title": "Yasmine Belmadi", "text": "Biografia.\nYasmine Belmadi a causa della precoce perdita di entrambi i genitori, suo padre \u00e8 scomparso ancor prima della sua nascita e sua madre \u00e8 morta durante la sua adolescenza, \u00e8 cresciuto con la sorella e la nonna con le quali ha convissuto in una casa di un quartiere nei pressi di Saint-Denis sino al 2000.\nAl debutto della sua carriera, nel 1997 ha interpretato il ruolo di un giovane \"beur\" omosessuale nel cortometraggio \"Les corps ouverts\" diretto da S\u00e9bastien Lifshitz che racconta le scorribande di un giovane ragazzo delle \"banlieue\" che mostra smarrimento e dubbi sulle proprie scelte sessuali.\nPer Fran\u00e7ois Ozon ha recitato una piccola parte, come amico di \"Sa\u00efd\" (Salim Kechiouche), il ragazzo brutalmente ammazzato, nel film in stile gotico \"Amanti criminali\" del 1998.\nNel 2004 \u00e8 stato nuovamente scelto da S\u00e9bastien Lifshitz che gli ha fatto vestire i panni del gigol\u00f2 magrebino, \"Djamel\" in \"Wild Side\", film che ha vinto il Teddy Award al Festival di Berlino e il Festival MIX Milano e il Festival MIX Milano.\nLo stesso anno \u00e8 nel cast di \"Grande \u00c9cole\". Nel film di Robert Salis interpreta il ruolo di un \"beur\" pittore.\nUno dei suoi ultimi ruoli \u00e8 stato \"Beur blanc rouge\", lungometraggio uscito nel 2006, che descriveva gli eventi durante l'amichevole Francia-Algeria nel 2001.\nNel 2009, Yasmine Belmadi ha partecipato al Festival di Cannes per \"Adieu Gary\" di Nassim Amaouche presentato alla \"Settimana della Critica\".\nIl 18 luglio 2009 alle 6 di mattina, mentre stava percorrendo con il suo scooter il \"Boulevard Henri IV\", di ritorno dalla festa che concludeva le riprese della serie televisiva \"Pigalle, la nuit\", ha colpito un lampione. Trasportato all'ospedale de la Piti\u00e9-Salp\u00eatri\u00e8re \u00e8 morto a causa delle ferite riportate, aveva 33 anni.\nIl 23 luglio 2009, al suo funerale hanno partecipato oltre alla sua famiglia, gli amici Lespert, Sonia Rolland, J\u00e9r\u00e9mie Renier (che era il suo partner in \"Amanti criminali\"), Simon Abkarian, e Leila Bekhti e Sabrina Ouazani (che con lui ha girato \"Adieu Gary\"). E ora riposa nel cimitero di Pont-Blanc a Aubervilliers."}
{"id": "2651484", "revid": "1543377", "url": "https://it.wikipedia.org/wiki?curid=2651484", "title": "Classe Rosolino Pilo", "text": "La classe Rosolino Pilo \u00e8 stata una classe di cacciatorpediniere della Regia Marina.\nCaratteristiche.\nDerivate dalla classe Indomito, erano unit\u00e0 di discrete qualit\u00e0 marittime.\nDopo il rimodernamento del 1918 l'armamento principale fu sostituito con 5 pezzi da 102\u00a0mm; furono inoltre aggiunti 2 pezzi da 40\u00a0mm e apportate modifiche allo scafo, portando il dislocamento a 900 tonnellate.\nServizio.\nLe otto unit\u00e0 della classe furono completate nel 1915 dai cantieri Odero di Sestri Ponente a Genova e Pattison di Napoli. Parteciparono alle operazioni in Adriatico della prima guerra mondiale; nel 1918 le unit\u00e0 furono rimodernate.\nNel 1929, ormai obsolete, furono declassate a torpediniere.\nPresero poi parte alla seconda guerra mondiale (ridotte a sei) con ruoli di scorta sulle rotte per l'Albania e la Grecia, o lungo le coste libiche. Le tre unit\u00e0 sopravvissute al conflitto, \"Abba\", \"Mosto\" e \"Pilo\", vennero riclassificate dragamine meccanici costieri insieme a due unit\u00e0 della classe La Masa rimanendo in servizio fino alla fine degli anni cinquanta..\nUnit\u00e0.\nRosolino Pilo.\nImpostato nel 1913 presso il Cantiere Odero di Sestri, entr\u00f2 in servizio nel 1915. Il 22 dicembre 1916 prese parte ad uno scontro nell'Adriatico meridionale contro una formazione di cacciatorpediniere austroungarici. Durante la seconda guerra mondiale svolse 45 missioni di scorta; dopo l'armistizio, a Durazzo, fu catturato dai tedeschi nonostante la resistenza dell'equipaggio, che comunque pochi giorni dopo (il 26 settembre 1943) riusc\u00ec a riprendere il controllo della nave, portandola in un porto controllato dagli Alleati e partecipando poi alla cobelligeranza. Fu radiato nel 1954.\nGiuseppe Cesare Abba.\nImpostato nel 1913 presso il Cantiere Odero di Sestri, entr\u00f2 in servizio nel 1915. Partecip\u00f2 ad alcuni scontro navali in Adriatico contro la flotta austroungarica, il 29 dicembre 1915, il 22 dicembre 1916; nella seconda occasione entr\u00f2 in collisione con due cacciatorpediniere francesi, il \"Riviere\" ed il \"Casque\", con un disperso e vari danni. Durante la seconda guerra mondiale svolse missioni di scorta. Tra il 18 e il 19 maggio 1942 al comando del Capitano di Fregata Ponzo, insieme ai MAS 451 e 452 e i M.T.S.M. 218 e 214, prese parte ad una spedizione ricognitiva a Malta, propedeutica all'invasione dell'isola, con lo sbarco a Malta di un informatore, l'irredentista maltese Carmelo Borg Pisani, che raggiunse terra ma venne catturato, condannato a morte e impiccato il 28 novembre successivo.\nDopo l'armistizio svolse attivit\u00e0 durante la cobelligeranza svolgendo anche il compito di rimorchio bersagli. Dopo essere entrato a far parte della Marina Militare, riclassificato dragamine nel 1953, venne radiato il 1\u00ba settembre 1958.\nPilade Bronzetti.\nImpostato nel 1913 presso il Cantiere Odero di Sestri, entr\u00f2 in servizio nel 1915. Il 6 dicembre 1920 l'equipaggio si ammutin\u00f2 e ader\u00ec alla causa fiumana, ponendo la nave agli ordini di Gabriele D'Annunzio; ritornata in possesso della Regia Marina, nel 1921 fu ribattezzata \"Giuseppe Dezza\". Durante la seconda guerra mondiale svolse 174 missioni di scorta e 27 di caccia ai sommergibili. All'armistizio fu catturata dai tedeschi a Fiume, modificata e rinominata \"TA. 35\"; il 17 agosto 1944, nel canale di Fasana, urt\u00f2 una mina e si spezz\u00f2 in due, affondando e trascinando con s\u00e9 71 uomini.\nGiuseppe Missori.\nImpostato nel 1914 presso il Cantiere Odero di Sestri, entr\u00f2 in servizio nel 1916. Il 6 agosto 1928 si rese incidentalmente protagonista della tragedia del sommergibile \"F. 14\": durante un'esercitazione, speron\u00f2 il sommergibile, affondandolo. I 27 uomini dell'equipaggio, intrappolati nel relitto, morirono prima che fosse possibile soccorrerli. Contrast\u00f2 il contrabbando durante la guerra di Spagna; prese poi parte al secondo conflitto mondiale nel ruolo di scorta ai convogli. Il 10 settembre 1943, in seguito all'armistizio, fu catturata dai tedeschi a Durazzo e ribattezzata \"TA. 22\"; l'equipaggio italiano, sebbene fosse controllato dai tedeschi, riusc\u00ec a sabotare la nave, il 6 ottobre 1943. Rimessa in servizio, fu autoaffondata dai tedeschi a Muggia, il 3 maggio 1945.\nAntonio Mosto.\nImpostato nel 1913 presso il Cantiere Pattison di Napoli, entr\u00f2 in servizio nel 1915. Durante la seconda guerra mondiale prest\u00f2 servizio in Nord Africa e successivamente in Italia, riportando seri danni il 9 luglio 1941 a Tripoli, in seguito all'abbattimento di un aereo nemico che cadde in coperta, e nel maggio 1943, a causa di un bombardamento aereo americano su Livorno. Dopo la guerra, declassato a dragamine, fu denominato \"M. 5353\"; fu radiato nel 1958.\nIppolito Nievo.\nImpostato nel 1913 presso il Cantiere Odero di Sestri, entr\u00f2 in servizio nel 1915; partecip\u00f2 ad uno scontro navale nel basso Adriatico, il 22 dicembre 1916. Fu radiato nel 1938.\nFrancesco Nullo.\nImpostato nel 1913 presso il Cantiere Pattison di Napoli, entr\u00f2 in servizio nel 1915. Nel 1920 ader\u00ec alla causa fiumana; ritornato alla Regia Marina, fu ribattezzato \"Fratelli Cairoli\" e nel 1926 fu gravemente danneggiato da una collisione con la torpediniera \"Enrico Cosenz\". Svolse poi attivit\u00e0 contro il contrabbando durante la guerra di Spagna, e di scorta in Nord Africa durante la seconda guerra mondiale. Il 23 dicembre 1940, in navigazione da Bengasi a Tripoli, salt\u00f2 su una mina, affondando in pochi minuti.\nSimone Schiaffino.\nImpostato nel 1913 presso il Cantiere Odero di Sestri, entr\u00f2 in servizio nel 1915. Il 24 aprile 1941, mentre era impegnato nella posa di boe di segnalazione al largo di Capo Bon, urt\u00f2 una mina e and\u00f2 a fondo."}
{"id": "2651485", "revid": "120400487", "url": "https://it.wikipedia.org/wiki?curid=2651485", "title": "Peter Barnes", "text": "Carriera.\nClub.\nAla, ha giocato con Manchester City, West Bromwich Albion, Leeds United, Real Betis, Footscray JUST, Manchester United, Coventry City, Bolton Wanderers, Port Vale, Hull City, Drogheda United, Farense, \u0126amrun Spartans, Tampa Bay Rowdies, Northwich Victoria, Wrexham, Radcliffe Borough, Mosley e Cliftonville.\nNazionale.\nHa rappresentato l'Under-21 e la nazionale maggiore inglese.\nAllenatore.\nHa allenato Gibilterra e Runcorn."}
{"id": "2651492", "revid": "28406", "url": "https://it.wikipedia.org/wiki?curid=2651492", "title": "Irene Angelo", "text": ""}
{"id": "2651494", "revid": "124342614", "url": "https://it.wikipedia.org/wiki?curid=2651494", "title": "Reichsf\u00fchrer-SS", "text": "Il grado di Reichsf\u00fchrer-SS era il grado pi\u00f9 alto delle SS.\nIstituito per la prima volta nel 1925 da Julius Schreck. Indicava il \"Comandante in capo delle SS\". Il suo omologo nella Wehrmacht \u00e8 il grado di Reichsmarschall, detenuto allora solo da Hermann G\u00f6ring (comandante in capo della Luftwaffe e ufficiale pi\u00f9 alto in grado della Wehrmacht). \nHeinrich Himmler (Reichsf\u00fchrer-SS) e Hermann G\u00f6ring (Reichsmarschall) sono considerati gli uomini pi\u00f9 potenti e influenti del Terzo Reich dopo Adolf Hitler in quanto comandanti in capo dei due stati maggiori tra i pi\u00f9 importanti della Germania nazista, ovvero la Luftwaffe (G\u00f6ring) e le SS (Himmler)."}
{"id": "2651502", "revid": "125620330", "url": "https://it.wikipedia.org/wiki?curid=2651502", "title": "Tupolev Tu-95LAL", "text": "Il Tupolev Tu-95LAL (\"Lete\u010di Atomski Laboratorij\", laboratorio atomico volante) fu un velivolo sperimentale con il quale, tra il maggio e l'agosto del 1961, le autorit\u00e0 aeronautiche sovietiche testarono la possibilit\u00e0 di produrre un velivolo a propulsione nucleare.\nStoria.\nSviluppo.\nSulla base di teorie sviluppate dal fisico Igor' Vasil'evi\u010d Kur\u010datov (uno dei padri della bomba atomica sovietica), nell'agosto del 1955 il Consiglio dei ministri dell'URSS diede disposizioni in merito alla sperimentazione della propulsione nucleare in ambito aeronautico.\nGli OKB-23 e 156 (diretti rispettivamente da Vladimir Michajlovi\u010d Mjasi\u0161\u010dev e Andrej Nikolaevi\u010d Tupolev) vennero incaricati dello sviluppo della cellula, mentre la progettazione dei motori alimentati dal reattore venne affidata agli uffici tecnici di Nikolaj Dmitrievi\u010d Kuznecov (OKB-276) e di Archip Michajlovi\u010d Ljul'ka (OKB-165).\nMentre i responsabili della Tupolev avevano stimato di poter arrivare alla fase operativa tra la fine degli anni settanta e l'inizio del decennio successivo, gi\u00e0 nel marzo del 1956 si videro affidare l'incarico della realizzazione di un velivolo sperimentale nel pi\u00f9 breve tempo possibile. Questo velivolo avrebbe dovuto servire come banco di prova per i test in volo del reattore, finalizzati alla valutazione dell'impatto che le radiazioni potevano avere sull'equipaggio e sulla struttura del velivolo stesso e sulla validit\u00e0 dei relativi sistemi di schermatura protettiva. In questa prima fase il velivolo avrebbe comunque mantenuto i propri sistemi di propulsione convenzionale.\nTupolev opt\u00f2 per l'utilizzo della cellula del Tu-95 ed il velivolo destinato a tale sperimentazione assunse la denominazione di Tu-95LAL. La realizzazione pratica del velivolo comport\u00f2 diverse modifiche al progetto originale: oltre agli ovvi interventi necessari per l'installazione del reattore (collocato nello spazio occupato dal vano bombe nel Tu-95 di serie), dal punto di vista strutturale fu necessario fare ricorso a materiali completamente sconosciuti all'industria aeronautica, per cui si attinsero esperienze da OKB dei settori chimico e nucleare.\nNel 1958 venne completata la realizzazione del reattore di dimensioni adatte ad essere alloggiato nella fusoliera del Tu-95. Trasportato presso la base aeronautica di Semej venne installato sulla piattaforma che, mediante un ascensore, lo avrebbe collocato direttamente nel ventre del velivolo. Nei primi mesi del 1959 il reattore venne attivato e testato a lungo in condizioni di normale funzionamento: la potenza sviluppata raggiunse con facilit\u00e0 i livelli richiesti. I dati raccolti nei due anni di prova statica a terra sarebbero serviti per lo sviluppo dei sistemi di controllo e la valutazione della congruit\u00e0 dei sistemi protettivi.\nImpiego operativo.\nL'esemplare modificato per i test in volo del reattore nucleare fu il Tu-95 con numero di serie 7.800.408: effettu\u00f2 un totale di 34 voli fra il maggio e l'agosto del 1961: questi voli furono eseguiti sia con il reattore spento che con il reattore in funzione e servirono prevalentemente, come previsto, per testare l'efficacia delle protezioni contro le radiazioni e gli effetti di queste sull'equipaggio.\nTra i nomi dei fisici che parteciparono alla realizzazione del progetto figura anche quello di Sergej Pavlovi\u010d Korol\u00ebv, forse il pi\u00f9 famoso progettista sovietico di razzi.\nLa fase successiva del progetto inerente alla propulsione nucleare su un velivolo avrebbe dovuto essere svolta con la realizzazione del Tupolev Tu-119, ma il progetto rimase sulla carta.\nDescrizione tecnica.\nNell'aspetto esteriore non vi erano differenze sostanziali con il Tu-95. Il Tu-95LAL era riconoscibile solo per la presenza di una gibbosit\u00e0 sul dorso della fusoliera in corrispondenza del bordo d'uscita delle ali.\nAll'interno, al contrario, le differenze erano ovviamente sostanziali: la cabina di pilotaggio era separata dal resto della fusoliera da una spessa protezione di piombo, di sodio liquido, di ossido di berillio, cadmio, cera di paraffina e piastre in acciaio, mentre il reattore (raffreddato a liquido) era disposto centralmente nella fusoliera (la sua posizione era evidenziata, appunto, dalla sporgenza superiore di cui si faceva cenno poc'anzi).\nLa motorizzazione del velivolo era di tipo convenzionale: vennero infatti mantenute le quattro turboelica Kuznetsov NK-12 che costituivano la dotazione di serie del Tu-95 e che sviluppavano, ciascuna, circa 15\u00a0000 shp.\nTrattandosi di un velivolo puramente sperimentale, non venne installato nessun tipo di armamento."}
{"id": "2651503", "revid": "729019", "url": "https://it.wikipedia.org/wiki?curid=2651503", "title": "Ivan Ljudnikov", "text": "La sua divisione intervenne in aiuto dei resti decimati della 62.Armata di \u010cujkov (che si batteva coraggiosamente in difesa della citt\u00e0) nel mese di ottobre, dopo il crollo delle difese sovietiche nella fabbrica di Trattori. Trasportata in tutta fretta oltre il Volga nella notte del 14-15 ottobre e impiegata immediatamente a scaglioni, contribu\u00ec in modo decisivo a frenare l'avanzata tedesca in direzione sud. Attaccata direttamente l'11 novembre, la divisione sub\u00ec dure perdite e venne divisa in due tronconi isolati dal grosso dell'armata; ma Ljudnikov, valoroso e combattivo, riusc\u00ec a stabilizzare la situazione e a contrattaccare mantenendo le sue precarie posizioni (quasi isolate e a corto di rifornimenti) fino alla fine della battaglia.\nPer la coraggiosa lotta, la 138\u00aa divisione venne onorata del titolo di 70\u00aa divisione della Guardia. Dopo la vittoria sul Volga Ljudnikov nel 1943 sarebbe passato al comando del 15\u00ba Corpo di fanteria e poi della 39\u00aa Armata con cui avrebbe preso parte prima alla Operazione Bagration e poi alla liberazione dei Paesi Baltici. Nel 1945 Ljudnikov, sempre alla testa della 39.Armata avrebbe combattuto validamente nella durissima campagna in Prussia Orientale ed alla conquista finale della piazzaforte di K\u00f6nigsberg (9 aprile 1945)."}
{"id": "2651508", "revid": "2044019", "url": "https://it.wikipedia.org/wiki?curid=2651508", "title": "Hristo \u017divkov", "text": "Biografia.\nStudia alla facolt\u00e0 di regia televisiva e cinematografica, presso l'accademia di arte drammatica NATFIZ \"Krastu Sarafov\" di Sofia, partecipando come attore e assistente alla regia in numerosi film studenteschi prodotti dall'accademia. Nel 2004 si diploma con un documentario su Cinecitt\u00e0 e il cinema italiano. Sebbene le esperienze teatrali e quelle nel campo della regia non siano particolarmente rilevanti, ha dimostrato buone doti di attore con debutti tutt'altro che marginali. Nel 2000 interpreta il capitano Giovanni de Medici ne \"Il mestiere delle armi\" di Ermanno Olmi, presentato nel 2001 al festival di Cannes.Nel 2004 ha il ruolo dell'apostolo Giovanni nel film \"La passione di Cristo\" di Mel Gibson. Nel 2007 partecipa al festival di Berlino, per il ruolo da protagonista del novizio Andrea, nel film di Saverio Costanzo \"In memoria di me\"."}
{"id": "2651509", "revid": "332094", "url": "https://it.wikipedia.org/wiki?curid=2651509", "title": "Tu-119", "text": ""}
{"id": "2651510", "revid": "332094", "url": "https://it.wikipedia.org/wiki?curid=2651510", "title": "Tu-95LAL", "text": ""}
{"id": "2651518", "revid": "1143927", "url": "https://it.wikipedia.org/wiki?curid=2651518", "title": "Ca' de' Bolli", "text": ""}
{"id": "2651519", "revid": "4175", "url": "https://it.wikipedia.org/wiki?curid=2651519", "title": "Campionato inglese di rugby XV", "text": ""}
{"id": "2651521", "revid": "184755", "url": "https://it.wikipedia.org/wiki?curid=2651521", "title": "C\u00e0 dei Bolli", "text": ""}
{"id": "2651523", "revid": "184755", "url": "https://it.wikipedia.org/wiki?curid=2651523", "title": "C\u00e0 de Bolli", "text": ""}
{"id": "2651524", "revid": "149466", "url": "https://it.wikipedia.org/wiki?curid=2651524", "title": "Sicardo", "text": ""}
{"id": "2651538", "revid": "2039709", "url": "https://it.wikipedia.org/wiki?curid=2651538", "title": "Vandalismo", "text": "Con il termine vandalismo si indica la tendenza a compiere azioni di interdizione, danneggiamento o distruzione di beni materiali o immateriali senza alcun motivo logico apparente, per cui sembra che il vandalo non ne apprezzi il valore. Tali azioni in realt\u00e0 vengono compiute su beni che il vandalo riconosce (consciamente o inconsciamente) come \"superiori\" per bellezza o valore a tal punto da farlo sentire in una condizione di inferiorit\u00e0 confrontandosi con essi o con chi li ha prodotti, per cui distruggendoli spera di annullare o diminuire (almeno momentaneamente) tale complesso di inferiorit\u00e0. Non \u00e8 tuttavia lecito assumere un atteggiamento di eccessiva sicurezza nel distinguere ci\u00f2 che \u00e8 vandalismo da ci\u00f2 che non lo \u00e8, perch\u00e9, talvolta, l'oggetto del presunto vandalismo pu\u00f2 essere il luogo stesso dell'affermazione di un'idea critica anche tramite atteggiamenti sarcastici, o altrimenti estremi.\nOrigine del termine.\nIl termine venne utilizzato per la prima volta dall'abate Henry Gr\u00e9goire, vescovo costituzionale di Blois, nel 1794 durante la Rivoluzione francese. L'abate, pur repubblicano e progressista, lo utilizz\u00f2 in senso dispregiativo nei suoi rapporti alla Convenzione per denunciare l'operato dell'esercito repubblicano a danno di chiese, monumenti e opere d'arte, paragonando agli effetti che ebbero le terribili invasioni del popolo dei Vandali, nel V secolo d.C.\nIl termine \u00e8 dunque moderno, n\u00e9 ha una coloritura razzista bens\u00ec culturale, dacch\u00e9 sta generalmente per comportamento barbarico, e da allora si \u00e8 diffuso in tutte le lingue occidentali.\nL'accezione originaria si riferiva dunque all'azione distruttiva nei confronti di opere d'arte o beni culturali. Per traslato ora viene genericamente riferito agli atti rivolti contro beni di qualsiasi natura.\nTipi di vandalismo.\nIl vandalismo pu\u00f2 assumere molti aspetti, tra questi:"}
{"id": "2651541", "revid": "1543377", "url": "https://it.wikipedia.org/wiki?curid=2651541", "title": "(202421) 2005 UQ513", "text": " \u00e8 un oggetto minore del sistema solare. Si tratta di un oggetto transnettuniano con una magnitudine assoluta di 3,4, quindi di notevoli dimensioni, tanto che \u00e8 candidato a diventare pianeta nano.\nNon ha ancora un nome proprio ed \u00e8 noto tramite la sua designazione provvisoria. All'inizio del nome si trova il numero progressivo che ha ricevuto nell'elenco generale degli asteroidi.\nClassificazione.\nIl Minor Planet Center (MPC) lo ha classificato come un oggetto classico della fascia di Kuiper mentre il Deep Ecliptic Survey (DES) lo ha classificato come un oggetto del disco diffuso.\nOsservazioni.\n\u00c8 stato osservato 51 volte in 9 opposizioni e la prima immagine risale al 1990.\nDistanza.\n \u00e8 al momento a 48,7\u00a0AU dal sole e il prossimo passaggio al perielio avverr\u00e0 nel febbraio del 2124."}
{"id": "2651542", "revid": "149485", "url": "https://it.wikipedia.org/wiki?curid=2651542", "title": "Les Amants criminels", "text": ""}
{"id": "2651543", "revid": "57342", "url": "https://it.wikipedia.org/wiki?curid=2651543", "title": "Alessandra Panelli", "text": "Biografia.\nFiglia d'arte \u2013 i genitori erano gli attori Paolo Panelli e Bice Valori \u2013 \u00e8 attiva in televisione e in teatro, dove dirige la Compagnia Teatrale delle Diverse Abilit\u00e0. Negli anni Ottanta, insieme al padre, recit\u00f2 nello spettacolo teatrale \"Per quanto\" su testi di Stefano Viali e condusse per tre anni la trasmissione radiofonica \"Variet\u00e0, variet\u00e0\". Nel cinema partecipa a una dozzina di pellicole dal 1980 al 1995, diretta anche da Federico Fellini. Dal 2003 insegna recitazione presso il Centro Sperimentale di Cinematografia."}
{"id": "2651544", "revid": "7", "url": "https://it.wikipedia.org/wiki?curid=2651544", "title": "State buoni... se potete", "text": ""}
{"id": "2651547", "revid": "339392", "url": "https://it.wikipedia.org/wiki?curid=2651547", "title": "Supercoppa italiana di rugby XV", "text": ""}
{"id": "2651557", "revid": "339392", "url": "https://it.wikipedia.org/wiki?curid=2651557", "title": "Serie B (rugby)", "text": ""}
{"id": "2651559", "revid": "339392", "url": "https://it.wikipedia.org/wiki?curid=2651559", "title": "Serie C (rugby)", "text": ""}
{"id": "2651562", "revid": "123817170", "url": "https://it.wikipedia.org/wiki?curid=2651562", "title": "Rettori dell'Universit\u00e0 degli Studi di Palermo", "text": "Elenco dei rettori dell'Universit\u00e0 degli Studi di Palermo:"}
{"id": "2651568", "revid": "220256", "url": "https://it.wikipedia.org/wiki?curid=2651568", "title": "Manuale Merck di diagnosi e terapia", "text": ""}
{"id": "2651575", "revid": "31886", "url": "https://it.wikipedia.org/wiki?curid=2651575", "title": "Adult Film Association of America", "text": "La Adult Film Association of America, la AFAA, \u00e8 stata la prima associazione statunitense di produttori cinematografici di film pornografici. Combatt\u00e9 contro le leggi sulla censura, tentando di difendere l'industria dall'accusa di oscenit\u00e0 e tenendo una cerimonia l'anno per la consegna dei premi.\nFu fondata a Kansas City nel 1969, con Sam Chernoff della Astro-Jemco Film Co. come primo presidente. Fra gli altri presidenti di rilievo vi sono stati anche il produttore David F. Friedman, eletto come terzo presidente nel 1971 e rieletto quattro volte prima di diventare presidente del consiglio di amministrazione, e l'attrice ed editrice Gloria Leonard.\nL'associazione ha tenuto cerimonie di premiazione di film per adulti dal 1976 al 1985 e per un certo tempo sono stati i premi pi\u00f9 importanti del genere. Negli anni successivi questa cerimonia fu sempre accusata di parzialit\u00e0, specialmente per la vittoria di \"Virginia\" nel 1984, che port\u00f2 alla fondazione della X-Rated Critics Organization. Il ruolo di principali premi nell'industria del cinema pornografico statunitense \u00e8 stato preso dagli AVN Awards, consegnati a partire dal 1984, e dagli XRCO Award, assegnati dal 1985.\nCon l'avvento dei nuovi formati video di archiviazione di immagini in movimento, la AFAA si rinomina Adult Film and Video Association of America (AFVAA). Il suo ruolo di associazione di categoria dell'industria dell'intrattenimento per adulti \u00e8 stato ripreso dalla Free Speech Coalition, formatasi nel 1991, che riconosce l'AFAA come proprio progenitore."}
{"id": "2651579", "revid": "330270", "url": "https://it.wikipedia.org/wiki?curid=2651579", "title": "H.H. Reckeweg", "text": ""}
{"id": "2651580", "revid": "330270", "url": "https://it.wikipedia.org/wiki?curid=2651580", "title": "H. H. Reckeweg", "text": ""}
{"id": "2651581", "revid": "197807", "url": "https://it.wikipedia.org/wiki?curid=2651581", "title": "Super Street Fighter IV", "text": ""}
{"id": "2651584", "revid": "729019", "url": "https://it.wikipedia.org/wiki?curid=2651584", "title": "Rachel Ashley", "text": ""}
{"id": "2651586", "revid": "767487", "url": "https://it.wikipedia.org/wiki?curid=2651586", "title": "Analisi di un delitto", "text": "Analisi di un delitto (\"A Murder of Crows\") \u00e8 un film del 1998 scritto e diretto da Rowdy Herrington, e interpretato, nei ruoli principali, dagli attori americani Cuba Gooding Jr. e Tom Berenger.\nTrama.\nLawson Russell, un avvocato radiato dall'ordine per aver deciso, dopo una crisi di coscienza, di rinunciare alla difesa di un suo cliente di cui aveva capito la colpevolezza, si propone di cambiare vita e scrivere un libro.\nNel frattempo, fa casualmente la conoscenza di un anziano di nome Christopher Marlowe (come l'autore del \"Faust\"), anch'egli scrittore, il quale poco prima di morire consegna a Lawson un suo romanzo, intitolato \"Una strage di corvi\", perch\u00e9 lo legga ed esprima un parere.\nLawson rimane positivamente impressionato dallo scritto del vecchio e, approfittando della sua morte improvvisa, decide di pubblicarlo a proprio nome, bruciando il manoscritto originale onde cancellare le prove del plagio. Il romanzo ha un incredibile successo, ma quando l'agente Dubose scopre che i crimini in esso descritti sono veri casi di omicidio insoluti, fa arrestare Lawson, che diventa automaticamente il primo sospettato.\nTra fughe, pedinamenti e indagini, l'ex avvocato dovr\u00e0 scoprire l'intricata verit\u00e0 per evitare di essere condannato ingiustamente.\nProduzione.\nLe riprese iniziarono nel dicembre 1997, attraverso Key West, Florida, Los Angeles, California, e New Orleans, Louisiana.\nDistribuzione.\nIl film usc\u00ec nelle sale cinematografiche statunitensi il 6 luglio 1999, mentre in Italia il 5 marzo. \u00c8 stato anche pubblicato come DVD."}
{"id": "2651588", "revid": "227211", "url": "https://it.wikipedia.org/wiki?curid=2651588", "title": "Riarrangiata radiale", "text": ""}
{"id": "2651590", "revid": "80598", "url": "https://it.wikipedia.org/wiki?curid=2651590", "title": "Maria Cuomo", "text": ""}
{"id": "2651594", "revid": "80598", "url": "https://it.wikipedia.org/wiki?curid=2651594", "title": "Kappa\u00f2", "text": ""}
{"id": "2651598", "revid": "110157", "url": "https://it.wikipedia.org/wiki?curid=2651598", "title": "Attanasio cavallo vanesio", "text": "Attanasio cavallo vanesio \u00e8 una commedia musicale in due tempi, scritta e diretta dal duo Garinei e Giovannini, che debutt\u00f2 al Teatro Sistina di Roma il 15 dicembre 1952, avendo per interpreti principali Renato Rascel e Lauretta Masiero, e che viene comunemente considerata la prima vera commedia musicale italiana. L'anno successivo ne venne tratto un film musicale dal titolo omonimo. La commedia fu ispirata da una vicenda che tenne banco sui giornali dell'epoca e che vide protagonista il colonnello Alberto Gulinelli, ufficiale di cavalleria bolognese, nome molto noto nell'ambiente dell'equitazione italiana e la sua cavalla Oretta da Paglierini. Vicenda che vedeva la cavalla al centro dell'attenzione mediatica perch\u00e9 aveva reazioni e sentimenti umani al punto da avere il permesso di girare per il centro di Bologna con il suo padrone senza redini. Nella commedia \"Attanasio cavallo vanesio\" il cavallo infatti era proprio Oretta. "}
{"id": "2651600", "revid": "767487", "url": "https://it.wikipedia.org/wiki?curid=2651600", "title": "Amici per la pelle (film 1955)", "text": "Amici per la pelle \u00e8 un film italiano del 1955 diretto dal regista Franco Rossi.\nTrama.\nRoma. Mario \u00e8 un ragazzo di quattordici anni sicuro di s\u00e9 che frequenta la terza media.\nUn giorno arriva in classe un nuovo alunno, Franco, che viene messo dall'insegnante nel banco di Mario.\nInizialmente Mario \u00e8 ostile nei confronti del nuovo arrivato, che si dimostra subito un ragazzo intelligente e ben presto entra nelle grazie di compagni e professori.\nDopo qualche tempo per\u00f2 i due ragazzi cominciano a frequentarsi e a fare amicizia.\nMario \u00e8 figlio di un imprenditore della ceramica, mentre Franco \u00e8 figlio di un diplomatico, abita in albergo e, per aperitivo, beve succo di pomodoro.\nMentre Mario mostra sicurezza nell'approcciare le ragazze, Franco \u00e8 titubante e solo dopo una certa insistenza da parte di Mario si scopre che il bambino ha una persona nel cuore e gli confida anche dove abita, esattamente in una villa sulla Via Appia, ma dice anche che non la vede mai perch\u00e9 non esce mai di casa. La descrive \"Ingrid Bergman coi capelli neri\".\nUn giorno Mario decide di non andare a scuola e incuriosito dalla storia dall'amico va alla villa per scoprire chi sia questa ragazza. Scoprir\u00e0 che la villa \u00e8 la vecchia casa di Franco, in cui era morta sua madre. Tornato dall'amico per parlargliene, questi reagisce male inizialmente ma poi torna alla sua vecchia casa in compagnia del suo amico e scoppia quindi in un pianto liberatorio.\nI due diventano tanto amici che si prende la decisione che Franco vada ad abitare con la famiglia di Mario, per avere una vita un po' stabile.\nPoI, invece, i due ragazzi partecipano ai campionati nazionali di corsa campestre: durante le gare si ritrovano l'uno contro l'altro in finale.\nLa gara viene vinta da Franco: Mario, arrabbiato, racconta ai compagni della madre di Franco, a cui aveva giurato di mantenere il segreto. Franco finge un malore fisico per nascondere la profonda delusione nei confronti di Mario, e decide quindi di partire col padre, per non far pi\u00f9 ritorno.\nNote.\nUno dei protagonisti, Andrea Scir\u00e8, era il figlio del comandante Junio Valerio Borghese: fu usato per lui un cognome identico a quello del sommergibile \"Scir\u00e8\", di cui il padre fu comandante durante la Seconda guerra mondiale.\nLa ragazza per cui Mario ha interesse abita nel Quartiere Copped\u00e8.\nNell'ora di ginnastica, le ragazze non indossano i calzoncini, bens\u00ec stanno in gonna, e si distraggono guardando dalla finestra i ragazzi in moto.\nIncasso.\nIncasso accertato sino a tutto il 31 marzo 1959 \u00a3 119.488.780"}
{"id": "2651609", "revid": "1529788", "url": "https://it.wikipedia.org/wiki?curid=2651609", "title": "Henryk Muszy\u0144ski", "text": "Biografia.\nHenryk Muszy\u0144ski \u00e8 stato ordinato sacerdote il 28 aprile 1957.\nPapa Giovanni Paolo II lo nomin\u00f2 vescovo ausiliare di Che\u0142mno il 23 febbraio 1985 e lo ha in pari tempo nominato vescovo titolare di Villa del Re. Il successivo 25 marzo il cardinale J\u00f3zef Glemp lo ha consacrato vescovo.\nIl 19 dicembre 1987 fu trasferito alla diocesi di W\u0142oc\u0142awek, dove rimase fino al 25 marzo 1992 quando papa Giovanni Paolo II lo nomin\u00f2 nuovo arcivescovo della sede primaziale polacca di Gniezno, a seguito della divisione delle arcidiocesi di Gniezno e Varsavia, fino allora unite \"in persona episcopi\". Muszy\u0144ski non \u00e8 diventato automaticamente primate di Polonia in quanto per concessione speciale di papa Wojty\u0142a il titolo \u00e8 rimasto al cardinale Glemp fino a quando questi \u00e8 stato arcivescovo di Varsavia. Anche dopo la fine del mandato, per\u00f2, il nuovo papa Benedetto XVI ha concesso al cardinale Glemp di fregiarsi del titolo di primate fino al compimento dell'80\u00ba anno di et\u00e0.\nIl 18 dicembre 2009, giorno dell'80\u00ba compleanno del cardinale Glemp, Muszy\u0144ski \u00e8 divenuto primate di Polonia.\nL'8 maggio 2010 papa Benedetto XVI ha accettato la sua rinuncia al governo pastorale dell'arcidiocesi di Gniezno per raggiunti limiti d'et\u00e0.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2651612", "revid": "119592275", "url": "https://it.wikipedia.org/wiki?curid=2651612", "title": "Episodi di Fate/stay night", "text": "La prima trasposizione anime di \"Fate/stay night\" conta 24 episodi che narrano le avventure di Shir\u014d Emiya, accompagnato dalla sua servant Saber, nel percorso per riuscire a sopravvivere alla guerra per la conquista del Santo Graal. Questo adattamento anime si basa sull'omonima visual novel di cui segue la route \"Fate\" con diversi richiami agli altri due scenari, creando un intreccio narrativo completamente originale. Sia da questo adattamento animato che dal manga sono state rimosse completamente le scene erotiche esplicite presenti nel videogioco. Qui di seguito, l'elenco completo degli episodi prodotti, con titolo in giapponese e la traduzione in italiano. La serie \u00e8 stata trasmessa per la prima volta in Giappone nel 2006 e adotta un aspect ratio 4:3."}
{"id": "2651613", "revid": "414361", "url": "https://it.wikipedia.org/wiki?curid=2651613", "title": "Monti Tifatini", "text": ""}
{"id": "2651616", "revid": "84184", "url": "https://it.wikipedia.org/wiki?curid=2651616", "title": "Elo (razza canina)", "text": "L'Elo \u00e8 una razza canina tedesca non riconosciuta dalla FCI.\nStoria.\nL'Elo appartiene al tipo spitz. Nel 1987 iniziarono alcuni allevatori a sviluppare la nuova razza, e nel 2005 c'erano gi\u00e0 pi\u00f9 di 65 allevatori attivi. Il nome Elo \u00e8 stato registrato in Germania. Per questo motivo la razza \u00e8 anche nota come Familienhund (cane da famiglia), razza sviluppata a partire da esemplari Elo, ma da allevatori non appartenenti all'Associazione. Poich\u00e9 la razza si trova ancora in fase di sviluppo, gli esemplari sono ancora talvolta di aspetto diverso l'uno dall'altro; per questo motivo la razza non \u00e8 ancora riconosciuta n\u00e9 a livello nazionale in Germania (VDH) n\u00e9 internationale (FCI).\nIl Progetto Elo inizi\u00f2 sotto il nome \u201eEloschaboro\u201c, che fa riferimento alle tre razze originali \u2013 Eurasier, Bobtail e Chow Chow. Pi\u00f9 tardi la denominazione venne cambiata in Elo, che \u00e8 stato registrato come marchio. Proprietari del Marchio tedesco sono Heinz e Marita Szobries, i fondatori della razza.\nDescrizione.\nGli Elo hanno orecchie rigide e diritte, di taglia media e mobili, la coda pu\u00f2 essere arrotolata sopra la schiena. Gli Elo vengono allevati di colori diversi, anche a chiazze. Possiedono zampe piccole e di forma rotonda.\nGli Elo vengono allevati in due grandezze diverse, ciascuna con due variet\u00e0 di pelo:\nL'aspetto dei due gruppi differisce notevolmente, l'Elo a pelo lungo assomiglia all'Eurasier, quello a pelo ruvido ad un Bobtail, allorch\u00e9 con orecchie diritte.\nCarattere.\nL'Elo \u00e8 un cane da famiglia, tranquillo e senza pretese. Possiede una elevata soglia di sopportazione e un istinto di caccia poco sviluppato o inesistente. Ha un bisogno medio di movimento, \u00e8 sicuro di s\u00e9 e giocherellone. Il comportamento sociale \u00e8 al centro dell'allevamento e viene influenzato attraverso programmi di allevamento particolari.\nObiettivi dell'allevamento.\nL'obiettivo \u00e8 quello di creare un cane da famiglia istintivamente sicuro. Allo sviluppo della razza hanno partecipato principalmente l'Eurasier, il Bobtail ed il Chow Chow. Per allargare la base della razza sono stati utilizzati in seguito per l'incrocio il Samoiedo ed il Dalmata.\nUna variet\u00e0 minore \u00e8 il piccolo Elo. Qui vennero incrociati in seguito con il Pechinese, il Volpino italiano, lo spitz ed il Nihon Supittsu.\nParticolare importanza viene data alle qualit\u00e0 caratteriali, l'aspetto viene solo al secondo posto. Deve essere una razza sana, senza problemi genetici, istintivamente sicura, adatta ai bambini ed attenta, con buone qualit\u00e0 come cane da accompagnamento, da famiglia e da compagnia. Inoltre si vogliono sviluppare anche qualit\u00e0 da cane da guida per ciechi e handicappati.\nUn progetto simile venne iniziato con l'allevamento dei W\u00e4ller.\nCure.\nDal punto di vista dell'allevamento esiste per l'Elo il problema di relativamente ridotta quantit\u00e0 di individui con il pericolo di incesto, con conseguenti depressioni, malattie genetiche tra le quali relativamente frequente la Distichiasi che pu\u00f2 comportare danneggiamenti alla cornea.\nPer l'autorizzazione all'allevamento viene effettuata una visita oculisica, al fine di evitare la trasmissione della Distichiasi. Altres\u00ec \u00e8 prescritta una visita radiografica per evitare la trasmissione della displasia congenita dell'anca."}
{"id": "2651619", "revid": "125730358", "url": "https://it.wikipedia.org/wiki?curid=2651619", "title": "Forte rocca \u00e8 il nostro Dio", "text": "Il nostro Dio \u00e8 una roccaforte (in tedesco, Ein feste Burg ist unser Gott) \u00e8 il pi\u00f9 famoso inno composto da Martin Lutero fra il 1527 e il 1529. Tradotto in inglese settanta volte e in moltissime altre lingue, \u00e8 usato nella liturgia protestante ed evangelicale. Le parole dell'inno sono una parafrasi del salmo 46.\nTesto.\nIl testo si ispira al Salmo 46 del \"Libro dei Salmi\" (\"Antico Testamento\") ed \u00e8 composto da quattro strofe.\nIl testo in lingua tedesca \u00e8 originale, la versione italiana \u00e8 stata fatta da G. B. Niccolini, il cui testo \u00e8 un adattamento.\nL'inno in musica.\nNel corso del tempo sono state composte diverse versioni per organo e strumenti a tastiera della cantata, tra queste:\nInoltre \u00e8 presente in altre opere di pi\u00f9 ampio respiro, tra le quali:"}
{"id": "2651630", "revid": "1965277", "url": "https://it.wikipedia.org/wiki?curid=2651630", "title": "Adolf Erik Nordenski\u00f6ld", "text": "Biografia.\nFu uno dei maggiori studiosi ed esploratori dell'Artide del secolo XIX. Diresse ben quattro spedizioni all'esplorazione delle isole Svalbard, due verso la Groenlandia, di cui esplor\u00f2 la costa occidentale nel 1870 e nel 1883, inoltrandosi in quest'ultima occasione fino a 130\u00a0km nell'interno. Varie spedizioni effettu\u00f2 anche sulle coste settentrionali della Siberia e della Russia europea.\nLa spedizione pi\u00f9 importante la comp\u00ec a bordo della nave \"Vega\" negli anni 1878-1879, partendo da G\u00f6teborg fino allo stretto di Bering, costeggiando le coste settentrionali dell'intera Eurasia e risolvendo una volta per tutte il problema del passaggio di Nord-Est: precedentemente, nel 1875 e nel 1876, era riuscito a raggiungere solo la foce dello Enisej, costretto a tornare indietro dai ghiacci.\nNella sua lunga e avventurosa attivit\u00e0 esplorativa, vanno anche menzionati due tentativi, senza esito, di raggiungere il Polo Nord, sempre a bordo di navi, nel 1868 e nel 1872, partendo dall'arcipelago delle Svalbard.\nEra parente del geologo ed esploratore Otto Nordenskj\u00f6ld."}
{"id": "2651631", "revid": "729019", "url": "https://it.wikipedia.org/wiki?curid=2651631", "title": "Battaglia di Saalfeld", "text": "La battaglia di Saalfeld fu combattuta il 10 ottobre 1806 dalle truppe del Primo Impero francese comandate da Jean Lannes e le forze prussiane della quarta coalizione sotto la guida del principe Luigi Ferdinando di Prussia.\nLa battaglia.\nA causa del caos nella catena di comando tedesca,l'esercito prussiano, guidato al trentaquattrenne Friedrich Ludwig Christian principe di Prussia (chiamato spesso Louis Ferdinand) e costituito da 7500 fanti, 2500 cavalieri cavalieri e 40 cannoni (anche se fonti tedesche affermano che c'erano solo 8000 uomini), fu schierato ai piedi delle colline, tenendosi alle spalle le sponde paludose del fiume Saale. Il principe di Prussia convinto di essere un'avanguardia seguita a breve da ampie forze, fin\u00ec con il combattere una inutile battaglia senza alcuna possibilit\u00e0 di ricevere rinforzi. Dal lato opposto, ovvero sulle pendici, si trovavano i soldati francesi. Il principe prussiano era abbastanza sicuro di se stesso e non si preoccup\u00f2 della posizione che non dava alle truppe alcuna possibilit\u00e0 di ritirata, pensando che, per sconfiggere i francesi, sarebbe bastato attaccarli. Il primo ad attaccare fu il comandante francese Suchet che, coperto dai boschi, aggir\u00f2 l'ala destra prussiana. Contemporaneamente si mosse anche un battaglione seguito da due cannoni, mentre 1500 metri pi\u00f9 a sinistra si muoveva la cavalleria di Treillard in due colonne. Erano le ore 9.45 e, mentre il principe di Prussia tentava di respingere l'offensiva sul lato destro, rinforzata da due battaglioni del 34\u00ba reggimento, i francesi continuarono ad avanzare.\nAlle 13.00 Lannes ordin\u00f2 l'attacco e Reille, grazie al 34\u00ba reggimento, cattur\u00f2 15 cannoni avversari, aiutato dal bosco. Louis Ferdinand, principe di Prussia, attacc\u00f2 i francesi con 5 squadroni di ussari, ma, circondato dal 9\u00ba e dal 10\u00ba reggimento francesi, si diede alla ritirata, ma fu raggiunto e ucciso insieme a due altri aiutanti di campo dopo aver rifiutato la resa. La scomoda posizione prussiana si rivel\u00f2 un disastroso ostacolo: infatti, i prussiani tentarono una difficoltosa ritirata per le paludi, inseguiti da numerose compagnie fino oltre Rudolstadt. Il generale Clapar\u00e8de spinse gli avversari nella Schwarza, una compagnia del 40\u00b0 snid\u00f2 i fuggiaschi da un cimitero, 4 compagnie del 17\u00b0 passarono il fiume e proseguirono l'inseguimento fino a . La sconfitta prussiana fu inevitabile. I prigionieri furono 1000 (1500-1800 secondo Souchet), i cannoni presi 33 e gli stendardi catturati 4."}
{"id": "2651644", "revid": "767487", "url": "https://it.wikipedia.org/wiki?curid=2651644", "title": "Giochi mondiali 1997", "text": "I Giochi mondiali 1997, quinta edizione della competizione, si tennero a Lahti, in Finlandia, dal 5 agosto al 15 agosto 1997. Vi parteciparono 2600 atleti che gareggiarono in 30 discipline (delle quali, cinque erano sport dimostrativi)."}
{"id": "2651645", "revid": "84184", "url": "https://it.wikipedia.org/wiki?curid=2651645", "title": "Carlini", "text": ""}
{"id": "2651647", "revid": "481666", "url": "https://it.wikipedia.org/wiki?curid=2651647", "title": "Frank Norris", "text": "Fu un esponente del naturalismo e inizi\u00f2 la sua attivit\u00e0 letteraria ispirandosi a Zola. Come giornalista venne inviato nel Sudafrica al tempo della guerra dei Boeri, poi a San Francisco e a New York. Mor\u00ec a soli 32 anni di peritonite, conseguenza di un'appendicite mal curata.\nDella sua opera pi\u00f9 famosa, il ciclo dell\"'epica del grano\", ci ha lasciato completi solo due libri sui tre previsti: \"The Octopus\", La piovra, del 1901 e \"The Pit\", La fossa, pubblicato postumo nel 1903. In essi viene stigmatizzato lo sviluppo del capitalismo di quei decenni fervorosi, rappresentandolo come una lotta fra le forze primigenie della Terra e la forza della \"Macchina\", rappresentata proprio dall'inesorabile avanzata del progresso.\nFilm tratti da opere di Norris.\nDa \"Moran of the \"Lady Letty\": A Story of Adventure Off the California Coast\" (1898)\nDa \"\" (1899)\nDa \"The Octopus: A Story of California\" - La piovra, (1901) \nDa \"The Pit\" La fossa (1902) pubblicato postumo"}
{"id": "2651650", "revid": "1776051", "url": "https://it.wikipedia.org/wiki?curid=2651650", "title": "Just'A Lotta Animals", "text": "Just'A Lotta Animals \u00e8 un gruppo di supereroi immaginari che comparvero nelle storie pubblicate dalla DC Comics. Il team era una parodia di simpatici animali antropomorfi della Justice League of America.\nI Just'A Lotta Animals originariamente comparvero nella serie \"Capitan Carota e la sua Stupefacente Squadra Zoo\" come personaggi di un fumetto illustrato da dall'alter ego di Capitan Carota, Rodney Rabbit. Vari pannelli dei fumetti dei Just'A Lotta Animals che furono mostrati nelle serie di \"Capitan Carota\", erano spesso parodie delle classiche storie della Justice League of America. Il gruppo, infatti, era un'idea di Roy Thomas e Scott Shaw per la creazione di una serie di supereroi animali per la DC, ma l'editore Dick Giordano chiese loro di creare, invece, dei personaggi originali. Accettarono e crearono la Stupefacente Squadra Zoo, ma finirono comunque per presentare i Just'A Lotta Animals nella serie.\nIn \"Captain Carrot and His Amazing Zoo Crew\" n. 14 e 15, in una storia intitolata \"Crisi Su Terra-C!\", fu rivelato che i Just'A Lotta Animals esistevano davvero, su una Terra parallela chiamata \"Terra-C-Minus\". I due gruppi si unirono per sconfiggere i criminali della storia, il Dr. Hoot (un gufo scienziato pazzo) e Feline Faust (un gatto stregone; un'analogia del nemico della Justice League, Felix Faust).\nUbicazione.\nI Just'A Lotta Animals vivevano nel mondo parallelo di Terra-C-Minus, e fecero di un satellite orbitante sopra di essa il loro quartier generale.\nGli eventi e i personaggi della Terra-C-Minus erano considerati personaggi immaginari creati su Terra-C, cos\u00ec come gli eventi e i personaggi di Terra-2 erano considerati personaggi immaginari creati su Terra-1. In pi\u00f9, gli eventi e i personaggi della Terra-C-Minus erano paralleli della continuit\u00e0 corrente dell'Universo DC di Terra-1 di allora. Come su Terra-C, i nomi dei personaggi e i luoghi tendevano ad essere pesanti giochi di parole basati sugli animali.\nDopo gli eventi di Crisi sulle Terre infinite del 1985, fu rivelato che la Terra-C-Minus (e la Terra-C) sopravvisse intatta alla Crisi, dato che erano \"Dimensioni\" parallele e non \"Mondi\" paralleli, sebbene la miniserie pi\u00f9 recente \"Captain Carrot and the Final Ark\" sugger\u00ec che la Terra-C era ora considerata la Terra-26, una delle nuove 52 Terre parallele nel nuovo Multiverso della DC.\nMembri.\nI membri principali dei Just'A Lotta Animals erano:\nAltri membri dei Just'A Lotta Animals includevano:"}
{"id": "2651652", "revid": "124922291", "url": "https://it.wikipedia.org/wiki?curid=2651652", "title": "Lucilla Morlacchi", "text": "Biografia.\nLucilla Morlacchi frequent\u00f2 l'Accademia dei filodrammatici di Milano e debutt\u00f2 con la compagnia di Ernesto Calindri e Lina Volonghi ne \"Il maggiore Barbara\" di George Bernard Shaw, il 3 ottobre 1956 al Teatro Eliseo di Roma. Per due stagioni collabor\u00f2 con la compagnia Calindri-Volonghi, quindi con la compagnia Calindri-Zoppelli, finch\u00e9 Luchino Visconti nel 1960 la scrittur\u00f2 ne \"L'Arialda\" di Giovanni Testori. Successivamente Visconti le affid\u00f2 il ruolo di Concetta ne \"Il Gattopardo\" (1963) e quello di Varja ne \"Il giardino dei ciliegi\" di Anton \u010cechov (1965).\nPoco attiva nel cinema, altern\u00f2 gli impegni alla radio con la televisione e il teatro. Nel periodo 1961-1977 collabor\u00f2 con il Teatro Stabile di Genova, sotto la direzione di registi gi\u00e0 affermati come Luigi Squarzina, in particolare, e Luca Ronconi. Nel periodo 1978-1989 stabil\u00ec un solido rapporto artistico con Franco Parenti e Andr\u00e9e Ruth Shammah, animatori del Salone Pier Lombardo di Milano.\nPer la regia di Massimo Castri interpret\u00f2 \"Le serve\" di Jean Genet, che le valse il Premio Eleonora Duse 1990 e il Premio Ennio Flaiano 1992. Sempre nel 1990, alle Orestiadi di Gibellina, interpret\u00f2 \"La sposa di Messina\" di Friedrich Schiller, con Massimo Popolizio e Giulio Scarpati, per la regia di Elio De Capitani. Nel 1995, alla Biennale di Venezia, interpret\u00f2 \"I Turcs tal Friul\" di Pier Paolo Pasolini, nuovamente per la regia di Elio De Capitani.\nIl 30 gennaio 2008, al Teatro Filippo Marchetti di Camerino, debutt\u00f2 nel ruolo di Suor Aloysia ne \"Il dubbio\" di John Patrick Shanley, con Stefano Accorsi (nella parte di Padre Flynn) e la regia di Sergio Castellitto. Il successo di pubblico port\u00f2 a una seconda stagione di repliche.\nNel 2012 present\u00f2 \"Lo schifo. Omicidio non casuale di Ilaria Alpi nella nostra ventunesima regione\", testo di denuncia civile, scritto da Stefano Massini, sull'assassinio di Ilaria Alpi e Miran Hrovatin.\nNegli anni si dedic\u00f2 anche alle letture: nel 1997 la lettura integrale del \"Vangelo secondo Matteo\", letture dantesche a pi\u00f9 riprese e le poesie di Alda Merini. La sua ultima apparizione in pubblico \u00e8 stata il 17 luglio 2014 al Sacro Monte di Varese con \"Il Grande Inquisitore\", da F\u00ebdor Dostoevskij."}
{"id": "2651654", "revid": "1149807", "url": "https://it.wikipedia.org/wiki?curid=2651654", "title": "Naomi Shind\u014d", "text": ""}
{"id": "2651655", "revid": "27865355", "url": "https://it.wikipedia.org/wiki?curid=2651655", "title": "Shindou Naomi", "text": ""}
{"id": "2651659", "revid": "27865403", "url": "https://it.wikipedia.org/wiki?curid=2651659", "title": "Tanaka Rie", "text": ""}
{"id": "2651660", "revid": "27865409", "url": "https://it.wikipedia.org/wiki?curid=2651660", "title": "Naomi Shindou", "text": ""}
{"id": "2651662", "revid": "154893", "url": "https://it.wikipedia.org/wiki?curid=2651662", "title": "IE1", "text": ""}
{"id": "2651663", "revid": "154893", "url": "https://it.wikipedia.org/wiki?curid=2651663", "title": "IE3", "text": ""}
{"id": "2651664", "revid": "154893", "url": "https://it.wikipedia.org/wiki?curid=2651664", "title": "IE4", "text": ""}
{"id": "2651665", "revid": "154893", "url": "https://it.wikipedia.org/wiki?curid=2651665", "title": "IE5", "text": ""}
{"id": "2651666", "revid": "154893", "url": "https://it.wikipedia.org/wiki?curid=2651666", "title": "IE6", "text": ""}
{"id": "2651667", "revid": "486946", "url": "https://it.wikipedia.org/wiki?curid=2651667", "title": "IE7", "text": ""}
{"id": "2651669", "revid": "27865443", "url": "https://it.wikipedia.org/wiki?curid=2651669", "title": "Binbou Shimai Monogatari", "text": ""}
{"id": "2651670", "revid": "154893", "url": "https://it.wikipedia.org/wiki?curid=2651670", "title": "Xhtml", "text": ""}
{"id": "2651673", "revid": "767487", "url": "https://it.wikipedia.org/wiki?curid=2651673", "title": "Saint-Gilles-sur-Vie", "text": "Saint-Gilles-sur-Vie \u00e8 un antico comune francese, situato nel dipartimento della Vandea.\nSituato sulla foce del fiume Vie nella sponda sinistra, Saint-Gilles-sur-Vie fu unito nel 1976 con Croix-de-Vie, situato dall'altro lato del fiume, creando l'odierno comune di Saint-Gilles-Croix-de-Vie.\nStoria.\nSaint-Gilles-sur-Vie \u00e8 creato sulla sponda sinistra del fiume nell'antichit\u00e0 come colonia foceana. Nel IX secolo vi si stabilirono alcuni monaci di Saint-Gilles-du-Gard, in quello che allora si chiamava \"Sidunum\", costruendovi un priorato e una chiesa fortificata. Nel medioevo, la citt\u00e0, organizzata attorno alla strada principale (diventata poi via Torterue), divenne un importante porto, capace di accogliere navi con una capacit\u00e0 di cento tonnellate.\nNella met\u00e0 del XIX secolo, arriveranno a Saint-Gilles dei calvinisti che vi costruirono una chiesa che verr\u00e0 poi smantellata nel novembre 1665 insieme ad altri diciassette templi del Basso-Poitou (regione che corrisponde al dipartimento della Vandea).\nDurante la quarta guerra di Vandea fu teatro della battaglia di Saint-Gilles-sur-Vie combattuta dal 2 al 3 giugno 1815, nella quale si scontrarono i vandeani di Louis de La Rochejaquelein, che stavano usando il porto della citt\u00e0 per accogliere i rifornimenti dei britannici, contro gli imperiali del generale Pierre Andr\u00e9 Grobon, giunto per impedire lo sbarco."}
{"id": "2651677", "revid": "1305772", "url": "https://it.wikipedia.org/wiki?curid=2651677", "title": "AIM-82", "text": "L'AIM-82 fu un missile aria-aria a corto raggio impostato nel 1969 dall'USAF il cui progetto fu cancellato prima ancora che si potessero produrre i primi prototipi.\nL'idea nacque appunto nel 1969 per dotare il caccia F-15, ancora in fase di sviluppo, di un nuovo missile aria-aria a corto raggio. Con la designazione di ZAIM-82A, i requisiti del nuovo ordigno (che doveva essere \"all-aspect\", cio\u00e8 lanciabile contro un bersaglio diretto in qualsiasi direzione, e \"fire-and-forget\", ovvero che dopo il lancio il pilota dell'aereo poteva dedicarsi ad altre attivit\u00e0 senza dover guidare il missile fino al bersaglio) vennero inviati nell'aprile 1970 alle varie industrie.\nRisposero con proposte solo la General Dynamics, la Hughes Aircraft e quella che diventer\u00e0 Ford Aerospace, ma prima che si potessero compiere altri passi, lo ZAIM-82A venne radiato dai piani dell'USAF nel settembre 1970. La motivazione va ricercata nel fatto che nel frattempo la US Navy aveva concluso lo sviluppo dell'AIM-95 Agile, molto simile nel ruolo e nelle caratteristiche a ci\u00f2 che si aspettavano i vertici USAF, che decisero dunque di prenderlo in organico al posto dello ZAIM-82A.\nCollegamenti esterni.\nAIM-82"}
{"id": "2651681", "revid": "1305772", "url": "https://it.wikipedia.org/wiki?curid=2651681", "title": "Recettori per l'adenosina", "text": "I recettori per l'adenosina (o recettori P1) sono una classe di recettori purinergici, recettori accoppiati a proteine G che hanno nell'adenosina il ligando endogeno .\nFarmacologia.\nNell'uomo, ci sono quattro recettori per l'adenosina. ognuno di essi \u00e8 codificato da un gene ed ha diverse funzioni, malgrado ve ne siano alcune in comune. Per esempio, sia il recettore A1 che il recettore A2A esercitano un ruolo importante nella fisiologia cardiaca, regolando il consumo di ossigeno del miocardio ed il flusso nelle arterie coronarie, mentre il recettore A2A media anche risposte anti-infiammatorie nell'organismo. Questi due recettori rivestono ruoli importanti anche nella fisiologia dell'encefalo, regolando il rilascio di altri neurotransmettitori, come la dopamina ed il glutammato, mentre i recettori A2B e A3 sono distribuiti prevalentemente in periferia e sono coinvolti in processi come l'infiammazione e la risposta immunitaria.\nLa gran parte delle vecchie molecole che agisce sui recettori per l'adenosina \u00e8 non selettiva, come ad esempio l'adenosina stessa, usata tuttora per il trattamento delle tachicardie (ritmo rapido del cuore), e che interagisce con tutti i quattro recettori nel cuore, e che produce un effetto sedativo attraverso i recettori A1 e A2A distribuiti nell'encefalo. i derivati della Xantina, come la caffeina e la teofillina agiscono come antagonista non selettivo sui recettori A1 e A2A sia nel cuore che nell'encefalo, determinando un effetto stimolante e tachicardia. Queste molecole agiscono anche come inibitori delle fosfodiesterasi e producono anche effetti antinfiammatori, rendendosi utili nel trattamento farmacologico dell'asma, ma meno adatti a scopi di ricerca.\nI nuovi agonisti ed antagonisti del recettore per l'adenosina sono molto pi\u00f9 potenti e selettivi, ed hanno permesso di approfondire l'effetto del blocco o della stimolazione dei singoli sottotipi di recettori, dando luogo poi ad una nuova generazione di molecole utili in campo medico. Alcune di queste molecole sono ancora derivati dell'adenosina o della xantina, ma i ricercatori hanno scoperto altre molecole con struttura completamente diversa.\nSistema cardiovascolare.\nGeneralmente l'adenosina esercita, tramite recettori di tipo A1, effetti cardiodepressivi quali un effetto dromotropo e cronotropo negativo, un'azione antiaritmica e una inibizione della risposta inotropa agli agonisti beta-adrenergici, diminuendo cos\u00ec il consumo di ossigeno.\nRecettore per l'adenosina A1.\nil recettore A1 \u00e8 distribuito in tutto l'organismo.\nMeccanismo d'azione.\nQuesto recettore ha una funzione inibitoria su gran parte dei tessuti nei quali si trova. Nell'encefalo esso diminuisce l'attivit\u00e0 metabolica: in sede presinaptica esso riduce il rilascio di vescicole sinaptiche mentre in sede post-sinaptica stabilizza il magnesio sul recettore per NMDA.\nAntagonisti ed agonisti.\nSpecifici antagonisti recettoriali sono 8-Ciclopentil-1,3-dipropilxantina (DPCPX), e \"Ciclopentiltheophillina\" (CPT) o \"8-ciclopentil-1,3-dipropilxantina\" (CPX), mentre agonista specifico \u00e8 2-cloro-N(6)-ciclopentiladenosina (CCPA).\nNel cuore.\nI recettori A1 e A2A regolano il consumo di ossigeno del miocardio ed il flusso sanguigno coronarico.\nLa stimolazione del recettore A1 deprime la velocit\u00e0 di depolarizzazione delle cellule del nodo seno-atriale, risultando in un calo della velocit\u00e0 di contrazione cardiaca (effetto dromotropo negativo) e rallenta la conduzione atrio-ventricolare, come dimostrato dall'allungamento dell'intervallo PR all'ECG. Allo studio elettrofisiologico endocavitario si osserva un allungamento dell'intervallo AH, e del periodo refrattario del nodo atrioventricolare; viceversa, si osserva un accorciamento del periodo refrattario atriale.\nQueste propriet\u00e0 farmacologiche rendono l'adenosina utile nel trattamento e la diagnosi delle \"tachiaritmie\" (ritmo del cuore rapido). Questi effetti sul recettore A1 spiegano anche il blocco atrioventricolare, che si verifica a seguito di una rapida infusione di adenosina.\nLa stimolazione del sottotipo recettoriale A2A determina vasodilatazione delle arterie coronarie di calibro pi\u00f9 piccolo. L'adenosina viene utilizzata per valutare la riserva del flusso coronarico con l'ecodoppler delle singole arterie coronarie oppure con l'ecostress.\nIn medicina neonatale.\nGli antagonisti dell'adenosina sono ampiamente utilizzati in medicina neonatale;\nPoich\u00e9 una riduzione dell'espressoine del recettore A1 sembrano prevenire la ventricolomegalia indotta dall'ipossia e la perdita di sostanza bianca, il blocco farmacologico di tale recettore potrebbe avere utilit\u00e0 clinica.\nTeofillina e caffeina sono antagonisti non selettivi utilizzati per stimolare la respirazione in neonati prematuri.\nRecettore A2A per l'adenosina.\nCome il recettore A1, il recettore A2A regola il consumo di ossigeno del miocardio ed il flusso di sangue nelle arterie coronarie.\nMeccanismo d'azione.\nL'attivit\u00e0 del recettore A2A, appartenente alla famiglia dei recettori accoppiati alle proteine G, \u00e8 mediata da una proteina G che attiva l'adenilato ciclasi. Il recettore \u00e8 abbondante nei gangli della base, nei vasi sanguigni e nelle piastrine ed \u00e8 lo stesso per il quale la caffeina ha maggiore affinit\u00e0.\nFunzione.\nIl recettore A2A \u00e8 responsabile della regolazione del flusso di sangue nelle arterie coronarie, mediante la vasodilatazione delle arterie coronarie di calibro pi\u00f9 piccolo.\nAgonisti ed Antagonisti.\nAntagonisti selettivi sono istradefillina (KW-6002) e SCH-58261, mentre agonisti selettivi sono CGS-21680 e ATL-146e.\nRecettore A2B per l'adenosina.\nAnch'esso \u00e8 una proteina di membrana accoppiata ad una proteina Gs, che attiva l'adenilato ciclasi aumentando il livello di cAMP intracellulare. Espressa a livello bronchiale media il broncospasmo grazie alla sua capacit\u00e0 di modulare l'attivit\u00e0 della PLC tramite proteine G0/Gq (propriet\u00e0 condivisa con i recettori A1 e A3) aumentando i livelli di Ca2+ intracellulare. Antagonizzando questo effetto, sfruttando la teofillina, per esempio, si mantiene la perviet\u00e0 delle vie aeree negli attacchi asmatici (non \u00e8 il solo meccanismo sfruttato dal farmaco: antagonizza anche i recettori A1 che diminuivano la concentrazione di cAMP intracellulare e inibisce le fosfodiesterasi; l'effetto finale \u00e8 l'aumento di cAMP che attiva PKA che va a fosforilare MLCK inattivandola).\nInteragisce anche con la netrina-1, che \u00e8 coinvolta nella crescita degli assoni.\nRecettore A3 per l'adenosina.\nLa sua attivazione inibisce ad esempio la crescita delle cellule di melanoma umano. Antagonisti selettivi sono \"MRS1191\", \"MRS1523\" e \"MRE3008F20\", mentre agonisti selettivi includono Cl-IB-MECA e \"MRS3558\"."}
{"id": "2651689", "revid": "62748", "url": "https://it.wikipedia.org/wiki?curid=2651689", "title": "Whitbread Round the World Race", "text": ""}
{"id": "2651693", "revid": "124928497", "url": "https://it.wikipedia.org/wiki?curid=2651693", "title": "Regno di Slavonia", "text": "Il Regno di Slavonia \u00e8 stato una provincia dell'Impero asburgico nel XVIII e nel XIX secolo. La provincia includeva la parte settentrionale delle odierne regioni della Slavonia (oggi in Croazia) e Szer\u00e9m (oggi Serbia e Croazia). La parte meridionale di queste regioni era invece parte della Frontiera militare asburgica.\nStoria.\nIl Regno di Slavonia venne costituito coi territori che la monarchia asburgica aveva ottenuto dall'Impero ottomano sulla base del Trattato di Karlowitz (1699). Inizialmente esso era un territorio separato dalla monarchia degli Asburgo e godeva di un'amministrazione civile-militare che rimase in vigore dal 1699 al 1745.\nNel 1745 il Regno di Slavonia fu definito come parte delle Terre della Corona di Santo Stefano, ed apparteneva sia al Regno di Croazia che al Regno d'Ungheria. A seguito degli accordi presi nel 1868 con il Regno d'Ungheria, il Regno di Slavonia fu unificato con il Regno di Croazia cos\u00ec da formare un unico Stato, il Regno di Croazia e Slavonia.\nPopolazione.\nLa popolazione al censimento austriaco del 1790 per il Regno di Slavonia era registrata in 131.000 (\"46.8%\") serbi, 128.000 (\"45.7%\") croati, 19.000 (\"6.8%\") ungheresi, e 2.000 (\"0.7%\") tedeschi. Il Regno di Slavonia includeva a quel tempo la parte orientale della Sirmia abitata prevalentemente da serbi e perci\u00f2 il motivo della loro forte presenza nell'area.\nSecondo altre stime statistiche del 1787, in Slavonia vennero contati un totale di 265.670 abitanti e nel 1804/1805 vi erano 286.349 abitanti, numero dal quale per\u00f2 era esclusa la nobilt\u00e0 ed il clero e solo gli uomini erano compresi nel censimento. Della popolazione 74.671 erano cattolici, 68.390 ortodossi, 1.744 calvinisti, 97 luterani e 160 ebrei."}
{"id": "2651698", "revid": "1573940", "url": "https://it.wikipedia.org/wiki?curid=2651698", "title": "Shahrest\u0101n di Lahijan", "text": "Lo shahrest\u0101n di Lahijan (farsi \u0634\u0647\u0631\u0633\u062a\u0627\u0646 \u0644\u0627\u0647\u06cc\u062c\u0627\u0646) \u00e8 uno dei 16 \"shahrest\u0101n\" della provincia di Gilan, in Iran. Il capoluogo \u00e8 Lahijan. Lo shahrest\u0101n \u00e8 suddiviso in 2 circoscrizioni (\"bakhsh\"): "}
{"id": "2651699", "revid": "1573940", "url": "https://it.wikipedia.org/wiki?curid=2651699", "title": "Shahrest\u0101n di Langrud", "text": "Lo shahrest\u0101n di Langrud (farsi \u0634\u0647\u0631\u0633\u062a\u0627\u0646 \u0644\u0646\u06af\u0631\u0648\u062f) \u00e8 uno dei 16 \"shahrest\u0101n\" della provincia di Gilan, in Iran. Il capoluogo \u00e8 Langrud (Langerud). Lo shahrest\u0101n \u00e8 suddiviso in 3 circoscrizioni (\"bakhsh\"): "}
{"id": "2651704", "revid": "246361", "url": "https://it.wikipedia.org/wiki?curid=2651704", "title": "Antonio Danilo Giannoccaro", "text": ""}
{"id": "2651705", "revid": "246361", "url": "https://it.wikipedia.org/wiki?curid=2651705", "title": "Danilo Giannoccaro", "text": ""}
{"id": "2651707", "revid": "1573940", "url": "https://it.wikipedia.org/wiki?curid=2651707", "title": "Shahrest\u0101n di Masal", "text": "Lo shahrest\u0101n di Masal (farsi \u0634\u0647\u0631\u0633\u062a\u0627\u0646 \u0645\u0627\u0633\u0627\u0644) \u00e8 uno dei 16 \"shahrest\u0101n\" della provincia di Gilan, in Iran. Il capoluogo \u00e8 Masal. Lo shahrest\u0101n \u00e8 suddiviso in 2 circoscrizioni (\"bakhsh\"): "}
{"id": "2651708", "revid": "922800", "url": "https://it.wikipedia.org/wiki?curid=2651708", "title": "Athletic Club 1976-1977", "text": "La pagina racchiude la rosa dell'Athletic Club nella stagione 1976-77\nRosa.\n \n \n \n \nStaff tecnico.\n\"Come da politica societaria la squadra \u00e8 composta interamente da giocatori nati in una delle sette province di Euskal Herria o cresciuti calcisticamente nel vivaio di societ\u00e0 basche.\""}
{"id": "2651710", "revid": "122246", "url": "https://it.wikipedia.org/wiki?curid=2651710", "title": "Nazionale di pallavolo maschile dello Sri Lanka", "text": "La nazionale di pallavolo maschile dello Sri Lanka \u00e8 una squadra asiatica e oceaniana composta dai migliori giocatori di pallavolo dello Sri Lanka ed \u00e8 posta sotto l'egida della Federazione pallavolistica dello Sri Lanka."}
{"id": "2651716", "revid": "809148", "url": "https://it.wikipedia.org/wiki?curid=2651716", "title": "Canoa polo ai Giochi mondiali", "text": "La canoa polo \u00e8 stata introdotta ai Giochi mondiali a partire da Duisburg 2005 ed \u00e8 stata riconfermata come sport ufficiale per le edizioni successive."}
{"id": "2651718", "revid": "220256", "url": "https://it.wikipedia.org/wiki?curid=2651718", "title": "Scoptofilia", "text": ""}
{"id": "2651719", "revid": "1543377", "url": "https://it.wikipedia.org/wiki?curid=2651719", "title": "Ernesto di Zwiefalten", "text": "Agiografia.\nPoco si sa sulla vita di sant'Ernesto, patrono della Germania. Ernest, come era all'epoca, era nato a Stei\u00dflingen, nella Germania occidentale, forse intorno al 1105. Divenne a vent'anni l'abate dell'abbazia benedettina di Zwiefalten. Pass\u00f2 oltre 30 anni da abate, aprendo due case di accoglienza per tutti e compiendo miracoli non specificati.\nNel 1146 si un\u00ec alle forze del re Corrado III, ovvero a Ottone di Frisinga alla seconda crociata e predic\u00f2 tra i musulmani, in particolare nell'Arabia Saudita e in Persia, ma fu poi catturato dai musulmani. Secondo la leggenda sarebbe stato portato alla Mecca, torturato e ucciso: mor\u00ec martire il 7 novembre 1148.\nCulto.\nLa sua festa \u00e8 celebrata il 7 novembre.\nNell'abbazia di Zwiefalten si conserva una statua di Ernesto sull'altare di Santo Stefano e due pitture che lo ritraggono."}
{"id": "2651720", "revid": "1318658", "url": "https://it.wikipedia.org/wiki?curid=2651720", "title": "Treno regionale", "text": "Per treno regionale o locale si intendono i servizi ferroviari che effettuano fermata in tutte o nella maggior parte delle stazioni presenti su una data relazione. Questo treno si chiama cos\u00ec perch\u00e9 il termine \"Regionale\" deriva da \"Regione\", infatti questo treno serve per mettere in comunicazione una regione da una citt\u00e0 all'altra oppure per comunicare varie zone di una citt\u00e0 (Ad esempio: Roma Termini-Fiumicino Aeroporto).\nTreni regionali in diverse nazioni.\nQuesta lista descrive le caratteristiche principali dei servizi ferroviari riconducibili alla definizione generale di \"treno regionale\" o \"locale\" in alcuni paesi del mondo."}
{"id": "2651727", "revid": "38120", "url": "https://it.wikipedia.org/wiki?curid=2651727", "title": "Nazionale di pallavolo maschile di Samoa", "text": "La nazionale di pallavolo maschile di Samoa \u00e8 una squadra asiatica e oceaniana composta dai migliori giocatori di pallavolo di Samoa ed \u00e8 posta sotto l'egida della Federazione pallavolistica di Samoa."}
{"id": "2651730", "revid": "765341", "url": "https://it.wikipedia.org/wiki?curid=2651730", "title": "Arancio di acridina", "text": "L'arancio di acridina \u00e8 un composto eterociclico aromatico.\nViene utilizzato in citologia e istologia come colorante.\nL'arancio di acridina (AO) \u00e8 un fluorocromo della famiglia delle Acridine, specifico per gli acidi nucleici (DNA/RNA) definito metacromatico, ossia con due diversi spettri di emissione: l'AO a bassa concentrazione e con rapporto colorante/proteine basso si lega al DNA doppia elica ed emette fluorescenza verde attorno ai 525\u00a0nm; all'aumento del rapporto colorante/proteine, l'AO provoca condensazione dell'acido nucleico a singola elica (RNA o DNA singola elica) ed emette fluorescenza rossa attorno ai 575\u00a0nm. Questa differente sensibilit\u00e0 degli acidi nucleici alla condensazione indotta dall'AO \u00e8 la base della differente colorazione del DNA versus RNA."}
{"id": "2651733", "revid": "729019", "url": "https://it.wikipedia.org/wiki?curid=2651733", "title": "1st Cavalry Division (United States Army)", "text": "La 1st Cavalry Division \u2014 Prima Divisione di Cavalleria \u2014 (nota anche come First Team, cio\u00e8 \"Prima Squadra\" o 1CD) \u00e8 uno dei reparti pi\u00f9 famosi e pi\u00f9 decorati dello United States Army.\nDopo la Seconda guerra mondiale, ed oltre a tale conflitto, l'unit\u00e0 \u00e8 stata significativamente impegnata in Corea, Guerra del Vietnam, Prima e Seconda guerra del Golfo.\nAttualmente, \u00e8 una divisione pesante corazzata con base a Fort Hood, Texas. \u00c8 una delle pi\u00f9 grandi divisioni americane con oltre 16\u00a0000 effettivi ripartiti in quattro brigate da combattimento ed unit\u00e0 logistiche. Nel periodo della Guerra del Vietnam venne equipaggiata con un gran numero di elicotteri e trasformata in divisione di cavalleria aeromobile, svolgendo un ruolo centrale nella strategia operativa adottata dal generale William Westmoreland.\nOggi \u00e8 subordinata al III Corps\ned \u00e8 comandata dal maggior generale Daniel P. Bolger.\nStoria.\nLa storia della 1CD inizi\u00f2 il 4 aprile 1921, quando l'esercito fiss\u00f2 la \"Table of Organization &amp; Equipment\" di una divisione permanente di cavalleria. La TO&amp;E in questione autorizzava un'organizzazione a \"divisione quadrata\" di 7\u00a0463 Ufficiali e Truppa, strutturata come segue.\nIl 20 agosto 1921, l'Adjutant General del Dipartimento della Guerra degli Stati Uniti costitu\u00ec la 1st e la 2nd Cavalry Division\nper adeguarsi alle esigenze della mobilitazione parziale, ed autorizz\u00f2 la fondazione della 1CD in conformit\u00e0 del nuovo TO&amp;E il 31 agosto 1921. Poich\u00e9 la 1CD doveva essere creata traendo risorse da unit\u00e0 esistenti, riusc\u00ec ad essere operativa a settembre di quell'anno, anche se i reparti dipendenti non arrivarono completamente alle destinazioni loro assegnate prima del 1922.\nLa 1CD fu assegnata alla VIII Corps Area, con il quartier generale e la Seconda brigata di stanza a Fort Bliss, Texas, e la Prima brigata a Douglas, Arizona. I locali usati dal quartier generale erano stati in precedenza utilizzati dalla 8th United States Brigade, al tempo del comando di John Pershing (1916), e durante la Prima guerra mondiale dalla 15th Cavalry Division, presente a Fort Bliss tra il dicembre 1917 ed il maggio 1918.\nLa costituzione dell'organico nella 1CD and\u00f2 a rilento. Il 1\u00b0, il 7\u00ba e l'8\u00ba reggimento di cavalleria erano stati in precedenza assegnati alla 15th Cavalry Division (istituita solo per il tempo di guerra) e successivamente erano stati riconsegnati alla VIII Corps Area Troop List il 12 maggio 1918. Il 1\u00ba Rgt. venne trasferito alla 1CD il 20 agosto 1921. Il 7\u00b0, l'8\u00ba ed il 10\u00ba Rgt. seguirono la stessa sorte il 13 settembre 1921, bench\u00e9 l'assegnazione del 10\u00b0 fosse controversa perch\u00e9 il trasferimento violava le Leggi Jim Crow (in tema di segregazione razziale).\nLa controversia si protrasse fino al 18 dicembre 1922, quando il 5\u00ba Rgt. prese il posto del 10\u00b0.\nDopo la costituzione delle divisioni del primo dopoguerra, l'esercito attravers\u00f2 un lungo periodo di stagnazione e decadenza. Il National Defense Act del 1920 autorizzava un \"Regular Army\" da 296\u00a0000 uomini, ma il Congresso un po' alla volta recedette da un tal numero.\nNon solo il \"Regular Army,\" ma anche la \"National Guard\" non riusc\u00ec a reclutare i 486\u00a0000 uomini teoricamente assegnati, e le \"Organized Reserves\" si ridussero ad un mero serbatoio di ufficiali di riserva. L'origine dei problemi dell'esercito era il denaro. Il Congresso stanziava annualmente solo una met\u00e0 circa dei fondi richiesti dallo Stato Maggiore della forza armata. Depauperate di personale e di risorse economiche, le divisioni di fanteria e di cavalleria gradualmente si riducevano ad organizzazioni scheletriche.\nTra il 1923 ed il 1939 si manifest\u00f2 un progressivo declino delle divisioni quali effettive unit\u00e0 da combattimento, tanto che i relativi comandanti rimanevano titolari di una responsabilit\u00e0 puramente addestrativa, del resto assai teorica, perch\u00e9 gravemente ostacolata da limiti di bilancio che ne svuotavano la sostanziale pratica.\nLa storia specifica della 1CD \u00e8 un buon esempio del dilemma (tra realismo ed idealismo) che in quegli anni \u2014 in cui non a caso esplodeva la Grande depressione \u2014 attanagliava l'esercito americano. Nel 1923 la 1CD comp\u00ec le manovre divisionali per la prima volta, ripromettendosi di rinnovarle annualmente, ma le ristrettezze finanziarie non lo consentirono. Solo nel 1927, ed anche grazie alla generosit\u00e0 di alcuni proprietari di ranch che avevano gratuitamente messo a disposizione parte delle loro tenute, la divisione pot\u00e9 di nuovo svolgere un'analoga esercitazione.\nNel maggio 1928, il maggior generale Herbert B. Crosby, Capo della Cavalleria, alle prese con i tagli di personale nella sua arma, riorganizz\u00f2 i reggimenti di cavalleria, il che di riflesso comport\u00f2 un ridimensionamento anche della 1CD. Scopo di Crosby era la riduzione dei costi generali con il mantenimento, o addirittura l'aumento, della potenza di fuoco dei reggimenti. Dopo la ristrutturazione, ciascun reggimento di cavalleria consisteva di un comando ed un nucleo comando; un nucleo mitraglieri; un'aliquota per l'assistenza sanitaria e spirituale; due squadroni, ciascuno con un'aliquota comando e due nuclei di linea. I preesistenti squadroni mitraglieri a livello brigata furono sciolti, posto che la responsabilit\u00e0 addestrativa e di impiego dei mitraglieri veniva contestualmente assegnata ai comandanti di reggimento, come avveniva in fanteria.\nPi\u00f9 o meno nello stesso periodo, l'Army Staff, nel tentativo di accrescere l'utilit\u00e0 delle divisioni di cavalleria in organico di guerra, pubblic\u00f2 nuove \"tables of organization\". per un reparto di dimensioni ancora maggiori. La nuova struttura riprendeva i cambiamenti apportati alla divisione a partire dal 1921, che comprendevano un accrescimento del nucleo comunicazioni (177), l'espansione dell'unit\u00e0 medica al livello di uno squadrone (233), e l'avallo della scelta di Crosby di trasferire le unit\u00e0 mitraglieri dalle brigate ai reggimenti (2X176). Furono aggiunti una sezione di aviazione divisionale, uno squadrone autoblindo (278), ed una compagnia carri (155), mentre il battaglione di artiglieria da campagna fu espanso fino alla dimensione di reggimento (1\u00a0717). La forza divisionale ascese a 9\u00a0595 uomini. Sebbene le nuove \"tables\" avessero poco impatto sulla struttura della cavalleria nel tempo di pace, la 1CD invero ricevette alla fine un singolo nucleo di uno sperimentale squadrone autoblindo, e il suo battaglione di artiglieria campale fu effettivamente trasformato in reggimento.\nCon l'avvento degli anni trenta, vi fu una seria elaborazione dottrinale finalizzata alla costruzione di un esercito motorizzato e meccanizzato. Per agevolare questo processo, il 3 gennaio 1923 la 1CD scambi\u00f2 il proprio Primo reggimento con il Dodicesimo.\nTenendo conto delle raccomandazioni dell'VIII Corps Area, dell'Army War College, e della Command and General Staff School, la commissione svilupp\u00f2 una nuova pi\u00f9 piccola divisione di cavalleria \"triangolare\", che la 1CD valut\u00f2 durante le manovre a Toyahvale, Texas, nel 1938. Come il test del 1937 sulle divisioni di fanteria, le manovre si concentrarono sui reggimenti di cavalleria divisionale, intorno ai quali si sarebbero dovute organizzare tutte le altre unit\u00e0.\nA seguito del test, una commissione di ufficiali della 1CD, guidata dal brigadier generale Kenyon A. Joyce, rigett\u00f2 la divisione su tre reggimenti, auspicando la conservazione della divisione su due brigate (ovvero su quattro reggimenti). Quest'ultima configurazione permetteva alla divisione di schierarsi agevolmente in due colonne, il che era una tattica della cavalleria ordinaria ed accettata. Tuttavia, la commissione caldeggi\u00f2 la riorganizzazione del reggimento di cavalleria su linee triangolari, che gli avrebbe dato un comando ed un nucleo comando, uno squadrone mitraglieri con nuclei armi speciali e tre squadroni fucilieri, ciascuno con un nucleo mitraglieri e tre di fucilieri. Non veniva apportato alcun cambiamento di rilievo sull'artiglieria campale, ma il test dimostr\u00f2 che l'aliquota genieri doveva rimanere uno squadrone per fornire alla divisione maggior mobilit\u00e0 sul campo di battaglia e che l'idea delle truppe speciali doveva essere estesa fino a comprendere comando di divisione, nucleo comunicazioni e logistica; squadroni commissariato, sanit\u00e0, ricognizione ed osservazione; ed un distaccamento guerra chimica. Un comando sarebbe stato preposto all'amministrazione ed al controllo disciplinare di queste forze.\nSebbene lo studio non abbia portato ad una riorganizzazione generale della divisione di cavalleria, il reggimento di cavalleria per il tempo di guerra fu ristrutturato, con effetto 1\u00ba dicembre 1938, per farlo consistere di un comando ed un nucleo comando, nuclei mitraglieri ed armi speciali, e tre squadroni di tre nuclei fucilieri ciascuno. I nuclei speciali rimasero com'erano nel 1928, e non vi fu posto nella divisione per uno squadrone osservazione o un distaccamento guerra chimica. Con le modifiche burocratiche nelle divisioni di cavalleria ed altri ritocchi minori, la forza di una divisione \"da guerra\" arrivava a schierare 10\u00a0680 componenti.\nPer prepararsi al servizio bellico, la 1CD partecip\u00f2 alle seguenti manovre:\nDalla Seconda guerra mondiale al 1950.\nCon l'attacco di Pearl Harbor (7 dicembre 1941), la fase del \"gran laboratorio\" per sviluppare e collaudare le organizzazioni, di cui aveva scritto George Marshall nell'estate del 1941, si concluse, ovviamente, ma il War Department non aveva ancora messo a punto le sue divisioni ideali di fanteria, cavalleria, corazzate e motorizzate. Nel 1942 ripens\u00f2 daccapo le divisioni basandosi sulle esperienze acquisite nelle grandi manovre di quartier generale dell'anno precedente. Come gi\u00e0 in passato, le riorganizzazioni spaziavano dai piccoli ritocchi ai mutamenti rivoluzionari.\nAnche la 1CD mantenne la configurazione \"quadrata\" dopo le manovre del 1941, ma con delle modifiche. La divisione perse il suo nucleo controcarro, le brigate persero i loro nuclei armi speciali, i reggimenti persero sia questi ultimi nuclei sia i nuclei mitraglieri. Questi cambiamenti non fecero scemare la potenza di fuoco dvisionale, ma collocarono la maggior parte delle armi di reparto in seno ai nuclei di cavalleria. Il numero di mitragliatrici calibro.50 fu quasi triplicato. Nello squadrone ricognizione, furono eliminati i nuclei motociclisti e autoblindo, sostituiti da un nucleo supporto e tre nuclei ricognizione equipaggiati con carri armati leggeri. Gli effettivi della divisione passarono da 11\u00a0676 a 12\u00a0112.\nLe ultime unit\u00e0 appartenenti alla 1CD effettivamente montate (a cavallo) abbandonarono definitivamente i destrieri e si convertirono in formazioni di fanteria il 28 febbraio 1943. Tuttavia, per le parate nel 1972 fu istituito in seno alla divisione un reparto speciale montato noto come \"Horse Platoon\" (\"plotone a cavallo\") - poi ridenominato \"Horse Cavalry Detachment.\". Com'\u00e8 facilmente intuibile, tale reparto ha lo scopo di rappresentare le tradizioni ed il retaggio della cavalleria statunitense nelle cerimonie militari ed altre manifestazioni pubbliche.\nIn sostanza, la divisione fu varata con la struttura di una \"Augmented Light Infantry Division\". Dai registri di Camp Stoneman, California, risulta la seguente cronologia dei reparti della 1CD:\nLa 1CD arriv\u00f2 in Australia come detto sopra, continu\u00f2 l'addestramento a Strathpine,\nQueensland, fino al 26 luglio, poi si spost\u00f2 in Nuova Guinea per partecipare alla Campagna delle Isole dell'Ammiragliato dal 22 al 27 febbraio 1944. La divisione ebbe il suo battesimo del fuoco proprio in tale campagna, con lo sbarco di suoi reparti sulle Isole Los Negros il 29 febbraio 1944. Il campo di volo di Momote fu preso contro ogni pronostico. I furiosi attacchi nipponici furono respinti, ed il nemico fu circondato alla fine di marzo. La divisione poi prese parte all'invasione\ndi Leyte, il 20 ottobre 1944, cattur\u00f2 Tacloban ed il campo d'aviazione adiacente, avanz\u00f2 lungo la costa settentrionale, e conquist\u00f2 la Valle di Leyte, con aliquote che sbarcavano, prendendola, sull'Isola di Samar. Lasciando la valle di Ormoc ed attraversando la relativa pianura (nei pressi di Leyte), la divisione raggiunse la costa occidentale di Leyte il 1\u00ba gennaio 1945. La divisione poi invase Luzon, sbarcando nell'area del Golfo di Lingayen\nil 27 gennaio 1945, e combatt\u00e9 a modo suo come \"colonna volante\" verso Manila fino al 3 febbraio 1945. Furono liberati pi\u00f9 di 3\u00a0000 prigionieri civili nell'Universit\u00e0 di Santo Tom\u00e1s, tra cui oltre 60 infermiere americane (alcune appartenenti ai cosiddetti \"Angeli di Bataan e Coregidor\")\ne la 1CD avanz\u00f2 poi ad est di Manila verso la met\u00e0 di febbraio prima che la citt\u00e0 fosse sgombrata da forze ostili. Il 20 febbraio alla divisione fu assegnata la missione di prendere e difendere i crocevia sul fiume Marikina e controllare la linea Tagaytay-Antipolo. Dopo aver ricevuto il cambio il 12 marzo sull'area Antipolo, delle aliquote si spinsero a sud nelle province di Batangas e di Bicol. Spazzarono via le ultime sacche di resistenza in queste aree mediante azioni di piccoli reparti. Tali resistenze furono ufficialmente dichiarate terminate il 1\u00ba luglio 1945. La divisione lasci\u00f2 Luzon il 25 agosto 1945 per attivit\u00e0 connesse all'occupazione del Giappone, arrivando a Yokohama il 2 settembre 1945 ed entrando il successivo 8 settembre a Tokyo: fu la prima divisione USA a varcare le soglie della capitale nipponica.\nPerdite nella Seconda guerra mondiale:\nIl servizio di occupazione del Giappone si protrasse per i cinque anni seguenti.\nGuerra di Corea.\nNell'estate del 1950, la Corea del Nord attacc\u00f2 la Corea del Sud, e la 1CD fu catapultata in Corea per concorrere alla tenuta del perimetro di Pusan.\nDopo l'attacco del X Corpo (USA) (X Corps) ad Incheon, fu lanciata un'operazione per spezzare l'assedio nel perimetro di Pusan. La 1CD rimase impegnata in prima linea finch\u00e9 non ricevette il cambio dalla 45th Infantry Division\ndella Guardia Nazionale, nel gennaio 1952. Grazie a tale avvicendamento, la divisione rientr\u00f2 in Giappone. Il 1957 vide di nuovo la divisione operare in Corea, ove sarebbe rimasta fino al 1965.\nDurante la guerra di Corea, si diffusero dicerie calunniose sulle virt\u00f9 marziali della 1CD, perpetuate anche in una canzonetta popolare dell'epoca, \"The Bug-Out Ballad\". Si vocifer\u00f2 pure che la serie di contingenze da cui scatur\u00ec quel motivetto fosse dovuta (almeno in parte) alla leggenda che la divisione avesse perso la propria bandiera di corpo. Gli altri reparti dell'esercito e dei Marine descrivevano spregiativamente il simbolo della 1CD nel modo seguente: \"Il cavallo che non hanno mai montato, il fiume che non hanno mai attraversato, e quanto al giallo, parla da s\u00e9\". Una versione alternativa, ma parimenti canzonatoria, diceva: \"Lo scudo che non hanno mai usato, la linea che non hanno mai tenuto, il cavallo che non hanno mai montato, il giallo parla da s\u00e9\". L'episodio storico da cui fiorirono tante maldicenze andrebbe ravvisato nello scontro di Unsan, avvenuto nei pressi di quella localit\u00e0 coreana tra il 1\u00b0 ed il 2 novembre 1950. Nella battaglia, l'8th Cavalry, che faceva parte della 1CD, fu spazzato via dalle posizioni assegnategli dentro e presso Unsan, per opera di soverchianti forze dell'Esercito Popolare Volontario (cinese).\nIl reggimento fu massacrato, soffr\u00ec gravi perdite umane e materiali. Si tratt\u00f2 di una delle principali operazioni belliche cinesi del conflitto, e \u2014 analogamente a quanto avvenne nella battaglia dell'invaso di Chosin \u2014 aveva colto di sorpresa lo United Nations Command. Valutando obiettivamente la situazione, l'8th Cavalry si batt\u00e9 valorosamente, ed in effetti sul piano ufficiale non \u00e8 mai stato biasimato per la sua condotta nel frangente.\nIl 28 ottobre 1950, il generale Walton Walker diede il cambio alla 1CD nella sua missione di sicurezza a Pyongyang. I nuovi ordini per la divisione erano di passare attraverso le proprie linee ed attaccare verso il fiume Yalu. Il giorno dopo, l'8th Cavalry lasci\u00f2 Pyongyang e raggiunse Yongsan-dong la sera stessa. Il 5th Cavalry arriv\u00f2 il giorno successivo, con la consegna di coprire le spalle all'8th Cavalry. Con l'arrivo dell'8th il giorno 31, la spedizione sudcoreana della 1CD si rischier\u00f2 a nordest, ad est ed a sudest di Unsan; l'8th prese posizione a nord, a ovest ed a sud della citt\u00e0. Al contempo, il 15th stava disperatamente cercando di mantenere la propria posizione a est dell'8th, attraverso il fiume Samt'an.\nNel pomeriggio del primo novembre l'attacco portato dai cinesi a nord di Unsan divenne pi\u00f9 intenso contro il 15th e gradualmente si estese sl fianco destro del 1\u00b0 btg. dell'8th Cavalry. All'imbrunire, il primo btg. controllava gli accessi settentrionali al fiume Samt'an, salvo le aree di competenza del 15th rgt. sul lato est. La posizione del battaglione era debole a sinistra; non c'erano abbastanza soldati per estendere la linea difensiva al versante principale in direzione di Unsan. Questa situazione generava un varco tra primo e secondo btg. Ad est del Samt'an il 15th rgt. subiva un violento attacco, e poco dopo mezzanotte cessava di esistere come unit\u00e0 da combattimento.\nA quel punto inizi\u00f2 l'odissea dell'8th Cavalry. Alle 19.30 del primo novembre i cinesi attaccarono il 1\u00b0 btg. dell'8th, lungo tutto il suo fronte. Alle 21.00 i cinesi trovarono il punto debole di cui avevamo parlato nel paragrafo precedente ed iniziarono ad attraversarlo discendendo il crinale dietro il 2\u00b0 btg., penetrando nel suo fianco destro ed accerchiandolo da sinistra. Ora tanto il 1\u00b0 quanto il 2\u00b0 btg. erano impegnati dal nemico su diversi lati. Intorno alla mezzanotte l'8th Cavalry ricevette l'ordine di ritirarsi verso sud a Ipsok.\nIntorno alle 1.30 del 2 novembre non venivano riferite attivit\u00e0 ostili nel settore del terzo btg., a sud di Unsan. Ma quando l'8th Cavalry si ritir\u00f2, tutti e tre i battaglioni rimasero intrappolati dai posti di blocco cinesi creati a sud di Unsan alle prime ore del mattino. I membri del primo btg. in grado di sottrarsi alla morsa cinese raggiunsero l'area di Ipsok. L'appello degli effettivi rivel\u00f2 che il battaglione aveva perso 15 ufficiali e 250 soldati. Gli uomini del secondo btg. erano per lo pi\u00f9 sparpagliati sulle colline. Molti di loro si portarono a propria volta sulle linee di Ipsok. Altri si riunirono al terzo btg., quello colpito pi\u00f9 duramente. Intorno alle 3.00 i cinesi lanciarono un attacco a sorpresa sul posto di comando del battaglione. Fu necessaria mezz'ora di combattimento corpo a corpo per respingere il nemico dall'area. I sopravvissuti del 3\u00b0 btg. formarono un nucleo di resistenza intorno a tre carri armati sul fondo valle e inchiodarono il nemico fino all'alba. A quel punto, solo sei ufficiali e 200 elementi di truppa erano ancora in grado di combattere. I feriti erano 170, mentre era ignoto il numero di morti e dispersi. I tentativi del 5th Cavalry per soccorrere il battaglione assediato fallirono, e pertanto anche tale unit\u00e0 termin\u00f2 ben presto la propria vita come forza organizzata.\nLa forza nemica che determin\u00f2 la disfatta dell'8th Cavalry ad Unsan fu la 116\u00aa divisione cinese. I posti di blocco a sud di Unsan furono allestiti da elementi del 347\u00b0 btg. di quella divisione. All'azione di Unsan partecip\u00f2 anche la 115\u00aa divisione cinese.\nOtto insigniti di Medal of Honor (suddivisi per reparto di appartenenza):\nVietnam.\nLa divisione poi partecip\u00f2 a combattimenti in Vietnam. All'epoca, aveva cessato di essere un reparto convenzionale di fanteria, per divenire una divisione \"air assault\" con la nuova denominazione 1st Cavalry Division (Airmobile), pi\u00f9 familiarmente abbreviata in \"1st Air Cavalry Division,\" facendo ricorso ad elicotteri quali vettori di trasporto truppe. I colori (nel senso di bandiera di corpo) divisionali e le denominazioni di unit\u00e0 furono trasferiti alla 11th Air Assault Division (Test), allora presso Fort Benning, Georgia, nel luglio 1965, e inizi\u00f2 a schierarsi a Camp Radcliffe, An Khe, Vietnam, lo stesso mese. La divisione, assieme alla 101st Airborne Division, nei cinque anni successivi in Vietnam perfezion\u00f2 nuove tattiche e dottrine per gli assalti elicotteristici.\nLa prima grande operazione del reparto ristrutturato fu la campagna di Pleiku. Durante tale azione, la divisione condusse ininterrotte operazioni aerotrasportate per 35 giorni di seguito. La battaglia di esordio, cio\u00e8 la battaglia di Ia Drang, fu narrata nel libro \"We Were Soldiers Once...And Young,\" che a sua volta costitu\u00ec la base del film We Were Soldiers - Fino all'ultimo uomo di Mel Gibson. Tale fatto guadagn\u00f2 anche alla divisione la prima \"Presidential Unit Citation (United States)\" conferita ad una divisione in Vietnam. In realt\u00e0 la campagna di Pleiku non fu una grande vittoria per la divisione che, pur conseguendo alcuni brillanti successi, sub\u00ec a sua volta pesanti perdite negli scontri contro l'Esercito regolare del Vietnam del Nord; in particolare un battaglione venne praticamente distrutto nella drammatica battaglia della Landing Zone Albany.\nGran parte del 1967 fu occupata dall'Operazione Pershing. Si tratt\u00f2 di una ricerca su vasta scala di aree nella zona di competenza del II Corps che vide 5\u00a0400 nemici uccisi e 2\u00a0000 catturati. La divisione si rischier\u00f2 a Camp Evans, a nord di Hue nella Zona Tattica del I Corps, durante l'Offensiva del T\u00eat (1968), impegnata nella riconquista di Quang Tri e Hue. Dopo intensi combattimenti a Hue, la divisione poi si mosse in appoggio di reparti di \"marines\" assediati nella base di combattimento di Khe Sanh nel marzo 1968 (Operazione Pegasus). La 1CD fu poi impiegata in decisive operazioni di bonifica-rastrellamento nella valle di A Shau da met\u00e0 aprile a met\u00e0 maggio dello stesso anno. Da maggio a settembre 1968 prese parte alla pacificazione locale ed alle missioni \"MedCap\" del I Corps.\nNell'autunno 1968, la 1CD si rischier\u00f2 a sud della Zona Tattica del III Corps, a nord-ovest di Saigon, presso una regione cambogiana comunemente soprannominata \"Becco di Pappagallo\" per la sua forma. In maggio 1970, la divisione fu tra le unit\u00e0 americane che parteciparono all'Incursione cambogiana, che si ritir\u00f2 dalla Cambogia il 29 giugno. La divisione assunse poi un assetto difensivo mentre continuava il ritiro delle forze USA dal Vietnam. Il grosso della divisione fu ritirato il 29 aprile 1971, ma la sua terza brigata fu una delle ultime due grandi unit\u00e0 terrestri statunitensi a presidiare il Vietnam, e se ne allontan\u00f2 il 29 giugno 1972. Il suo primo battaglione del 7th Cavalry, in qualit\u00e0 di principale reparto della task force Garry Owen, rimase altri due mesi.\nServizio nella Guerra fredda (United States Central Command)..\nConcluse le vicende belliche del Vietnam, la 1CD fu convertita dal ruolo di reparto aeromobile alla figura di divisione \"a tripla capacit\u00e0\" (TRICAP nel gergo militare). L'unit\u00e0 ricevette un contingente di fanteria meccanizzata ed artiglieria, per metterla in condizione di compiere missioni che richiedessero tre tipi di truppe: corazzate, aerotrasportate e \"cavalleria dell'aria\" (\"air assault\" secondo la terminologia statunitense). Tuttavia, il concetto TRICAP ebbe vita breve, tanto che gi\u00e0 nel 1975 la divisione fu ristrutturata come una forza corazzata pesante.\nLa divisione partecip\u00f2 a numerose esercitazioni REFORGER e fu usata per provare nuovi concetti dottrinali, nonch\u00e9 per sperimentare nuovi materiali, tra cui il carro XM-1, un prototipo del pi\u00f9 famoso M1 Abrams.\nLa finalit\u00e0 e la struttura dell'unit\u00e0 cambiarono significativamente, specie da quando il 9th Cavalry,\nil reggimento pi\u00f9 celebre della divisione, fu tolto dal servizio. Il 13th Signal Battalion mise in campo il Mobile Subscriber Equipment (MSE), un sistema di comunicazioni digitale di sicurezza per il ventunesimo secolo, orientato ai collegamenti tra comando di corpo e reparti dipendenti. La compagnia B del 13th Signal Battalion fu la prima a fornire comunicazioni MSE al teatro di operazioni del Medio Oriente nel 1990.\nPrima guerra del Golfo.\nSuccessivamente combatt\u00e9 come divisione pesante nella Prima guerra del Golfo (1990-1991). La 1CD fu schierata come parte del VII Corps, che ebbe il proprio battesimo del fuoco quale unit\u00e0 corazzata pesante nel 1945. La divisione al tempo annoverava solo due brigate regolari, e vennero entrambe spiegate. (Il reparto \"di completamento\" della divisione, la 155th Armored Brigade della Mississippi Army National Guard, fu lasciata da parte.) Vi era il progetto di espandere la divisione aggregandole la Tiger Brigade dalla 2nd Armored Division, ma invece tale brigata fu affiancata al I Marine Expeditionary Force (Prima e Seconda divisione \"marine)\" per fornire un supporto corazzato pesante a detta forza. Di conseguenza, alla 1CD fu assegnato il ruolo di riserva di corpo per gran parte della guerra terrestre, ma fu cruciale nel movimento delle forze terrestri verso i teatri kuwaitiano e saudita occidentale compiendo due attacchi nel territorio sotto controllo iracheno con la sua Black Knight Brigade che si muoveva a nord tagliando fuori dal Kuwait le divisioni irachene a supporto delle divisioni ancora in Iraq. Questo movimento fu guidato dal primo battaglione del 5th Cavalry che prima di fermarsi tracci\u00f2 un percorso attraverso 12 divisioni irachene dal wadi Al-batien ad un punto appena sopra Bassora. L'assalto condotto dai carri M-1 Abrams e dagli IFV M2/M3 Bradley costitu\u00ec un esempio di uso della velocit\u00e0 paragonabile alla guerra lampo dei tedeschi nella Seconda guerra mondiale, vanificando ogni tentativo di difesa dell'esercito iracheno.\nIl 13th Signal Battalion \u00e8 stata la prima unit\u00e0 US Army a schierare in combattimento il Mobile Subscriber Equipment (MSE). Installando, facendo funzionare e svolgendo la manutenzione necessaria in relazione ad un sistema di comunicazione che permette la vita (in condizioni campali) di un network esteso per 280 chilometri, il 13th Signal Battalion ha ancora una volta onorato il proprio impegno di garantire le comunicazioni divisionali.\nOperazione Iraqi Freedom ed oltre.\nLa divisione inizialmente non partecip\u00f2 come intera unit\u00e0 alla Seconda guerra del Golfo, ma alcuni suoi reparti vennero comunque interessati alle operazioni. Lo schieramento integrale avvenne nel gennaio 2004, dopo che nel settembre 2003 era stato inviato un distaccamento iniziale del 9th Cavalry Regiment. La 1CD diede il cambio alla 1st Armored Division a Baghdad. In quell'avvicendamento, la 1CD ebbe la direzione di varie unit\u00e0 minori, tra cui la 256th Infantry Brigade della Louisiana, la 39th Infantry Brigade dell'Arkansas, elementi della 81st Armored Brigade dello stato di Washington e del 2nd Battalion of the 162nd Infantry dell'Oregon. Ricevette il cambio dalla 3rd Infantry Division. Durante il dispiegamento nella Operazione Iraqi Freedom, la divisione perse 168 soldati in combattimento, mentre circa 1\u00a0500 furono feriti (su un organico di guerra di circa 40\u00a0000 tra assegnati stricto sensu e aggregati). Durante il dispiegamento, la Division Artillery (DIVARTY) fu organizzata come 5th BCT (Brigade Combat Team). Conteneva i seguenti reparti: HHB, DIVARTY; 1-7 CAV; 1-8 CAV; 1-21 FA; ed il 515th FSB (Provisional).\nAl momento la divisione \u00e8 organizzata su 4 squadre da combattimento terrestri di manovra a livello brigata (\"Brigade Combat Teams\" \u2014 BCT), 1 Aviation Brigade, e la 15th Sustainment Brigade.\nLa divisione assunse il ruolo di \"Headquarters, Multi-National Division - Baghdad\" nel periodo novembre 2006-dicembre 2007, ed in quello da gennaio 2009 all'agosto 2010. Le truppe di guerra sono state ritirate dal nuovo presidente statunitense Barack Obama il 31 agosto 2010.\nOrganizzazione.\nAl giugno 2020, la Divisione comprende le seguenti unit\u00e0:\nAraldica.\nInsegna da spalla.\n\"Descrizione:\" Su uno scudo normanno con angoli arrotondati da 5.25 pollici (133\u00a0mm) a piena altezza, una striscia diagonale nera che si estende dall'estremo superiore sinistro dello scudo sino all'estremo inferiore destro, sormontato da una testa mozza di cavallo, il tutto circondato da un bordo verde da 0.125 pollici (3,2\u00a0mm).\n\"Simbolismo:\" Il giallo, colore tradizionale della cavalleria, e la testa di cavallo si riferiscono all'originaria natura di reparto equestre. Il nero, simboleggiante l'acciaio, allude al passaggio ai carri armati e relative blindature. La striscia nera diagonale rappresenta una bandoliera da spada ed \u00e8 un segno di onore militare; implica anche un movimento \"in avanti sul campo\" e pertanto incarna slancio aggressivo ed attacco. L'unica banda araldica, e l'unica testa di cavallo, parimenti alludono alla designazione numerica (\"1\") della divisione.\n\"Sfondo:\" L'insegna da spalla fu approvata originariamente il 3 gennaio 1921 con parecchie varianti di colore per quanto riguarda la banda e la testa equina, per contraddistinguere i vai reparti dipendenti dalla divisione in esame. La configurazione attuale \u2014 unica per ogni reparto dipendente \u2014 fu istituita il giorno 11 dicembre 1934, venendo meno contestualmente le varianti precedentemente previste.\nInsegna distintiva di reparto.\n\"Descrizione:\" Un oggetto metallico smaltato, alto complessivamente un pollice (25,4\u00a0mm), di disegno praticamente identico a quello gi\u00e0 descritto, salvo per la banda \"caricata\" di due stelle a cinque punte.\nIl comandante della divisione ed il suo stato maggiore utilizzarono questo distintivo, al posto di quello ordinario da spalla illustrato poc'anzi, dal 1922 al 1934."}
{"id": "2651734", "revid": "599013", "url": "https://it.wikipedia.org/wiki?curid=2651734", "title": "Jos\u00e9 \u00c1ngel Rojo", "text": "Carriera.\nClub.\nCresciuto nella florida cantera dell'Athletic Bilbao, viene mandato in prestito all'Indautxu, con cui esordisce in prima squadra.\nNella stagione 1970-1971 passa al Bilbao Athletic, e l'anno successivo viene \"promosso\" alla prima squadra, debuttando in Primera Divisi\u00f3n spagnola il 14 febbraio 1971 nella partita Athletic-Elche 2-0. Milita per sette stagioni con i \"rojiblancos\", disputando 186 partite, 143 delle quali in campionato, vincendo una Copa del General\u00ecsimo. Nel 1977 viene ceduto al Racing Santander, con cui disputa altri tre anni, di cui due nel massimo campionato spagnolo.\nConta una presenza con la Nazionale di calcio della Spagna, il 17 ottobre 1973 in Turchia-Spagna 0-0."}
{"id": "2651738", "revid": "486946", "url": "https://it.wikipedia.org/wiki?curid=2651738", "title": "First Team", "text": ""}
{"id": "2651744", "revid": "1543377", "url": "https://it.wikipedia.org/wiki?curid=2651744", "title": "TV on the Radio", "text": "I TV on the Radio sono un gruppo musicale statunitense formatosi nel 2001 a Brooklyn (New York), la cui musica trae ispirazione da alternative rock, musica elettronica e musica new wave.\nIl nucleo originario della band \u00e8 formato da Tunde Adebimpe, David Andrew Sitek, Kyp Malone, Jaleel Bunton e Gerard Smith. Quest'ultimo \u00e8 morto di cancro nel 2011. Inoltre sono numerosi e di diversa estrazione i musicisti che hanno collaborato col gruppo in studio.\nStoria.\nI TV on the Radio nascono nel 2001 a Brooklyn. Il nucleo portante del gruppo \u00e8 rappresentato da Tunde Adebimpe (voce), Kyp Malone (chitarra e voce) e Andrew Sitek. Adebimpe porta avanti la sua attivit\u00e0 di regista e attore di cinema indipendente; mentre Sitek \u00e8 fotografo e pittore, oltre che polistrumentista e produttore. I tre pubblicano l'album di debutto nel 2002. Si tratta dell'autoprodotto \"Ok Calculator\" (con ovvi riferimenti all'album dei Radiohead \"OK Computer\").\nLa vera carriera dei TV on the Radio inizia ufficialmente con la pubblicazione dell'EP \"Young Liars\" (Touch and Go Records, 2003), che contiene la versione originale di \"Staring at the Sun\". Da questo disco in poi la formazione del gruppo sar\u00e0 ampliata e modificata di volta in volta, con provvisori ingressi e addii e con gli innesti in pianta stabile dei due polistrumentisti Gerard Smith e Jaleel Bunton.\nNel marzo 2004 pubblicano l'album \"Desperate Youth, Blood Thirsty Babes\" (Touch and Go), la cui proposta stilistica pienamente matura si unisce alla vena del gruppo, che diventa simbolo del bisogno da parte dei giovani di comunicare e di affermare la propria autorit\u00e0. L'utilizzo di strumenti di estrazione (flauti, sax, tamburi) mette un ulteriore sigillo sul grande affiatamento del gruppo. Con \"Desperate Youth, Blood Thirsty Babes\", la band si guadagna nel 2004 lo Shortlist Music Prize.\nNello stesso anno pubblicano l'EP \"New Healt Rock\".\nIl disco che per\u00f2 consacra il gruppo \u00e8 il successivo \"Return to Cookie Mountain\" (4AD, luglio 2006). \nIn questo disco vengono inseriti elementi di blues, new wave e shoegaze. Vi collaborano Katrina Ford (Celebration), Kazu Makino (Blonde Redhead), Devang Shah (Dragons of Zynth), Martin Perna e Stuard D. Bogie (Antibalas), Nick Zinner (Yeah Yeah Yeahs) e nientemeno che David Bowie (in \"Province\"). Questo album riceve acclamazioni da parte della critica musicale; in particolare Spin lo nomina \"Album dell'anno\".. L'album si attesta al secondo posto della classifica dei miglior album del 2006 per Pitchfork. \nNel tour di supporto all'album, hanno suonato con il gruppo negli Stati Uniti il cantante dei Bauhaus Peter Murphy e il frontman dei Nine Inch Nails Trent Reznor.\nDue anni dopo (settembre 2008) \u00e8 la volta di \"Dear Science\" (Interscope), in cui si raggiunge l'apice di quel \"mix\" vorticoso di generi musicali, attraverso anche l'utilizzo dell'elettronica, di strumenti di ispirazione black music e funky.\nSitek \u00e8 produttore dell'album, che viene presentato, tra l'altro, al David Letterman Show nel settembre 2008. Anche \"Dear Science\" riceve critiche entusiastiche da molte riviste: Rolling Stone, The Guardian, Spin, The Onion AV Club\n, MTV ed Entertainment Weekly \nlo hanno giudicato migliore album dell'anno 2008.\nIn seguito, diversi membri del gruppo si dedicano a progetti paralleli. Kyp Malone pubblica un album solista con lo pseudonimo Rain Machine nel settembre 2009. Si tratta di \"ANTI-\". Anche Dave Sitek rilascia un lavoro solista, ossia \"Maximum Balloon\" (agosto 2010), a cui partecipano, tra gli altri, David Byrne e Karen O (Yeah Yeah Yeahs).\nSitek produce anche l'album di Holly Miranda \"The Magician's Private Library\".\nNel febbraio 2011 la band annuncia la fine dei progetti paralleli e il ritorno immediato come TV on the Radio. Nel mese di aprile il gruppo pubblica \"Nine Types of Light\" (Interscope), un nuovo album \"camaleontico\". Contestualmente la band realizza un film della durata di un'ora in cui vengono inseriti i videoclip di tutte le canzoni dell'album e varie interviste realizzate dal gruppo. Il film \u00e8 diretto da diversi registi con la supervisione di Tunde Adebimpe.\nNel marzo 2011 viene annunciato che al bassista del gruppo Gerard Smith \u00e8 stato diagnosticato un tumore al polmone e l'immediato ritiro del musicista. Appena un mese dopo, il 20 aprile, viene annunciata la morte di Smith con un triste comunicato sul sito ufficiale del gruppo.\nTra maggio e giugno 2013 la band suona dal vivo due inediti intitolati \"Mercy\" e \"Million Miles\" (di questi brani pubblicano anche due video tra agosto e settembre 2013). Nel novembre seguente annuncia su Facebook che il gruppo \u00e8 al lavoro per un nuovo disco.\nIl sesto disco dei TV on the Radio, dal titolo \"Seeds \"e in uscita il 18 novembre 2014, \u00e8 stato anticipato da due singoli, \"Happy Idiot\" e \"Careful You.\"\nApparizioni in altri media.\nLa canzone e singolo \"Will Do\" dell'album \"Nine Types of Light\" \u00e8 presente nella colonna sonora del videogioco FIFA 12.\nLa canzone \"DLZ\" accompagna una famosa scena (\"stay out of my territory\") della seconda stagione del telefilm \"Breaking Bad\" (episodio \"Over\")."}
{"id": "2651745", "revid": "47767", "url": "https://it.wikipedia.org/wiki?curid=2651745", "title": "Hockey in-line ai Giochi mondiali", "text": "L'hockey in-line \u00e8 stato introdotto ai Giochi mondiali a partire da Duisburg 2005 ed \u00e8 stato riconfermato come sport ufficiale per l'edizione successiva. \nSi disputano competizioni solo maschili."}
{"id": "2651749", "revid": "123800357", "url": "https://it.wikipedia.org/wiki?curid=2651749", "title": "Acidi teicoici", "text": "Gli acidi teicoici sono una componente importante nella parete dei batteri gram positivi. Essi sono molecole che attraversano completamente la parete e sono dei polimeri di alcoli polivalenti legati tra loro attraverso un gruppo fosfato.\nGli acidi teicoici sono divisi in due classi:\nGli acidi tecoici sono associati con il peptidoglicano o con i lipidi della membrana citoplasmatica. In quest'ultimo caso si parla di acidi lipoteicoici. \nAvendo una carica negativa, questi acidi rendono negativa la parete dei gram positivi. Essi non sono presenti nei gram negativi. Per la loro sintesi richiedono molto fosfato. In sua carenza i batteri producono in alternativa acidi teicouronici.\nNon si \u00e8 ancora scoperta l'esatta funzione degli acidi teicoici, ma pare che abbiano un ruolo significativo nella patogenesi.\nDal punto di vista funzionale, essi contribuiscono a definire le caratteristiche chimico-fisiche dell'involucro, a controllare il movimento degli ioni, e in particolare l'assimilazione dei cationi metallici, e controllano l'attivit\u00e0 delle autolisine. Possono inoltre essere fonte di fosfato in caso di carenza."}
{"id": "2651750", "revid": "161374", "url": "https://it.wikipedia.org/wiki?curid=2651750", "title": "Scuderia Toro Rosso STR01", "text": ""}
{"id": "2651752", "revid": "149587", "url": "https://it.wikipedia.org/wiki?curid=2651752", "title": "Toro Rosso STR1", "text": ""}
{"id": "2651757", "revid": "599013", "url": "https://it.wikipedia.org/wiki?curid=2651757", "title": "Jos\u00e9 Ignacio O\u00f1aederra", "text": "Carriera.\nClub.\nCresciuto nella florida cantera dell'Athletic Bilbao, viene mandato in prestito prima al Llodio, e poi al Barakaldo.\nNella stagione 1975-1976 torna all'Athletic, con cui debutta in Primera Divisi\u00f3n spagnola il 25 gennaio 1976 nella partita -Athletic 0-0. Dopo due sole stagioni viene ceduto al , rimanendovi per sei stagioni (cinque delle quali nel massimo campionato), disputando 129 partite.\nConclude la carriera nel Lorca nel 1986.\nConta una presenza con la Selezione di calcio dei Paesi Baschi."}
{"id": "2651759", "revid": "767487", "url": "https://it.wikipedia.org/wiki?curid=2651759", "title": "La fontana dell'amore", "text": "La fontana dell'amore (\"When in Rome\") \u00e8 un film del 2010 diretto da Mark Steven Johnson ed interpretato da Kristen Bell e Josh Duhamel.\nLa sceneggiatura \u00e8 scritta da David Diamond e David Weissman, ispirandosi al film del 1954 \"Tre soldi nella fontana\", di cui \"La fontana dell'amore\" \u00e8 un remake.\nTrama.\nBeth, una curatrice d'arte di successo ma sfortunata in amore, va a Roma per partecipare all'improvviso matrimonio della sorella minore Joan. Mentre \u00e8 nella citt\u00e0 eterna, dopo un incontro particolare e deludente con Nick, decide di prendere delle monete da una fantomatica \"fontana dell'amore\" a cui \u00e8 legata una storica leggenda... Quando Beth riparte per tornare a New York, viene insistentemente corteggiata da un aggressivo gruppo di pretendenti, coloro che avevano buttato nella fontana le monete da lei poi raccolte: infatti, per magia, chi raccoglie una moneta dalla fontana fa innamorare di s\u00e9 la persona che l'aveva gettata. Cercando una soluzione alla fastidiosa situazione, la ragazza scopre che restituendo le monete ai legittimi proprietari le persecuzioni svaniscono. Ma Beth crede che anche Nick abbia lanciato una moneta nella fontana e quindi, pur innamoratasi di lui, esita a sposarlo; non ha pi\u00f9 dubbi quando capisce che quella moneta apparteneva al parroco, lo stesso che celebrer\u00e0 il suo matrimonio con Nick.\nProduzione e distribuzione.\nGirato tra New York e Roma, il film \u00e8 uscito nelle sale cinematografiche statunitensi il 29 gennaio 2010, e in quelle italiane l'11 giugno 2010.\nLa fontana dell'amore che compare nel film \u00e8 stata costruita apposta per le riprese al centro di Piazza Borghese, a Roma."}
{"id": "2651764", "revid": "585241", "url": "https://it.wikipedia.org/wiki?curid=2651764", "title": "Fistball ai Giochi mondiali", "text": "Il fistball \u00e8 stato introdotto ai Giochi mondiali a partire da Londra 1985 ed \u00e8 stato riconfermato come sport ufficiale per le edizioni successive. \nSi disputano competizioni solo maschili."}
{"id": "2651769", "revid": "287204", "url": "https://it.wikipedia.org/wiki?curid=2651769", "title": "Uudenkaupungin Urheilijat Korihait", "text": "L'UU-Korihait \u00e8 una squadra professionistica di pallacanestro della citt\u00e0 di Uusikaupunki, Finlandia, che gioca nella Korisliiga."}
{"id": "2651772", "revid": "647919", "url": "https://it.wikipedia.org/wiki?curid=2651772", "title": "Korihait", "text": ""}
{"id": "2651780", "revid": "80339", "url": "https://it.wikipedia.org/wiki?curid=2651780", "title": "Analisi ABC", "text": "L'analisi ABC \u00e8 un termine utilizzato per indicare un tipo di analisi statistica utilizzato sovente in ambito aziendale e industriale, in particolare nella gestione dei materiali (magazzini e inventari).\nTecnica.\nQuesto tipo di analisi presuppone una suddivisione degli oggetti in esame in tre categorie, in modo da permettere di valutare in modo selezionato il loro impatto, definendo quali sono gli articoli critici su cui focalizzare l'attenzione.\nQuesta analisi postula altres\u00ec che gli oggetti in analisi siano valutati dal punto di vista quantitativo (numerosit\u00e0) e di valore economico, e poi raggruppati in tre gruppi (A, B e C, dal pi\u00f9 rilevante al meno rilevante).\n\u00c8 possibile costruire, come rappresentazione visiva dell'analisi stessa, un diagramma analogo al diagramma di Pareto. Per crearlo \u00e8 sufficiente elencare gli articoli ordinandoli ad esempio in ordine decrescente in base al loro contributo marginale sul fatturato. Si calcola la frequenza relativa dei valori in ordinata (il fatturato nel nostro esempio, valore rapportato alla somma totale) e la frequenza relativa cumulata di ogni valore, sommando le frequenze relative dal valore pi\u00f9 grande (quello dell'articolo con fatturato maggiore) fino a quello pi\u00f9 piccolo. Si noter\u00e0 probabilmente (ma non necessariamente) una distribuzione statistica che segue la legge di Pareto, e da una prima sommaria analisi si noter\u00e0 che alcuni articoli hanno la maggiore influenza sul fatturato (e questi saranno catalogati come A).\nSi potranno suddividere altre aree: oltre al settore A in corrispondenza di una frequenza cumulata dell'80% (cui probabilmente corrisponder\u00e0 in ascissa un valore intorno al 20%, secondo appunto la legge di Pareto), avremo altri due settori con progressivamente minore incidenza, in genere secondo una tabella analoga alla seguente, che rappresenta - a titolo di esempio - il fatturato generato in relazione alla numerosit\u00e0 (scorte) degli articoli presenti in un magazzino:\nNaturalmente la classe A \u00e8 quella che merita maggior attenzione: genera maggior fatturato e dunque \u00e8 necessario prevederne una buona scorta, tuttavia nel caso rimanesse invenduta i costi di gestione e di capitale sarebbero molto elevati. Classi B e C hanno incidenza e rilevanza gradualmente minore.\nIl limite di questo esempio \u00e8 che considerando il solo fatturato come indice potrebbero essere trascurati i valori di giacenza del magazzino, per cui \u00e8 comune che a questa analisi sul fatturato generato ne venga incrociata un'altra sul valore delle scorte.\nNella diagonale 1-5-9 le scorte sono adeguate al fatturato, le caselle 3 e 7 indicano zone critiche (fatturato elevato e scorte basse, o viceversa). Le caselle 2, 4, 6 e 8 delineano minori criticit\u00e0 ma richiedono comunque attenzione.\nL'analisi tramite curve ABC \u00e8 applicata in vari ambiti dell'organizzazione del lavoro e nei processi decisionali, ad esempio:\nUna azienda con problemi di spazio in magazzino potrebbe ad esempio decidere di ridurre drasticamente gli articoli C nella tabella di esempio che essendo molto numerosi occupano molto spazio di magazzino in relazione al loro fatturato potenziale."}
{"id": "2651781", "revid": "217432", "url": "https://it.wikipedia.org/wiki?curid=2651781", "title": "Giornata delle Forze Armate", "text": ""}
{"id": "2651783", "revid": "7969", "url": "https://it.wikipedia.org/wiki?curid=2651783", "title": "Shunichi Yukimuro", "text": ""}
{"id": "2651784", "revid": "1543377", "url": "https://it.wikipedia.org/wiki?curid=2651784", "title": "Incontri ufficiali della Nazionale di calcio a 5 del Belgio", "text": "Questa \u00e8 la lista delle partite disputate dalla Nazionale di calcio a 5 del Belgio dal 1991 ad oggi."}
{"id": "2651789", "revid": "15756", "url": "https://it.wikipedia.org/wiki?curid=2651789", "title": "Elise Neal", "text": "Neal ha dimostrato la sua versatilit\u00e0 in ruoli nei film \"Hustle &amp; Flow - Il colore della musica\" e \"Scream 2\". Ha lavorato con diversi produttori acclamati quali John Singleton, Brian DePalma, Steven Spielberg e Craig Brewer.\nBiografia.\nFiglia di un impiegato nell'edilizia, frequent\u00f2 la \"Lakeview Elementary\" a South Memphis dove fu ballerina e cheerleader. Si ruppe il polso durante una manifestazione sportiva e nonostante la guarigione risente di questo fatto ancora oggi. Si diplom\u00f2 alla Overton High School, scuola di recitazione nel 1984, e frequent\u00f2 la University of the Arts a Philadelphia. Dopo la laurea, si trasfer\u00ec a New York dove ottenne ruoli in musical teatrali e si trov\u00f2 a viaggiare per il mondo con varie compagnie. Questa esperienza le permise di fare carriera e per continuare la sua professione di attrice si trasfer\u00ec a Los Angeles.\nCarriera.\nUna volta a Los Angeles, Neal ottenne la parte di Janice Sinclair nella soap opera \"Quando si ama\". Dal 1995 al 1996 prende parte alla terza e ultima stagione della serie \"SeaQuest - Odissea negli abissi\" recitando la parte di JJ Fredricks.\nEntra nel cast, nel 1997, del film di Wes Craven \"Scream 2\". A partire dal 1998 diventa una delle protagoniste della serie ABC \"Casa Hughley\", recitando la parte di Yvonne Williams-Hughley\nNel 2005 prende parte a \"Hustle &amp; Flow - Il colore della musica\", lei e il resto del cast furono nominati per lo Screen Actors Guild award per il cast migliore, un NAACP award, e vinsero come Migliore Cast ai \"Young Hollywood\" awards. L'attrice ha avuto 3 NAACP award nominations: Migliore attrice in una commedia per \"The Hughleys\" due volte e per \"Hustle &amp; Flow - Il colore della musica\".\nNeal apparve nel video musicale di Aretha Franklin \"A Rose is a Rose\" , quello di 50 Cent \"Follow My Lead\" e quello di Vanessa Williams \"Work to Do\" .\nElla \u00e8 divenuta anche produttrice e sta creando e sviluppando diversi progetti multimediali: un reality show basato sul suo gruppo R &amp; B, \"Assorted Flavors\", e ha stipulato dei contratti con la Mandalay Bay Entertainment.\nDoppiatrici italiane.\nNelle versioni in italiano dei suoi film, Elise Neal \u00e8 stata doppiata da:"}
{"id": "2651792", "revid": "88740", "url": "https://it.wikipedia.org/wiki?curid=2651792", "title": "Tacchini", "text": ""}
{"id": "2651793", "revid": "288300", "url": "https://it.wikipedia.org/wiki?curid=2651793", "title": "Giovanni Battista Ignoffo", "text": ""}
{"id": "2651794", "revid": "922800", "url": "https://it.wikipedia.org/wiki?curid=2651794", "title": "Athletic Club 1975-1976", "text": "La pagina racchiude la rosa dell'Athletic Club nella stagione 1975-76\nRosa.\n \n \n \n \n \nStaff tecnico.\n\"Come da politica societaria la squadra \u00e8 composta interamente da giocatori nati in una delle sette province di Euskal Herria o cresciuti calcisticamente nel vivaio di societ\u00e0 basche.\""}
{"id": "2651797", "revid": "1494169", "url": "https://it.wikipedia.org/wiki?curid=2651797", "title": "Adolfo Venturi", "text": ""}
{"id": "2651798", "revid": "125838609", "url": "https://it.wikipedia.org/wiki?curid=2651798", "title": "SCS Software", "text": "La SCS Software \u00e8 una societ\u00e0 ceca, con sede a Praga, che sviluppa videogiochi di tipo simulativo, come le serie di simulatori di camion 18 Wheels of Steel e lo spin-off Euro Truck Simulator, quella di Hunting Unlimited, Ocean Dive, Deer Drive e Bus Driver, per i sistemi operativi Windows, Linux e macOS.\nGiochi.\nSerie 18 Wheels of Steel.\nLa serie di \"18 Wheels of Steel\" si basa interamente sui camion del Nord America:\nEuro Truck Simulator.\nEuro Truck Simulator si basa sulla guida di camion nel continente europeo. Il giocatore guider\u00e0 i veicoli in una realistica rappresentazione dell'Europa, visitando le sue citt\u00e0 e trasportando una vasta gamma di carichi da consegnare. La rete stradale del gioco si basa sulle reali cartine europee.\nLa versione 1.0 del gioco \u00e8 gi\u00e0 stata completata e il gioco \u00e8 scritto in diverse lingue europee. \u00c8 stato pubblicato in Germania il 6 agosto 2008, in Polonia il 20 agosto seguente e nel Regno Unito il 29 agosto.\nIl 19 ottobre 2012 \u00e8 stato distribuito il secondo capitolo, \"Euro Truck Simulator 2\", che vede innovazioni nella grafica, nella fisica e nelle personalizzazioni del proprio mezzo, e anche la licenza di alcuni modelli di camion reali, delle pi\u00f9 famose marche produttrici: DAF, Iveco, MAN, Mercedes-Benz, Renault Trucks, Scania, Volvo.\nNel 2016 \u00e8 stato pubblicato lo spin-off \"American Truck Simulator\", con le medesime caratteristiche di \"Euro Truck Simulator 2\", ma ambientato negli Stati Uniti.\nHunting Unlimited.\n\"Hunting Unlimited\" \u00e8 un simulatore di caccia. La serie offre otto giochi:\nTruck Saver.\n\"Truck Saver\" si basa sugli screensaver 3D dei camion.\nOcean Dive.\n\"Ocean Dive\" si basa sugli screensaver/giochi della vita del mare profondo.\nBus Driver.\n\"Bus Driver\" \u00e8 un simulatore di guida basato sugli autobus.\nDeer Drive.\n\"Deer Drive\" \u00e8 un gioco arcade di caccia ai cervi."}
{"id": "2651807", "revid": "38120", "url": "https://it.wikipedia.org/wiki?curid=2651807", "title": "Adolfo Venturi (astronomo)", "text": "Dal 1900 al 1903 \u00e8 stato Rettore della Universit\u00e0 di Palermo."}
{"id": "2651809", "revid": "767487", "url": "https://it.wikipedia.org/wiki?curid=2651809", "title": "Gymnadenia conopsea", "text": "La manina rosea (Gymnadenia conopsea ) \u00e8 una piccola pianta erbacea dai delicati fiori rosa, appartenente alla famiglia delle Orchidacee.\nEtimologia.\nIl nome generico (\"Gymnodenia\") deriva da due parole greche: \"gymnos\" (= nudo) e \"ad\u00e8n\" (= ghiandola) e deriva dal fatto che i retinacoli (le estremit\u00e0 nettarifere con ghiandole vischiose per far aderire il polline agli insetti pronubi) non sono racchiusi nelle borsicole ma sono praticamente \u201cnude\u201d.\nIl termine specifico (\"conopsea\") deriva sempre dal greco \"konops\" e significa letteralmente \u201csimile a zanzara\u201d, probabilmente per la somiglianza che ha il lungo sperone del fiore con l'apparato boccale di quell'insetto, anche se il nome comune (\"manina rosea\") \u00e8 forse pi\u00f9 indovinato (e senz'altro pi\u00f9 grazioso).\nIl binomio scientifico di questa pianta inizialmente era \"Orchis conopsea\", proposta dal botanico e naturalista svedese Carl von Linn\u00e9 (1707 - 1778) in una pubblicazione del 1753, modificato successivamente in quello attualmente accettato (\"Gymnadenia conopsea\") proposto dal botanico britannico Robert Brown (1773 \u2013 1858) in una pubblicazione del 1813.\nIn lingua tedesca questa pianta si chiama \"M\u00fccken-Handwurtz\" oppure \"M\u00fccken-Nacktdr\u00fcse\"; in francese si chiama \"Gymnad\u00e9nie moucheron\" oppure \"Orchis moucheron\"; in lingua inglese si chiama \"Fragrant Orchid\".\nDescrizione.\nL'altezza di questa pianta, fondamentalmente glabra, varia da 20 a 60\u00a0cm (massimo 80\u00a0cm). La forma biologica \u00e8 geofita bulbosa (G bulb), ossia sono piante perenni erbacee che portano le gemme in posizione sotterranea. Durante la stagione avversa non presentano organi aerei e le gemme si trovano in organi sotterranei chiamati bulbi, organi di riserva che annualmente producono nuovi fusti, foglie e fiori. \u00c8 un'orchidea terrestre in quanto contrariamente ad altre specie, non \u00e8 \u201cepifita\u201d, ossia non vive a spese di altri vegetali di maggiori proporzioni\nRadici.\nLe radici sono a fibre sottili e tubercolate. Sono presenti due bulbi ovoidali, profondamente palmati e con molti piccoli e brevi lobi. Dimensione dei tuberi: 1 \u2013 3,5\u00a0cm. \nFusto.\nIl fusto \u00e8 relativamente robusto e si presenta foglioso e con superficie striata.\nFoglie.\nLe foglie, a disposizione alterna, da 3 a 7 sono allungate, lineari-lanceolate e acute; le superiori sono bratteiforme (a tre nervature) e progressivamente pi\u00f9 piccole. Quelle inferiori sono ridotte a delle squame abbraccianti il fusto (sono presenti al massimo 2 o 3 guaine tubolari). Il colore delle foglie \u00e8 grigio-verdastro. Al centro, longitudinalmente, sono carenate. Dimensioni delle foglie: larghezza 1 \u2013 2\u00a0cm; lunghezza 10 \u2013 25\u00a0cm.\nInfiorescenza.\nI fiori sono raccolti in spighe terminali, cilindriche, compatte e multiflora (fino a 50 fiori per spiga). I fiori sono posti alle ascelle di brattee lineari piuttosto lunghe e sono pedicellati. I fiori sono resupinati, ruotati sottosopra tramite torsione del pedicello (e non dell'ovario come nel genere \"Cephalanthera\"); in questo caso il labello \u00e8 volto in basso. L'infiorescenza nella parte terminale pu\u00f2 essere sfumata di porpora. Dimensione della spiga: 5 \u2013 25\u00a0cm. Lunghezza delle brattee (quelle inferiori sono le pi\u00f9 lunghe): 1,5 \u2013 6\u00a0cm.\nFiore.\nI fiori sono ermafroditi ed irregolarmente zigomorfi, pentaciclici (perigonio a 2 verticilli di tepali, 2 verticilli di stami (di cui uno solo fertile \u2013 essendo l'altro atrofizzato), 1 verticillo dello stilo). In fiori sono appena profumati e sono bianco-rosei o roseo-violacei, ma anche bianchi (pi\u00f9 raramente). Dimensione dei fiori: 8 \u2013 14\u00a0mm.\nFrutti.\nIl frutto \u00e8 una capsula. Al suo interno sono contenuti numerosi minutissimi semi piatti. Questi semi sono privi di endosperma e gli embrioni contenuti in essi sono poco differenziati in quanto formati da poche cellule. Queste piante vivono in stretta simbiosi con micorrize endotrofiche, questo significa che i semi possono svilupparsi solamente dopo essere infettati dalle spore di funghi micorrizici (infestazione di ife fungine). Questo meccanismo \u00e8 necessario in quanto i semi da soli hanno poche sostanze di riserva per una germinazione in proprio.\nBiologia.\nLa riproduzione di questa pianta avviene in due modi: \nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nTassonomia.\nIl numero cromosomico di \"G. conopsea\" \u00e8: 2n = 30 - 120.\nVariabilit\u00e0.\nDi questa specie sono state descritte numerose variet\u00e0 (alcune liste ne elencano oltre 25, molte delle quali non sono riconosciute o sono sinonimi); sul territorio italiano vengono individuate le seguenti variet\u00e0:\nIbridi.\nCon la specie \"Gymnadenia odoratissima\" la pianta di questa voce forma il seguente ibrido interspecifico:\nQueste piante si ibridano facilmente anche con specie di generi diversi formando cos\u00ec ibridi intragenerici (o anche \u201cgeneri ibridi\u201d). L'elenco che segue indicata alcuni di questi generi ibridi:\nSpecie simili.\nQuesta pianta pu\u00f2 facilmente essere confusa con l'altra specie del genere \"Gymnadenia\" presente in Italia: \"Gymnadenia odoratissima\" - Manina profumata. Quest'ultima comunque si distingue dalla \u201cManina rosea\u201d per le seguenti caratteristiche:\nUsi.\nCucina.\nI bulbi cotti sono commestibili oppure se essiccati e quindi macinati producono una buona farina. Sembra che siano molto nutrienti."}
{"id": "2651816", "revid": "125230820", "url": "https://it.wikipedia.org/wiki?curid=2651816", "title": "Anyone Can Play Guitar", "text": "Anyone Can Play Guitar \u00e8 il secondo singolo pubblicato dalla band alternative rock inglese dei Radiohead, estratto dal loro album di debutto \"Pablo Honey\" (1993)."}
{"id": "2651817", "revid": "170423", "url": "https://it.wikipedia.org/wiki?curid=2651817", "title": "San Francisco Warriors 1965-1966", "text": "La stagione 1965-66 dei San Francisco Warriors fu la 17\u00aa nella NBA per la franchigia.\nI San Francisco Warriors arrivarono quarti nella \"Western Division\" con un record di 35-45, non qualificandosi per i play-off."}
{"id": "2651818", "revid": "212348", "url": "https://it.wikipedia.org/wiki?curid=2651818", "title": "Ferrovia Locarno-Domodossola", "text": ""}
{"id": "2651820", "revid": "170423", "url": "https://it.wikipedia.org/wiki?curid=2651820", "title": "San Francisco Warriors 1966-1967", "text": "La stagione 1966-67 dei San Francisco Warriors fu la 18\u00aa nella NBA per la franchigia.\nI San Francisco Warriors vinsero la \"Western Division\" con un record di 44-37. Nei play-off vinsero la semifinale di division con i Los Angeles Lakers (3-0), la finale di division con i St. Louis Hawks (4-2), perdendo poi la finale NBA con i Philadelphia 76ers (4-2)."}
{"id": "2651821", "revid": "199745", "url": "https://it.wikipedia.org/wiki?curid=2651821", "title": "Manina rosea", "text": ""}
{"id": "2651822", "revid": "767487", "url": "https://it.wikipedia.org/wiki?curid=2651822", "title": "Suresh Kalmadi", "text": "Suo padre, Shama Rao Kalmadi partecip\u00f2 alla lotta per la libert\u00e0 dell'India dalla Gran Bretagna. Kallu Kalmadi \u00e8 membro del Congresso Nazionale Indiano, presidente del Comitato Olimpico Indiano, dell'Asian Athletics Association, e della Federazione indiana di atletica leggera e uno dei rappresentanti d'area della IAAF.\nI primi anni e la carriera militare.\nSuresh Kalmadi ha studiato presso la St. Vincent's High School di Pune, sua citt\u00e0 natale, e poi al Fergusson College, sempre a Pune. Nel 1960 entr\u00f2 nell'Accademia nazionale della difesa (\"National Defence Academy\") e nel 1964 negli \"Air Force Flying Collegi\" di Jodhpur e Allahabad. Tra il 1965 e il 1974 \u00e8 stato pilota della Bh\u0101rat\u012bya V\u0101yu Sen\u0101 (l'aeronautica militare dell'India) e ha partecipato alla guerra indo-pakistana mel 1965 e nel 1971.\nCarriera politica.\nNel 1977, Kalmadi divenne presidente dell\"'Indian Youth Congress\", la fazione pi\u00f9 giovane del Congresso Nazionale Indiano, della quale divenne presidente tra il 1978 e il 1980. Fu membro del Rajya Sabha (la camera alta del Parlamento indiano) per tre mandati (tra il 1982 e il 1995 e nuovamente nel 1998). Nel 1996 e nel 2004 fu anche eletto nel Lok Sabha (la camera bassa del Parlamento indiano). Durante il mandato di governo del Primo Ministro indiano Pamulaparthi Venkata Narasimha Rao, Kalmadi aveva il ruolo di ministro per le ferrovie (1995 - 1996)."}
{"id": "2651823", "revid": "300067", "url": "https://it.wikipedia.org/wiki?curid=2651823", "title": "San Francisco Warriors 1967-1968", "text": "La stagione 1967-68 dei San Francisco Warriors fu la 19\u00aa nella NBA per la franchigia.\nI San Francisco Warriors arrivarono terzi nella \"Western Division\" con un record di 43-39. Nei play-off vinsero la semifinale di division con i St. Louis Hawks (4-2), perdendo poi la finale di division con i Los Angeles Lakers (4-0)."}
{"id": "2651825", "revid": "300067", "url": "https://it.wikipedia.org/wiki?curid=2651825", "title": "San Francisco Warriors 1968-1969", "text": "La stagione 1968-69 dei San Francisco Warriors fu la 20\u00aa nella NBA per la franchigia.\nI San Francisco Warriors arrivarono terzi nella \"Western Division\" con un record di 41-41. Nei play-off persero la semifinale di division con i Los Angeles Lakers (4-2)."}
{"id": "2651827", "revid": "300067", "url": "https://it.wikipedia.org/wiki?curid=2651827", "title": "San Francisco Warriors 1969-1970", "text": "La stagione 1969-70 dei San Francisco Warriors fu la 21\u00aa nella NBA per la franchigia.\nI San Francisco Warriors arrivarono sesti nella \"Western Division\" con un record di 30-52, non qualificandosi per i play-off."}
{"id": "2651828", "revid": "287204", "url": "https://it.wikipedia.org/wiki?curid=2651828", "title": "Tourniquet (brano musicale)", "text": ""}
{"id": "2651832", "revid": "436907", "url": "https://it.wikipedia.org/wiki?curid=2651832", "title": "Tourniquet (disambigua)", "text": "Tourniquet (laccio emostatico in lingua inglese) pu\u00f2 riferirsi a:"}
{"id": "2651833", "revid": "170423", "url": "https://it.wikipedia.org/wiki?curid=2651833", "title": "San Francisco Warriors 1970-1971", "text": "La stagione 1970-71 dei San Francisco Warriors fu la 22\u00aa nella NBA per la franchigia.\nI San Francisco Warriors arrivarono secondi nella \"Pacific Division\" della \"Western Conference\" con un record di 41-41. Nei play-off persero la semifinale di conference con i Milwaukee Bucks (4-1)."}
{"id": "2651835", "revid": "767487", "url": "https://it.wikipedia.org/wiki?curid=2651835", "title": "Andrea Costaguta", "text": "Biografia.\nNativo della cittadina di Chiavari, nel Tigullio in Liguria, gi\u00e0 frate dell'Ordine dei Carmelitani, entr\u00f2 a far parte della corte reale sabauda della duchessa Maria Cristina di Borbone-Francia, nel 1638, come teologo e consigliere del Ducato.\nA lui si devono a Torino i progetti e le realizzazioni della Chiesa di Santa Teresa, realizzata tra il 1642 e il 1674, il complesso conventuale di San Francesco da Paola, costruita a partire dal 1632. Sempre nel Torinese, a Moncalieri, partecip\u00f2 assieme ad altri architetti a opere di conservazione del castello omonimo; a Chieri la duchessa Cristina gli affid\u00f2 la progettazione del primo impianto del santuario dell'Annunziata ed a Pino Torinese il progetto della nuova chiesa parrocchiale della Madonna del Carmelo e Sant'Andrea Corsini e, nel 1648, la costruzione della Vigna di Madama Reale, una villa con parco sulla collina torinese. Nella capitale sabauda realizz\u00f2 inoltre altri edifici civili e s'interess\u00f2 anche di altri interventi, tra i quali, al castello del Valentino.\nProcessato e condannato nel 1655 per un episodio capitatogli nella citt\u00e0 natale chiavarese, per motivi sconosciuti, scont\u00f2 la sua pena confinato nel convento di Sassoferrato, nelle Marche, dove probabilmente mor\u00ec nel 1670. "}
{"id": "2651837", "revid": "170423", "url": "https://it.wikipedia.org/wiki?curid=2651837", "title": "Golden State Warriors 1971-1972", "text": "La stagione 1971-72 dei Golden State Warriors fu la 23\u00aa nella NBA per la franchigia.\nI Golden State Warriors arrivarono secondi nella \"Pacific Division\" della \"Western Conference\" con un record di 51-31. Nei play-off persero la semifinale di conference con i Milwaukee Bucks (4-1)."}
{"id": "2651842", "revid": "38120", "url": "https://it.wikipedia.org/wiki?curid=2651842", "title": "Popcorn/Nel giardino di Tamara", "text": ""}
{"id": "2651845", "revid": "170423", "url": "https://it.wikipedia.org/wiki?curid=2651845", "title": "Golden State Warriors 1972-1973", "text": "La stagione 1972-73 dei Golden State Warriors fu la 24\u00aa nella NBA per la franchigia.\nI Golden State Warriors arrivarono secondi nella \"Pacific Division\" della \"Western Conference\" con un record di 47-35. Nei play-off vinsero la semifinale di conference con i Milwaukee Bucks (4-2), perdendo poi la finale di conference con i Los Angeles Lakers (4-1)."}
{"id": "2651848", "revid": "125635813", "url": "https://it.wikipedia.org/wiki?curid=2651848", "title": "American Forces Network", "text": "L'American Forces Network (AFN) \u00e8 un servizio televisivo e radiofonico organizzato dalla United States Armed Forces per l'informazione e l'intrattenimento dei soldati statunitensi presenti nel territorio europeo, per i civili statunitensi e per i loro familiari. Ha sede a Mannheim, in Germania.\nTelevisione.\nFino a qualche anno fa i canali AFN erano ricevibili in varie zone d'Italia grazie a dei trasmettitori NTSC vicini alle basi statunitensi (es. sul Monte Serra, sul Monte Venda e sul Monte Faito). Oggi sono ricevibili solo tramite decoder via satellite e sono disponibili solo per i cittadini e i militari statunitensi in Europa.\nRadio.\nLe trasmissioni radiofoniche in FM e AM, dove possibile, sono ascoltabili in tutto il territorio tedesco e vicino alle basi di tutta Europa e nel sud est asiatico. Esistono due radio principali: AFN The Eagle, che propone principalmente musica e notizie locali dalle 6 alle 18, e AFN Power Network, che offre i notiziari della Associated Presses, \"ABC News\", \"NBC News\", \"AP Radio News\", \"Yahoo! News\" e \"AFN News\".\nNel 2014 sono state create anche sette webradio, disponibili sul sito www.afneurope.net e sulle applicazioni per Android e Apple.\nAFN The Eagle.\nDalle 6 alle 18 vengono trasmesse le notizie locali direttamente dagli studi delle basi. \nIn Italia esistono 4 radio locali per un totale di 5 zone coperte dalle frequenze di AFN The Eagle:\nLa base aerea dell'aeroporto militare di Aviano (PN) \u00e8 coperta dalla sua radio locale. Ai 30' di ogni ora (dalle 6 alle 18) trasmette il proprio \"News Update\". La zona coperta si estende, oltre alla citt\u00e0 di Pordenone, anche alla costa friulana fino al confine con il Veneto dove incontra le frequenze della prossima radio locale.\nLa Caserma Ederle e la Caserma Del Din hanno la propria radio locale chiamata AFN Vicenza. Anche questa trasmette ogni 30' \"Vicenza Radio News\" e servizi speciali in caso di eventi nelle basi.\nLa zona coperta, oltre che a Vicenza, alle citt\u00e0 di Verona (in parte), Padova, Venezia (in parte) e le zone circostanti.\nDal 2012 AFN Vicenza viene trasmessa anche sulla base di Camp Darby a causa della chiusura della propria radio locale, in dettaglio qui sotto.\nFino al 2012 la base militare di Camp Darby, situata tra Pisa e Livorno, era servita da AFN Livorno. Veniva trasmessa un'ora di musica nel programma \"Classic Rock\". Dal 2012 viene trasmessa AFN Vicenza.\nAnche la base statunitense di Bagnoli ha la sua radio locale. Vengono trasmessi dalle 18 alle 6 del giorno successivo la radio internazionale.\nAFN trasmette sia su 107.0 che su 106.0. Si pu\u00f2 ricevere da Santa Maria a Capua Vetere fino a Sorrento.\nL'aeroporto militare di Sigonella (Catania) ha la sua radio locale sui 105.9. \n\u00c8 ricevibile in tutta la piana dell'Etna tanto che ha come sottotitolo \"The Sound of Etna\".\nIl sabato dalle 13 alle 17 viene trasmesso il countdown statunitense \"American Top 40 with Ryan Seacrest\" sulla musica del momento, mentre a partire dal 2017 viene trasmesso il venerdi, sabato e domenica dalle 18 alle 21 \"Remix Top 30\", la classifica sui migliori remix degli Stati Uniti.\nOgni ora viene trasmesso il notiziario a cura di AP Radio News, Fox Sports, Parents' Magazine (solo il sabato e la domenica) e \"The Wall Street Journal Report\".\nOgni Halloween e ogni Natale e Capodanno viene trasmesso uno speciale con una sigla che augura una felice festa e musica a tema: per esempio, musica horror e sigle thriller famose ad Halloween e canzoni natalizie nelle vacanze di fine anno.\nSull'arcipelago della Maddalena in Sardegna c'era una base statunitense e veniva trasmessa una radio locale \"AFN - La Maddalena\".\nAFN Power Network.\nLa seconda radio, trasmessa in AM in quasi tutta Europa e in tutte le basi giapponesi e sudcoreane, trasmette notizie dalla testata AFN News e i notiziari di Yahoo! News ABC, NBC e AP Radio News. Tutte le sue frequenze in tutta Europa sono state spente."}
{"id": "2651849", "revid": "170423", "url": "https://it.wikipedia.org/wiki?curid=2651849", "title": "Golden State Warriors 1973-1974", "text": "La stagione 1973-74 dei Golden State Warriors fu la 25\u00aa nella NBA per la franchigia.\nI Golden State Warriors arrivarono secondi nella \"Pacific Division\" della \"Western Conference\" con un record di 44-38, non qualificandosi per i play-off."}
{"id": "2651851", "revid": "287204", "url": "https://it.wikipedia.org/wiki?curid=2651851", "title": "Crazy (film)", "text": ""}
{"id": "2651852", "revid": "31360", "url": "https://it.wikipedia.org/wiki?curid=2651852", "title": "Test U", "text": ""}
{"id": "2651853", "revid": "486946", "url": "https://it.wikipedia.org/wiki?curid=2651853", "title": "Africa Australe", "text": ""}
{"id": "2651854", "revid": "170423", "url": "https://it.wikipedia.org/wiki?curid=2651854", "title": "Golden State Warriors 1974-1975", "text": "La stagione 1974-75 dei Golden State Warriors fu la 26\u00aa nella NBA per la franchigia.\nI Golden State Warriors vinsero la \"Pacific Division\" della \"Western Conference\" con un record di 48-34. Nei play-off vinsero la semifinale di conference con i Seattle SuperSonics (4-2), la finale di conference con i Chicago Bulls (4-3), vincendo poi il titolo battendo nella finale NBA i Washington Bullets (4-0)."}
{"id": "2651855", "revid": "6923", "url": "https://it.wikipedia.org/wiki?curid=2651855", "title": "Asterix in America", "text": "Asterix in America (\"La Grande Travers\u00e9e\") \u00e8 la ventiduesima storia a fumetti della serie \"Asterix\", creata dal duo francese Ren\u00e9 Goscinny (sceneggiatura) e Albert Uderzo (disegni). La sua prima pubblicazione in albo in lingua originale risale al 1975. Questo albo segna uno dei pi\u00f9 lunghi viaggi intrapresi da Asterix e Obelix, secondo solo alla trasvolata intercontinentale fino in India narrata in \"Le mille e un'ora di Asterix\". I due Galli giungono inconsapevolmente fino in America, 1500 anni prima di Cristoforo Colombo, e qui si imbattono in una trib\u00f9 di nativi americani, oltre a trovarsi faccia a faccia con quegli strani animali a loro sconosciuti, ribattezzati onomatopeicamente \"glu-glu\", che sono i tacchini. Ne \u00e8 stato tratto un lungometraggio cinematografico nel 1994, dal titolo \"Asterix conquista l'America.\"\nTrama.\nIl druido Panoramix ha bisogno di pesce ragionevolmente fresco per la sua pozione magica e per procurargliene Asterix e Obelix prendono il mare su una fragile barchetta a pesca. Decisamente poco esperti di navigazione, i due si fanno sorprendere da una tempesta che fa loro perdere la rotta. Dopo essere rimasti per giorni in balia dei flutti, finalmente sbarcano su una nuova, strana terra che non riconoscono: i Galli non possono saperlo, ma sono giunti sul continente nordamericano.\nBen presto Asterix e Obelix si imbattono negli autoctoni: dopo vari incontri/scontri vengono accettati per la loro forza e abilit\u00e0 guerriera in una trib\u00f9 di pellerossa (che loro credono essere legionari romani mercenari provenienti da Creta o dalla Tracia). Obelix riesce anche, suo malgrado, ad entrare nelle grazie della poco attraente figlia del loro capo. Per sfuggire alle sue proposte matrimoniali, e perch\u00e9 desiderosi di tornare a casa, i due decidono nottetempo di fuggire. Giunti sulla costa, incontrano un equipaggio di esploratori Vichinghi che, non parlando la loro lingua e credendoli indigeni del luogo, li imbarcano per riportarli in Europa.\nGiunti in patria, i Vichinghi euforici si preparano a sacrificare Asterix e Obelix ai loro d\u00e8i, ma i due riescono a fuggire - dopo l'immancabile rissa - e a trarre in salvo con loro anche un pescatore gallico fatto prigioniero dai predoni anni prima. Rubata una barca, grazie all'aiuto di questi riescono a veleggiare verso la Gallia - e a catturare il pesce scopo originario del loro viaggio - tornando cos\u00ec a casa dove li aspetta il consueto banchetto sotto le stelle.\nPersonaggi principali.\nI personaggi presenti nella storia pi\u00f9 rilevanti ai fini della trama sono:\nRiferimenti storici.\nCi sono riferimenti ai futuri Stati Uniti d'America. Durante la vicenda Obelix mette per tre volte K.O. un pellerossa, e questi viene disegnato - come \u00e8 consuetudine nei fumetti - con uccelli e stelline intorno alla testa: queste altro non sono che l'aquila simbolo degli USA (tav. 18), le stelle della bandiera americana (tav. 19) e i gagliardetti della US Air Force (tav. 21). Inoltre, per segnalare la loro presenza alla nave vichinga Asterix accende una fiaccola atteggiandosi nella posa della Statua della Libert\u00e0. Durante il pasto con i pellerossa Obelix scopre suo malgrado che essi mangiano i cani, e dice poi che non vuol pi\u00f9 rischiare di mangiare \"cane caldo\" (cio\u00e8 hot dog).\nI Vichinghi che appaiono in questa storia sono danesi: il riferimento alla statua della Sirenetta di Copenaghen nella tav. 37, in cui Ker\u00f8sene nel vedere il suo capo infuriato che li attende al porto dice \"credevi fosse una gentile sirenetta?\"; le citazioni dall'Amleto nelle tav. 41 e 43 ed il fatto che il loro cane, che fa amicizia con Idefix, sia un alano, ovvero un danese.\nRiferimenti ad altri albi.\nSi scopre il motivo per cui la mercanzia del pescivendolo Ordinalfabetix puzzi cos\u00ec tanto: il commerciante afferma con orgoglio di importare il suo pregiato pesce da Lutetia, invece di pescarlo in mare. Questa affermazione contrasta tuttavia con alcune scene mostrate in albi precedenti: in \"Asterix in Iberia\" Ordinalfabetix afferma di possedere una barca da pesca, che cede in prestito ai protagonisti, e in \"Asterix e l'indovino\" lo si pu\u00f2 vedere intento a pescare. Infine, Obelix mostra in questa storia di aver appreso le danze tzigane durante il suo viaggio in Hispania (\"Asterix in Iberia\") tanto da riuscire a insegnarle ai pellerossa.\nStoria editoriale.\nIn Francia la storia apparve inizialmente a puntate all'interno del quotidiano \"Sud Ouest\", in seguito \u00e8 stata pubblicata in albo cartonato nel 1975 dall'editore Dargaud. Successivamente l'albo viene ristampato dalla casa editrice Hachette Livre, che nel dicembre 2008 acquis\u00ec da Uderzo e da Anna Goscinny (figlia dello scomparso Ren\u00e9) tutti i diritti sulle pubblicazioni di \"Asterix\".\nEdizioni estere.\nItalia.\nIn Italia l'albo \u00e8 edito, come gli altri della serie, da Mondadori; la prima edizione italiana risale al maggio 1976 per la traduzione di Luciana Marconcini. La Mondadori ha ristampato l'albo pi\u00f9 volte nel corso degli anni; l'ultima edizione, condotta su quella francese di Hachette Livre, \u00e8 della fine del 2011 e rispetto alle precedenti presenta, pur mantenendo invariata la traduzione, una copertina diversa, un nuovo lettering e una colorazione rinnovata; \u00e8 inoltre caratterizzata dall'avere la sagoma di Asterix stampata in rosso sulla costa.\nLa storia \u00e8 stata pubblicata a puntate anche all'interno della rivista \"Il Giornalino\" (Edizioni San Paolo), nella quale fece la sua prima apparizione nel 1976 venendovi poi ristampata periodicamente. Tale edizione \u00e8 basata su quella Mondadori e presenta la stessa traduzione di Luciana Marconcini, sebbene il titolo della storia vi sia stato modificato (con maggiore fedelt\u00e0 all'originale) in \"La grande traversata\".\nIn altre lingue.\nIl titolo originale dell'albo, \"La Grande Travers\u00e9e\", \u00e8 stato tradotto come segue in alcune delle principali lingue in cui il fumetto \u00e8 edito; vengono inoltre indicate la casa editrice e l'anno di prima pubblicazione:\nAltri media.\nCinema.\nLa storia presente in quest'albo \u00e8 stata trasposta al cinema in un lungometraggio d'animazione del 1995, dal titolo \"Asterix conquista l'America\" (in originale \"Ast\u00e9rix et les Indiens\"). La trama del cartone animato differisce per\u00f2 notevolmente da quella del fumetto: in particolare non compaiono i Vichinghi, il druido Panoramix giunge nel Nuovo Mondo con Asterix e Obelix (in realt\u00e0 era proprio per salvarlo dalle grinfie dei Romani che i due si erano messi in viaggio) e la figlia del capo indiano \u00e8 un'avvenente ragazza il cui affetto viene ricambiato da Obelix.\nLa seconda parte della storia, in cui Asterix e Obelix sono brevemente ospitati dai vichinghi, \u00e8 presente nel lungometraggio d'animazione del 2006, dal titolo Asterix e i Vichinghi, il quale per\u00f2 \u00e8 maggiormente tratto dall'albo del 1966, \"Asterix e i Normanni\"."}
{"id": "2651858", "revid": "170423", "url": "https://it.wikipedia.org/wiki?curid=2651858", "title": "Golden State Warriors 1975-1976", "text": "La stagione 1975-76 dei Golden State Warriors fu la 27\u00aa nella NBA per la franchigia.\nI Golden State Warriors vinsero la \"Pacific Division\" della \"Western Conference\" con un record di 59-23. Nei play-off vinsero la semifinale di conference con i Detroit Pistons (4-2), perdendo poi la finale di conference con i Phoenix Suns (4-3)."}
{"id": "2651860", "revid": "287204", "url": "https://it.wikipedia.org/wiki?curid=2651860", "title": "Wienerwaldsee", "text": "Il Wienerwaldsee (lago di Wienerwald) \u00e8 un lago artificiale situato amministrativamente nel Land Bassa Austria.\nPosizionato a 20 km da Vienna viene interessato principalmente dal fiume Wienfluss che ne \u00e8 sia immissario che emissario.\nRaggiungibile agevolmente \u00e8 meta turistica anche per la presenza di piste ciclabili attrezzate.\nCuriosit\u00e0.\nDa questo specchio d'acqua il 3 ottobre 1901 il pioniere dell'aviazione William Kress tent\u00f2 il decollo, senza successo, con uno dei primi idrovolanti."}
{"id": "2651861", "revid": "170423", "url": "https://it.wikipedia.org/wiki?curid=2651861", "title": "Golden State Warriors 1976-1977", "text": "La stagione 1976-77 dei Golden State Warriors fu la 28\u00aa nella NBA per la franchigia.\nI Golden State Warriors arrivarono terzi nella \"Pacific Division\" della \"Western Conference\" con un record di 46-36. Nei play-off vinsero il primo turno con i Detroit Pistons (2-1), perdendo poi la semifinale di conference con i Los Angeles Lakers (4-3)."}
{"id": "2651862", "revid": "290351", "url": "https://it.wikipedia.org/wiki?curid=2651862", "title": "Halloweentown 2 - La vendetta di Kalabar", "text": ""}
{"id": "2651865", "revid": "599013", "url": "https://it.wikipedia.org/wiki?curid=2651865", "title": "Eugenio Fumagalli", "text": "Caratteristiche tecniche.\nGiocava come terzino destro.\nCarriera.\nIn carriera ha collezionato 27 presenze in Serie A con le maglie di Foggia (in due differenti periodi) e (esordio il 27 settembre 1970 nel pareggio esterno del Foggia col ), in tre campionati di massima serie, tutte concluse con la retrocessione della compagine in cui militava.\nHa inoltre totalizzato 260 presenze e 4 reti in Serie B con le maglie di Novara, e Foggia, con cui ha conquistato due promozioni in massima serie nelle stagioni 1969-1970 e 1975-1976."}
{"id": "2651866", "revid": "287204", "url": "https://it.wikipedia.org/wiki?curid=2651866", "title": "Vancouver Grizzlies 1998-1999", "text": "La stagione 1998-99 dei Vancouver Grizzlies fu la 4\u00aa nella NBA per la franchigia.\nI Vancouver Grizzlies arrivarono settimi nella \"Midwest Division\" della \"Western Conference\" con un record di 8-42, non qualificandosi per i play-off."}
{"id": "2651868", "revid": "1762097", "url": "https://it.wikipedia.org/wiki?curid=2651868", "title": "Rifugio Pavillon", "text": "Il rifugio Pavillon \u00e8 situato in val Ferret a 2.173\u00a0m s.l.m. nel massiccio del Monte Bianco nel comune di Courmayeur. Ubicato sul Pavillon du Mont Fr\u00e9ty, costituisce la prima stazione intermedia della funivia Skyway.\nCaratteristiche ed informazioni.\nIl rifugio \u00e8 dotato di acqua corrente ed elettricit\u00e0, rimane aperto e custodito tutto l'anno.\nAccessi.\nIl rifugio Pavillon \u00e8 raggiungibile tramite la funivia dei ghiacciai con partenza dalla prima stazione ubicata presso Entr\u00e8ves (frazione di Courmayeur). \u00c8 inoltre raggiungibile a piedi in circa 2 ore e 30 minuti partendo da La Palud, seguendo una sterrata sino alle case della localit\u00e0 Chapy e poi il sentiero n\u00ba 20."}
{"id": "2651870", "revid": "287204", "url": "https://it.wikipedia.org/wiki?curid=2651870", "title": "Vancouver Grizzlies 1997-1998", "text": "La stagione 1997-98 dei Vancouver Grizzlies fu la 3\u00aa nella NBA per la franchigia.\nI Vancouver Grizzlies arrivarono sesti nella \"Midwest Division\" della \"Western Conference\" con un record di 19-63, non qualificandosi per i play-off."}
{"id": "2651871", "revid": "767487", "url": "https://it.wikipedia.org/wiki?curid=2651871", "title": "Ant\u00f4nio Jos\u00e9 Rondinelli Tobias", "text": "Caratteristiche tecniche.\nGiocava come difensore centrale. Il suo stile di gioco si basava principalmente sulla resistenza e sull'aggressivit\u00e0, venendo soprannominato \"Deus da Ra\u00e7a\" (Dio della determinazione).\nCarriera.\nClub.\nRondinelli debutt\u00f2 nella prima squadra del Flamengo nel 1971, confermandosi come titolare nel 1976 e diventando uno degli idoli della tifoseria della squadra di Rio de Janeiro dopo la finale del Campionato Carioca 1978, quando segn\u00f2 all'86mo minuto contro il Vasco da Gama con un potente colpo di testa.\nLasciato il Flamengo, gioc\u00f2 per Corinthians e Vasco da Gama, oltre a Atl\u00e9tico-PR, Goi\u00e2nia e Goi\u00e1s, con cui si ritir\u00f2 nel 1987.\nNazionale.\nHa giocato tre partite per il , venendo incluso tra i convocati per la Copa Am\u00e9rica 1979."}
{"id": "2651875", "revid": "287204", "url": "https://it.wikipedia.org/wiki?curid=2651875", "title": "Vancouver Grizzlies 1996-1997", "text": "La stagione 1996-97 dei Vancouver Grizzlies fu la 2\u00aa nella NBA per la franchigia.\nI Vancouver Grizzlies arrivarono settimi nella \"Midwest Division\" della \"Western Conference\" con un record di 14-68, non qualificandosi per i play-off."}
{"id": "2651879", "revid": "287204", "url": "https://it.wikipedia.org/wiki?curid=2651879", "title": "Vancouver Grizzlies 1995-1996", "text": "La stagione 1995-96 dei Vancouver Grizzlies fu la 1\u00aa nella NBA per la franchigia.\nI Vancouver Grizzlies arrivarono settimi nella \"Midwest Division\" della \"Western Conference\" con un record di 15-67, non qualificandosi per i play-off."}
{"id": "2651880", "revid": "287204", "url": "https://it.wikipedia.org/wiki?curid=2651880", "title": "Atlanta Hawks 1995-1996", "text": "La stagione 1995-96 degli Atlanta Hawks fu la 47\u00aa nella NBA per la franchigia.\nGli Atlanta Hawks arrivarono quarti nella \"Central Division\" della \"Eastern Conference\" con un record di 46-36. Nei play-off vinsero il primo turno con gli Indiana Pacers (3-2), perdendo poi la semifinale di conference con gli Orlando Magic (4-1)."}
{"id": "2651885", "revid": "3115", "url": "https://it.wikipedia.org/wiki?curid=2651885", "title": "Leonor Fini", "text": "Biografia.\nUn talento precoce.\nLeonor Fini nacque da padre argentino di origini beneventane e madre triestina di origini tedesche. In seguito alla separazione, madre e figlia rientrarono a Trieste nel 1909 ospiti dello zio Ernesto Braun. La bambina, soprannominata Lol\u00f2, fu al centro di una strenua lotta tra i genitori, e il padre, pur di ricondurla a s\u00e9 e di portarla in Argentina, tent\u00f2 in tutti i modi di riprendersela, sino a giungere a un tentativo di rapimento. La madre, Malvina Braun, occult\u00f2 la bambina adottando la tecnica del travestimento: Leonor Fini in futuro adotter\u00e0 spesso, anch'essa, questo stratagemma per scandalizzare gli abitanti dei paesini del Carso sloveno o per divertire amici e colleghi. Cresciuta nell'atmosfera della Trieste del Ventennio, ove si contavano numerose le figure di letterati di livello internazionale (Svevo, Saba, Bazlen) e di artisti, la Fini fu sostanzialmente una pittrice autodidatta che frequent\u00f2 assiduamente gli \"atelier\" dei pittori pi\u00f9 noti di quegli anni. Strinse una solida amicizia con Arturo Nathan, con Carlo Sbis\u00e0, ma il pittore che pi\u00f9 si avvicin\u00f2 al ruolo di maestro fu Edmondo Passauro, ritrattista e pittore di figura che segn\u00f2 la pittura finiana almeno sino al suo passaggio parigino.\nVocazione e cosmopolitismo.\nGli anni triestini sono dominati proprio da questo forte debito nei confronti dei protagonisti della pittura locale, da cui si affranc\u00f2 dopo aver conosciuto il suo mentore milanese Achille Funi. Dopo essersi legata sentimentalmente al pittore di origini ferraresi, la giovane Leonor lascer\u00e0 Trieste per trasferirsi a Milano, dove entrer\u00e0 in contatto con il frizzante ambiente artistico meneghino e dove lascer\u00e0 testimonianza di s\u00e9 nel mosaico rappresentante \"La cavalcata delle Amazzoni\" nel Palazzo della Triennale realizzato a quattro mani con lo stesso Achille Funi. Alla soglia degli anni trenta Leonor Fini decise di varcare le Alpi per trasferirsi a Parigi, citt\u00e0 che diverr\u00e0, seppur tra continui viaggi e tappe intermedie, la sua patria adottiva. Qui, entrata in contatto, a partire dal 1936, con i massimi esponenti della pittura e della letteratura surrealista (senza tuttavia unirsi ufficialmente al movimento), da Andr\u00e9 Breton a Salvador Dal\u00ed, da Paul \u00c9luard a Max Ernst, conobbe anche il fotografo Henri Cartier-Bresson che la present\u00f2 al suo amore dei primi anni parigini, quell'Andr\u00e9 Pieyre de Mandiargues che sar\u00e0 il protagonista maschile di tanti suoi ritratti legati alla prima met\u00e0 degli anni trenta. Con Max Ernst, che la defin\u00ec \"la furia italiana a Parigi\" intraprese un viaggio a New York, ove i due esposero presso la Galleria Levy e dove venne introdotta nell'ambiente del Moma allora diretto dal mitico Alfred Barr.\nArchiviata la storia d'amore con de Mandiargues, che a breve sposer\u00e0 la nipote del pittore Filippo de Pisis, la pittrice triestina si leg\u00f2 in matrimonio con Federico Veneziani per poi separarsi a breve nel 1941. In uno dei suoi viaggi nel Principato di Monaco, durante una prima teatrale conobbe il console Stanislao Lepri che, innamoratosi follemente dell'artista, decise di lasciare la sua professione per dedicarsi anch'egli alla pittura. Ben presto la neonata coppia si trasform\u00f2 in un trio: il nuovo sodalizio, cui entr\u00f2 a far parte un intellettuale polacco di nome Kostantin Yelensky, chiamato dalla Fini affettuosamente Kot, rester\u00e0 un esempio tangibile di triangolo amoroso basato sulle forti personalit\u00e0 dei suoi vertici e su una originale ma sicura fedelt\u00e0: il loro rapporto si interruppe infatti solo nel 1980, dopo trentasette anni di convivenza, causa la morte di Lepri.\nUno stile personalissimo.\nI tardi anni trenta e gli anni quaranta sono costellati da una cavalcata di dipinti di stampo surrealista (dal famosissimo \"Le bout du monde\" alla \"Pastorella delle sfingi\", acquistato da Peggy Guggenheim e chiara testimonianza dell'amore della pittrice per la duplicit\u00e0, l'ibrido, il doppio, spesso resi tramite sfingi o apparizioni) sino ad arrivare a citazioni colte di pittori del Quattro e del Cinquecento italiano (per esempio \"L'alcove\" del 1942, chiaro rimando alla \"Danae\" di Tiziano Vecellio, o \"La Grande Racine\" del 1948 ispirata alle composizioni del pittore milanese Arcimboldo).\nIn seguito allo scoppio del secondo conflitto mondiale, ritiratasi brevemente nel Nord della Francia ospite di Salvador Dal\u00ed, decise di lasciare Parigi per rientrare in Italia, e a Roma si leg\u00f2 d'intensa amicizia con il pittore Fabrizio Clerici che frequent\u00f2 assiduamente per tutta la vita. Qui a Roma fu quindi la protagonista della ritrattistica ufficiale del bel mondo capitolino. Altern\u00f2 a questo momento cittadino, lunghi soggiorni estivi passati presso la torre di Anzio, un'antica torre di avvistamento sul lungomare laziale che lei affittava di anno in anno oppure presso il monastero abbandonato di Nonza, in Corsica. Qui, tra ispirazioni quattrocentesche, su tutti il suo maestro ideale Piero della Francesca, riuniva i suoi amici pi\u00f9 intimi per dei veri e propri sabba basati sul travestimento, sulla fotografia, sulla pittura e sul disegno. Tra i suoi ospiti Enrico Colombotto Rosso e Dorothea Tanning, moglie dell'amico Max Ernst.\nDopo gli anni romani, in cui spiccano i ritratti di Alida Valli a seno scoperto, di Valentina Cortese, dell'amica Anna Magnani e di Margot Fonteyn, la pittrice si pieg\u00f2 ad uno stile diverso, ispirato dalle cosiddette \"figure minerali\", in cerca di una modernit\u00e0 che doveva sempre forzatamente passare attraverso il suo spiccato carattere figurativo senza dimenticare alcune tappe isolate ma peculiari come il notevole \"L'Amicizia\" (1958) o \"Le Bagnanti\" (1959). Tra ispirazioni preraffaellite e momenti di recupero floreale, gli anni sessanta e settanta sono dominati da un grande fecondit\u00e0 che per\u00f2 non sempre corrispose ad una omogeneit\u00e0 di tratti e di scelte.\nUna maturit\u00e0 inquieta.\nVerso la fine degli anni settanta, l'artista si fa maggiormente introspettiva, le sue scelte si spostarono verso tematiche nordiche ispirate anche dal pittore svizzero Heinrich F\u00fcssli e dal britannico William Blake: sono gli anni della cosiddetta \"Kinderstube\", ovvero la \"Camera dei ricordi\", ove figure femminili sospese tra la sfinge e la bambola sono circondate da esseri inquietanti e asessuati. Il rimando all'eros \u00e8 sempre pi\u00f9 evidente, le figure danzano su uno sfondo scuro opprimente e le composizioni sembrano uscire da un allestimento teatrale per un'opera di Ibsen. Dal 1992 la pittrice si ritira in una fattoria di campagna a Saint-Dy\u00e9-sur-Loire. Morir\u00e0 il 18 gennaio 1996 a Parigi e sceglier\u00e0 di essere sepolta nel cimitero del paese sulle sponde della Loira: come ultimi compagni di viaggio vorr\u00e0 i due uomini della sua vita, Kot e Stanislao, riuniti in un abbraccio nel piccolo mausoleo a tre che svetta nel camposanto della campagna francese.\nIl suo legame con il teatro, i suoi romanzi surrealisti, la sua passione per il disegno e la fotografia, i suoi tanti amori, il suo essere libera e dissacratoria ma anche il suo originale concetto di fedelt\u00e0 e il suo amore per la vita, da sempre cos\u00ec legata alla madre e cos\u00ec spaventata dalla solitudine, tracciano alfine lo specchio di una personalit\u00e0 d'artista unica che valica i confini della pittura per collocarsi di diritto tra i grandi del Novecento.\nNel 1969 le \u00e8 stato conferito il premio San Giusto d'Oro dai cronisti del Friuli Venezia Giulia. Nel 2009, l'Italia le ha dedicato una grande retrospettiva a Trieste Leonor Fini l'italienne di Parigi; una sezione della mostra \u00e8 dedicata ai suoi amici artisti, come Fabrizio Clerici, Pavel Tchelitchew, Jan Lebenstein, Mich\u00e8le Henricot, Dorothea Tanning, Eros Renzetti."}
{"id": "2651891", "revid": "767487", "url": "https://it.wikipedia.org/wiki?curid=2651891", "title": "Donnie Boyce", "text": ""}
{"id": "2651903", "revid": "125807512", "url": "https://it.wikipedia.org/wiki?curid=2651903", "title": "Debito pubblico", "text": "Il debito pubblico, attualmente, in economia \u00e8 il debito dello Stato nei confronti di altri soggetti economici nazionali o esteri - quali individui, imprese, banche o Stati esteri - che hanno sottoscritto un credito allo Stato nell'acquisizione di obbligazioni o titoli di stato (in Italia BOT, BTP, CCT, CTZ e altri) destinati a coprire il fabbisogno monetario di cassa statale. \u00c8 altres\u00ec il deficit pubblico esposto nel bilancio dello Stato, cumulato negli anni e sommato ai relativi interessi.\nDescrizione.\nQuando il debito, dello Stato o di privati, \u00e8 contratto con soggetti economici di stati esteri, si parla di debito estero, mentre quando \u00e8 contratto con soggetti economici interni allo stesso Stato si parla di debito interno: normalmente entrambe le componenti sono presenti, in misura variabile, all'interno del debito pubblico di uno Stato.\nAnche altri soggetti pubblici (Regioni, Province, Comuni, Stati federati ed Enti pubblici vari) possono emettere titoli di credito rappresentativi del proprio debito, con circolazione dei titoli sia interna che estera. Il debito pubblico pu\u00f2 essere dunque suddiviso in debito pubblico dell'amministrazione centrale e debito pubblico dell'amministrazione periferica (enti territoriali e enti locali).\nLa presenza di un debito nei \"conti pubblici\" impone da parte dello Stato e/o degli enti pubblici locali e territoriali, oltre alla sua copertura finanziaria nei tempi e modalit\u00e0 di scadenza prestabilite dai titoli stessi compresi gli interessi costituendo di fatto una delle voci di spesa pubblica, la necessit\u00e0 di tenere sotto controllo il debito pubblico per non cadere nella insolvenza sovrana ovvero nel fallimento dello stesso, tipicamente:\nDebito interno.\nIl debito interno si contrae quando lo Stato emette titoli di stato a favore degli acquirenti pari alla quantit\u00e0 di moneta corrisposta sulla quale emissione paga il valore nominale pi\u00f9 gli interessi stabiliti dai mercati sugli stessi titoli di stato. Gli investitori possono esercitare un ruolo determinante nella politica economica degli Stati, in ragione degli stock di debito posseduti, tramite la compravendita di titoli all'asta pubblica o nel mercato secondario (per un rifinanziamento oppure per acquisire nuovi titoli di debito). In linea teorica un debito interno \u00e8 preferibile a un debito estero in quanto i capitali investiti/prestati una volta restituiti possono tornare pi\u00f9 direttamente all'interno del sistema economico del paese stimolando i consumi ovvero la domanda e quindi la crescita economica stessa.\nInsolvenza dei titoli di stato.\nDi solito i titoli di stato sono considerati titoli a basso rischio, equiparati pertanto alla moneta. Tuttavia storicamente non mancano casi di insolvenza sovrana: la Spagna dichiar\u00f2 bancarotta 16 volte fra met\u00e0 ottocento e il novecento. Anche la Germania, per evitare il default, ottenne nel 1953 la cancellazione di met\u00e0 del suo debito da parte di 21 paesi occidentali, confermata poi nel 1990 dopo che la riunificazione tedesca avrebbe annullato la cancellazione di quarant'anni prima.\nIl governo argentino, nell'ambito della sua crisi economica a cavallo degli anni 2000, ha rifiutato di pagare i detentori di titoli e ha cambiato moneta, togliendo al \"peso\" argentino corso legale. Con questo atto l'Argentina, rifiutandosi di pagare i vecchi creditori, ha dichiarato unilateralmente di aver azzerato il debito pubblico nella vecchia valuta. In realt\u00e0, l'Argentina \u00e8 stata portata dai creditori di fronte ai tribunali internazionali (USA e Germania) e inoltre sta subendo un'azione mossa presso la Camera Arbitrale (ICSID) della Banca Mondiale. I \"bond\" (obbligazioni) argentini, a causa del \"default\" (cessazione dei pagamenti) decretato e ancora non risolto, non hanno avuto per qualche tempo accesso al mercato nelle borse internazionali, ma potevano essere trattati solo sul mercato nazionale, soggetto alla legislazione argentina. Sul mercato EuroTLX, accessibile agli investitori italiani, sono attualmente trattate 3 obbligazioni Argentine, due in Euro con scadenza nel 2038 e una in USD con scadenza nel 2038.\nNel 2012 la Grecia, durante la sua crisi economica, ha concordato con i rappresentanti di banche e istituzioni europee una \"ristrutturazione\" del debito consistente in un forte taglio al capitale e una dilazione delle scadenze.\nAnche diverse istituzioni interne di vari stati (Regioni, Stati federati, Comuni, Enti pubblici vari) si sono venute a trovare in situazioni di insolvenza, anche se il fatto che i creditori fossero in prevalenza cittadini del medesimo stato ha attenuato la rilevanza internazionale del problema.\nIl tasso d'interesse dei titoli \u00e8 uno degli indici pi\u00f9 immediati per misurare la rischiosit\u00e0 percepita dagli investitori; un altro indice (comunque basato sul tasso di interesse) che misura la rischiosit\u00e0 relativa percepita, \u00e8 il cosiddetto spread: esso infatti valuta la differenza di rendimento tra un titolo di stato di un paese, e un titolo di pari caratteristiche emesso da un altro paese, preso come riferimento.\nRating.\nLe agenzie di rating al mondo forniscono le loro valutazioni (rating) sulla solidit\u00e0 finanziaria anche degli Stati, intese come capacit\u00e0 dello Stato in questione di ripagare o far fronte al proprio debito pubblico o equivalentemente il rispettivo rischio di credito, fornendo indici di maggiore o minore fiducia presi a riferimento dagli investitori nei confronti dell'emissione di titoli di stato del paese.\nRelazioni macroeconomiche.\nIl rapporto Debito/PIL.\nPi\u00f9 che il valore assoluto del debito, un importante indice della solidit\u00e0 finanziaria ed economica di uno Stato (come prescritto anche nel caso del Patto di stabilit\u00e0 e crescita vigente nell'Unione europea) \u00e8 il rapporto tra il debito pubblico e il Prodotto interno lordo, in quanto il PIL in questo caso rappresenta un indice o parametro di quanto lo Stato \u00e8 in grado di risanare il proprio debito pubblico tramite ad esempio imposizione fiscale e relativo gettito fiscale. In generale dunque uno Stato pu\u00f2 avere un debito pubblico elevato, ma anche un PIL elevato (es. Stati Uniti) senza per questo incorrere in situazioni di pericolo finanziario ovvero rischio insolvenza: quello che importa \u00e8 il rapporto e l'andamento reciproco delle due grandezze.\n\u00c8 da notare come il debito pubblico a cui fanno riferimento i Parametri di Maastricht non contempla il cosiddetto \"debito pubblico implicito\" ovvero le promesse di spese future degli Stati membri per lo Stato sociale o spesa sociale (promesse riguardanti l'assistenza, la sanit\u00e0, le regole e i requisiti per il pensionamento)].\nCon riferimento al rapporto tra il debito pubblico e il Prodotto interno lordo, ci sono quattro possibili situazioni in cui pu\u00f2 trovarsi lo Stato in un determinato anno:\nDebito pubblico e crescita economica.\nLa maggior parte dei policy-makers sembra ritenere che il debito riduca la crescita economica. Si tratta di un'opinione in linea con i risultati di una fiorente letteratura empirica che mostra l'esistenza di una correlazione negativa tra debito pubblico e crescita economica. Tuttavia correlazione non implica necessariamente causalit\u00e0, che potrebbe anche essere invertita. Il legame tra debito e crescita potrebbe infatti scaturire dal fatto che \u00e8 la ridotta crescita economica a generare elevati livelli di debito pubblico, ad esempio per minor entrate statali dalla tassazione dei contribuenti a parit\u00e0 di spesa.\nCi si trova dunque in una situazione di feedback retroattivo positivo dove all'aumentare del debito diminuisce la crescita economica per effetto dell'aumentata tassazione (\"effetto spiazzamento\") e al diminuire della crescita aumenta ancora il debito stesso per minor gettito fiscale dovuto al minor PIL. In linea di massima tende comunque a valere l'analisi del rapporto debito/PIL: se uno Stato ha un forte debito, ma anche un elevato PIL (es. Stati Uniti) il rischio di insolvenza \u00e8 minore ovvero comunque relativo alle dimensioni delle due grandezze e al loro reciproco andamento.\nInoltre come appare evidente dalla Statica Comparata del Modello Classico se la propensione all'investimento da parte delle imprese \u00e8 inferiore alla propensione marginale al risparmio e le persone sono pi\u00f9 interessate a investire in titoli piuttosto che a lavorare per cui risulta soddisfatta la disequazione:\nallora una diminuzione della spesa pubblica fa decrescere il PIL e il numero di occupati mentre fa crescere il tasso di interesse, pertanto il rapporto Debito/PIL tende ad aumentare.\nViceversa un aumento della spesa pubblica fa crescere il PIL e il numero di occupati e fa decrescere il tasso di interesse, pertanto il rapporto Debito/PIL tende a diminuire.\nAppare evidente pertanto che nell'ipotesi che risulti soddisfatta la disequazione (1) lo Stato prima di perseguire un'eventuale diminuzione della spesa pubblica dovrebbe compiere delle politiche di incentivazione all'investimento in economia reale e penalizzare la propensione marginale al risparmio in modo che la disequazione (1) non risulti soddisfatta.\nContromisure.\nIl finanziamento con tagli e imposte, e lo spiazzamento.\nLa presenza di un debito pubblico all'interno del bilancio dello Stato pone il problema del controllo stretto sulla sua espansione e del relativo rischio di credito: tale processo di copertura parziale o totale di debito e relativi interessi \u00e8 detto \"finanziamento del debito\" ed \u00e8 comunque in dipendenza dell'andamento del rapporto debito/PIL per l'analisi vista sopra. Tipicamente questo avviene attraverso tagli alla spesa pubblica (es. spending review), tassazione dei contribuenti (cio\u00e8 portando in attivo il bilancio annuale dello Stato) o con l'emissione di nuovi titoli di stato col rischio, in quest'ultimo caso, di alimentare le dimensioni del debito totale fino a richiedere nel tempo un aumento delle prime due misure o arrivare a una quota di titoli superiori alla domanda effettiva del mercato con aumentato rischio insolvenza su parte delle scadenze. L'esigenza di tenere sotto controllo l'espansione del debito pubblico ha quindi due principali motivazioni:\nIn generale dunque per la riduzione della crescita del debito si pu\u00f2 agire puntando sul risanamento dei conti pubblici ovvero alla riduzione del deficit pubblico attraverso politiche di bilancio pubblico di tipo \"restrittivo\" ovvero con tagli alla spesa pubblica e/o con un aumento delle entrate statali sotto forma di prelievo fiscale, maggiore recupero di denaro da evasione fiscale, privatizzazioni di enti e propriet\u00e0 pubbliche, condoni ecc. In alternativa si pu\u00f2 finanziare il debito con il debito ovvero con l'emissione di nuovi titoli di stato con l'inconveniente per\u00f2 di aumentarne il rendimento atteso dal finanziatore/investitore e quindi la spesa per interessi. In Italia tali provvedimenti economico-finanziari a tal fine sono specificati all'interno di documenti contabili-finanziari quali la legge finanziaria o espressi all'interno di programmi di pi\u00f9 lunga durata come il DPEF.\nIl debito pubblico in Italia.\nLa spesa per gli interessi corrisposti ai detentori delle obbligazioni statali \u00e8 detta \"servizio del debito\" e costa all'Italia circa 80 miliardi di euro annui. La spesa per interessi per il 2012 \u00e8 pari a circa 86 miliardi di euro.\nIl debito pubblico \u00e8 quindi pari al valore nominale di tutte le passivit\u00e0 lorde consolidate delle amministrazioni pubbliche (amministrazioni centrali, enti locali e istituti previdenziali pubblici). Il debito \u00e8 costituito da biglietti, monete e depositi, titoli diversi dalle azioni, esclusi gli strumenti finanziari derivati, e prestiti.\nAndamento del debito negli ultimi anni confrontato con il PIL (in milioni di \u20ac):\nAndamento mensile durante gli anni 2018, 2019, 2020 e 2021 (in milioni di \u20ac):\n&lt;br&gt;\"In grassetto il dato record\".\nComposizione del debito negli ultimi anni.\nPu\u00f2 essere interessante osservare sia la crescita negli anni dei Titoli di Stato sia l'allungamento della loro durata. (miliardi di Lire, l'ammontare \u00e8 indicato in Lire anche per gli anni in cui \u00e8 entrato in vigore l'Euro)\nOltre al forte indebitamento dello Stato, il 2010 ha segnato i massimi storici per l'indebitamento degli enti locali (Comuni e Province), con un debito pro-capite di 1300 euro pari al 3,9% del PIL. Gli enti locali sono ammessi alla rinegoziazione dei debiti (legge n. 539 del '95, art. 5). Restano invece esclusi dai benefici della Bersani-bis e del Decreto fiscale del luglio 2009, limitati alle persone fisiche e ai mutui per la prima casa: anticipate estinzioni senza penali, surroga a costi zero, e relative penali per le banche che ostacolano l'esercizio di tale diritto.\nI titoli di stato sono oggetto di giudizio da parte delle agenzie di rating. l'Italia \u00e8 stata declassata nell'ottobre 2006 perdendo la sua doppia AA dall'agenzia di rating Standard&amp;Poor's che ha abbassato la sua valutazione da AA- ad A+.. Dopo quattro anni e mezzo di tregua, nel maggio 2011, il rating italiano torna sotto la lente delle agenzie: Standard &amp; Poor's modifica le prospettive della A+ da stabili a negative. Infine, nel settembre 2011 Standard &amp; Poor's taglia il rating dell'Italia da A+ ad A. in vista di una nuova emissione di BOT e CCT.\nLa struttura del debito pubblico in Italia.\nIl debito pubblico italiano, pari a 1.843.015 miliardi di euro nel 2010 (superando i 2.000 miliardi all'inizio del 2013), era composto per oltre tre quarti da passivit\u00e0 a medio lungo termine (1.418.737 miliardi), quasi completamente a tasso fisso. La vita residua media del debito pubblico italiano \u00e8 di 7,8 anni. Inoltre, il 46,15% del debito pubblico \u00e8 detenuto dalla Banca d'Italia o da istituzioni finanziarie italiane. Il 9,58% \u00e8 posseduto da altri residenti, mentre il restante 44,27% \u00e8 allocato all'estero. Tuttavia la parte di debito allocato all'estero \u00e8 in costante, anche se lenta, crescita.\nIl debito pubblico negli altri Paesi.\nIl debito pubblico del mondo \u00e8 la somma del debito pubblico dei singoli paesi, espresso in dollari si aggira circa su 150.000 miliardi di dollari nel 2011..\nI paesi con i maggiori debiti pubblici in rapporto al PIL sono in linea di massima i paesi pi\u00f9 benestanti (Giappone, Canada, USA, paesi dell'Europa occidentale ed ora anche Brasile), per cui si pu\u00f2 affermare che parte del loro benessere \u00e8 finanziata dal resto del mondo e che il loro sviluppo economico \u00e8 stato favorito dalla loro capacit\u00e0 di finanziarsi nel resto del mondo.\nIl debito pubblico negli Stati Uniti d'America.\nIl debito pubblico USA, al 28 febbraio 2011 aveva raggiunto la cifra di 14.194,76 miliardi di dollari, massimo storico assoluto, con un aumento, nei precedenti tre anni, al ritmo di 1.000 miliardi di dollari ogni sette mesi circa. Ha raggiunto (e superato, nonostante politiche di bilancio restrittive) i 15.000 miliardi nel marzo 2013 ed i 14.000 miliardi il 31/12/2010; in precedenza era arrivato a 13.000 miliardi il 01/06/2010. Uno studio a lungo termine del debito pubblico USA da parte dell'Ufficio Bilancio del Congresso USA prevedeva per gli anni da venire una crescita cos\u00ec spropositata che si pu\u00f2 arrivare a parlare di pericolo di bancarotta per gli USA\nDa notare che le cifre sopramenzionate si riferiscono al solo debito federale, con l'esclusione dell'ingente debito locale (municipale, contee e singoli stati).\nIl 12 luglio 2011 il presidente degli Stati Uniti Barack Obama dichiar\u00f2 in un'intervista a Cbs News che non poteva garantire che i pensionati avrebbero ricevuto gli assegni della pensione dopo il 3 agosto se democratici e repubblicani non trovavano un accordo per alzare il tetto del debito nelle prossime settimane. Al 25 luglio 2011 non era ancora stata trovata una soluzione all'interno del Congresso, poich\u00e9 le posizioni dei democratici e repubblicani rimanevano fermamente contrapposte: i primi avrebbero visto come soluzione temporanea l'aumento delle imposte derivate da redditi elevati; i secondi vedevano come via maestra il taglio della spesa pubblica. Di fatto, una mancata soluzione avrebbe portato al superamento in tempi molto brevi della soglia massima d'indebitamento, allora stabilita per legge a 14.294 miliardi di dollari, ponendo gli USA dinanzi a un sostanziale rischio di default come mai prima d'ora. All'ultima data utile per un accordo (2 agosto 2011) l'accordo fu trovato..\nDa segnalare inoltre che nei giorni precedenti alla scadenza del 2 agosto il governatore dello Stato del Minnesota, Mark Dayton, aveva ufficialmente dichiarato il default dello Stato federato (anche chiamato dal popolo americano \"Shut Down\", chiusura). In conseguenza al default, pi\u00f9 di 22.000 dipendenti pubblici s'erano ritrovati senza stipendio e musei, zoo, parchi e anche autostrade erano state chiuse per mancanza di fondi. Il Congresso nei giorni precedenti alla scadenza del 2 agosto cerc\u00f2 soluzioni che potessero aumentare la liquidit\u00e0 del Minnesota in modo tale da uscire dalla situazione di \"Shut Down\". Il 1\u00ba agosto 2011 Il Presidente degli Stati Uniti Barack Obama afferm\u00f2 con un comunicato delle 20:40 che i leader dei partiti in entrambe le camere avevano raggiunto l'accordo per scansare il rischio default. L'accordo prevedeva un aumento del tetto massimo del debito pubblico pari a una cifra che nei mesi seguenti potr\u00e0 raggiungere i 2.500 miliardi di dollari, e tagli alla spesa pubblica per somme equivalenti ai sopracitati aumenti della soglia di indebitamento. Il 6 agosto 2011, l'agenzia di Rating Standard &amp; Poor's annunci\u00f2 il taglio della valutazione sul debito USA da AAA ad AA+, con possibilit\u00e0 di altri tagli nei mesi a seguire. \u00c8 il primo caso di taglio del rating del debito USA nella Storia..\nIl debito pubblico in Germania.\nIl debito pubblico della Germania \u00e8 il quattordicesimo dell'Unione Europea, stimato del 64,1% del PIL secondo Eurostat (dati aggiornati al 6 giugno 2018).\nIl debito pubblico in Giappone.\nIl debito pubblico del Giappone \u00e8 previsto in crescita fino a un nuovo livello record di 13.500 miliardi di dollari, a causa degli sforzi per la ricostruzione post-terremoto. Il rapporto debito pubblico/Prodotto Interno Lordo del Giappone \u00e8 il secondo pi\u00f9 alto del mondo, a circa il 200% del Pil.\nIl debito pubblico in Cina.\nIl debito delle amministrazioni provinciali cinesi ammonterebbe a 2.300 miliardi di dollari, nel 2010, al terzo posto dopo gli Stati Uniti e il Giappone..\nIl debito pubblico in Argentina.\nL'Argentina, a seguito dell'impugnazione del suo debito, ha istituito una particolare modalit\u00e0 di finanziamento del debito pubblico, con la quale emette dei titoli di debito pi\u00f9 complessi dei tradizionali \"bond\". Si tratta di \"warrant\", che pagano l'interesse soltanto se la crescita del PIL misurata a fine anno (e non quella prevista) supera il 4,2%: il capitale, come per i normali titoli di Stato, \u00e8 garantito al 100%, mentre non lo \u00e8 la quota interessi ma questo impegno vale solo nella misura in cui lo Stato, come appunto fece la stessa Argentina, non dichiara \"default\" (cessazione dei pagamenti). In questo modo l'andamento del debito pubblico \u00e8 legato alla crescita della ricchezza reale della nazione e si dovrebbe evitare quanto accadeva in passato, quando lo Stato doveva contrarre debiti non per poter effettuare investimenti produttivi che avrebbero arricchito il Paese, ma per ripagare i detentori di titoli quando le tasse sul reddito prodotto da cittadini e imprese non fornivano un gettito sufficiente allo scopo.\nSi deve anche considerare che troppo spesso i finanziamenti produttivi, ovvero destinati agli investimenti e allo sviluppo, sono stati dirottati verso la copertura del deficit pubblico stesso, inteso come spesa corrente dello Stato, innescando un circolo vizioso. L'Argentina a tutt'oggi mantiene lo status di \"default\", \u00e8 stata estromessa dai mercati finanziari internazionali, \u00e8 stata condannata per comportamento doloso, avendo occultato le sue riserve prima di dichiarare \"default\" (essa mantiene oltre 150 miliardi di dollari all'estero).\n l'Argentina ha dichiarato un altro \"default\" sui titoli INDEC di cui sopra tramite un'abile manipolazione dell'indice di riferimento dei prezzi su cui sono calcolate le cedole: cos\u00ec il paese \u00e8 riuscito a pagare lo 0,5% sui titoli, un rendimento di fatto negativo che riduce in pratica il capitale investito dai risparmiatori.\nIl debito pubblico in Svizzera.\nIn quanto stato federale, la Svizzera conosce tre livelli di indebitamento pubblico: federale, cantonale e comunale. Per \"debito pubblico\" si intende quindi la somma dei debiti dell'amministrazione federale, dei 26 cantoni e dei 2596 comuni.\nCenno storico.\nNel 1945 l'economia svizzera si trovava in una condizione invidiabile: non aveva subito devastazioni, aveva un apparato industriale intatto e disponeva (unico paese insieme con gli Stati Uniti) di una valuta stabile e liberamente convertibile. Il conflitto mondiale, tuttavia, aveva privato la Svizzera dei suoi tradizionali mercati esteri e il clima d'assedio (soprattutto dopo la capitolazione della Francia nel 1940) aveva duramente condizionato anche l'economia elvetica, quasi impossibilitata a commerciare con il campo degli Alleati. Nel 1945 il debito pubblico elvetico sfiorava il 75% del PIL.\nFortunatamente gli anni che seguirono (dal 1946 fino al 1973) furono caratterizzati da alti tassi di crescita economica in tutto il continente e il debito pubblico venne ridotto, entro il 1972, al 33% del PIL svizzero. In seguito alla crisi petrolifera, il debito ricominci\u00f2 a crescere sino al 45% del PIL. Negli anni seguenti l'economia elvetica ha conosciuto un nuovo ciclo favorevole, trainata soprattutto dal settore dei servizi (i cui addetti sono passati dal 36,9% della popolazione attiva nel 1950 al 53,4% del 1980). La crescita economica e l'incremento del PIL hanno permesso di riportare il debito pubblico al 32% del PIL nel 1990.\nIl freno all'indebitamento nella Confederazione elvetica.\nNegli anni novanta il debito pubblico svizzero ha ricominciato a salire. Nel 1990 rappresentava il 29,9% del PIL, nel 2000 il 49,9% e nel 2004 il 53%. In termini assoluti, nel 2004 il debito pubblico svizzero (suddiviso fra Confederazione, Cantoni e Comuni) era pari a 239 miliardi di franchi svizzeri (159 miliardi di euro), di cui 130 imputabili alla Confederazione. Il \"servizio del debito\" costava annualmente alle casse pubbliche elvetiche 7 miliardi di franchi (4,6 miliardi di Euro). Tra i fattori che hanno portato all'aumento del debito pubblico elvetico, il Dipartimento federale delle finanze (DFF) cita i deficit dei conti finanziari (durante la lunga crisi degli anni novanta), ma anche il risanamento (con la trasformazione in aziende pubbliche) de La Posta Svizzera (conclusosi il 1\u00ba gennaio del 1998) e delle Ferrovie Federali Svizzere (ultimato il 1\u00ba gennaio del 1999), nonch\u00e9 il necessario risanamento delle casse pensioni dei dipendenti di FFS, Posta e Confederazione..\nNel 2001 il parlamento, visto il messaggio del Consiglio Federale del 5 giugno 2000, ha approvato il decreto federale sul freno all'indebitamento (sottoposto a referendum obbligatorio in quanto modifica costituzionale). Il 2 dicembre del 2001, in seguito alla votazione popolare, \u00e8 stato approvato dall'84,7% dei votanti e da tutti i cantoni. Il meccanismo, adottato a livello federale, \u00e8 basato sull'accantonamento delle eccedenze negli anni di alta congiuntura, in modo da finanziare spese pubbliche straordinarie nei momenti di crisi. Questo meccanismo ha permesso alla Confederazione, per esempio, di accumulare eccedenze fra il 2001 e il 2008 (anno in cui l'economia svizzera \u00e8 cresciuta del 3,3%) e di varare spese straordinarie per far fronte alla grande recessione (quando sono stati spesi, fra il gennaio 2009 e il gennaio 2010, 2,2 miliardi di franchi supplementari per rilanciare l'economia e mantenere elevata la spesa nella ricerca e sviluppo).\nCon il referendum del 2 dicembre 2001 venne quindi introdotto nella Costituzione svizzera un nuovo articolo, l'Art. 126, che nel dettaglio prevedeva:\nA partire dal 2005 il debito pubblico svizzero \u00e8 stato ridotto grazie agli sforzi congiunti di Confederazione, Cantoni e Comuni. Nel 2005 il debito ha toccato il suo massimo: 244 miliardi di franchi, pari al 52,6% del PIL. Nel 2006 \u00e8 sceso a 231,3 miliardi (47,2%), nel 2007 a 226,9 (43,6%), nel 2008 a 223,7 miliardi (41,3%) nel 2009 a 208,9 miliardi (38,8%). Nel 2010, mentre l'economia svizzera era in ripresa dopo la crisi, vi \u00e8 stata un'ulteriore riduzione del debito pubblico a 199,5 miliardi, pari al 38,2% del PIL. Il \"freno all'indebitamento\" si \u00e8 quindi dimostrato un meccanismo efficace per scongiurare l'indebitamento eccessivo (in cinque anni il debito pubblico \u00e8 stato ridotto del 20%), ma sufficientemente elastico per garantire - in casi eccezionali - una spesa pubblica elevata.\nAndamento del debito pubblico svizzero negli ultimi anni confrontato con il PIL (in milioni di franchi):\nCrisi del debito degli Stati sovrani dell'eurozona.\nTra il 2010 e il 2011 nell'ambito della grande recessione si \u00e8 conosciuto l'allargamento della crisi ai debiti sovrani e alle finanze pubbliche di molti paesi (in larga misura gravati dalle spese affrontate nel sostegno ai sistemi bancari, senza penalizzarli per esser stati una delle maggiori cause della crisi), soprattutto dell'eurozona, che in alcuni casi hanno evitato l'insolvenza sovrana (Portogallo, Irlanda, Grecia, Cipro), grazie all'erogazione di ingenti prestiti (da parte di FMI e soprattutto UE), denominati \"piani di salvataggio\", volti a scongiurare possibili default e alla realizzazione nell'Unione europea del cosiddetto \"fondo salva-stati\".\nSi noti che i salvataggi degli Stati in difficolt\u00e0 non sono stati generosi regali, ma hanno comportato severissime misure di fiscalit\u00e0 e riduzioni di spese interne in corrispettivo della concessione dei prestiti, prestiti che pure sono stati comunque concessi a tassi elevati e non a costi simbolici. Solo la Slovenia ha rifiutato i prestiti per l'eccessivit\u00e0 delle condizioni imposte ed \u00e8 riuscita a risolvere internamente il problema. Ma il problema sembra porsi anche per altri Stati, come la Polonia e l'Ungheria, senza esser ancora del tutto risolto per la Spagna e l'Italia, la quale del resto \u00e8 riuscita a risolvere al proprio interno il problema (come dopo essa la Slovenia), senza prestiti esteri, ottenendo anzi a fine maggio 2013 il riconoscimento della propria correttezza nei conti pubblici con la chiusura della procedura di infrazione UE per deficit eccessivo, in sospeso restando il problema della riduzione dell'eccessiva entit\u00e0 del debito pubblico italiano, rinviato al prossimo futuro.\nI derivati dello Stato italiano.\nLa gestione del debito pubblico pu\u00f2 essere influenzata dall'utilizzo di strumenti finanziari derivati. A fronte di tal possibilit\u00e0 vi sono le regole contabili dell'ESA ed altre disposizioni regolamentari volte ad evitare che i derivati incidano sulla procedura per deficit eccessivo prevista dal Trattato di Maastricht. In ogni caso, numerose preoccupazioni assistono l'operativit\u00e0 in derivati che gli Stati sovrani pongono in essere nei mercati over the counter.\nLa stampa specializzata ha sollevato tale questione, cui ha prontamente risposto il Ministero dell'economia e delle finanze.\nNel dicembre 2020, la quota di titoli di debito pubblico detenuti dagli istituti di credito di Italia, Spagna e Portogallo ha raggiunto il massimo storico dal 2008."}
{"id": "2651906", "revid": "834", "url": "https://it.wikipedia.org/wiki?curid=2651906", "title": "Sinatra &amp; Company", "text": "Sinatra &amp; Company \u00e8 un album del cantante statunitense Frank Sinatra, pubblicato nel 1970. L'album contiene canzoni prodotte e arrangiate da Don Costa, Sonny Burke, Eumir Deodato, Morris Stoloff e alcune di queste cantate in duetto con Ant\u00f4nio Carlos Jobim. Questo disco \u00e8 l'ultimo pubblicato da Frank Sinatra prima del suo temporaneo ritiro. \"The Voice\" torner\u00e0 a cantare nel 1973, con la pubblicazione di un nuovo album chiamato \"Ol' Blue Eyes Is Back\"."}
{"id": "2651908", "revid": "599013", "url": "https://it.wikipedia.org/wiki?curid=2651908", "title": "Todd Mundt", "text": ""}
{"id": "2651909", "revid": "580", "url": "https://it.wikipedia.org/wiki?curid=2651909", "title": "Comunit\u00e0 montana Valle Susa e Val Sangone", "text": "La Comunit\u00e0 montana Valle Susa e Val Sangone \u00e8 stata un comprensorio montano del Piemonte.\nGeografia fisica.\nLa comunit\u00e0 montana univa 43 comuni della Valle di Susa e della Val Sangone, per un totale di 116.306 abitanti. Il dislivello del territorio varia da 321 a 3538 m s.l.m..\nLa sua estensione territoriale \u00e8 stata il risultato dell'aggregazione delle tre precedenti Comunit\u00e0 montane di Bassa valle di Susa, Alta valle di Susa e della Val Sangone, in virt\u00f9 della ridefinizione delle zone omogenee della Regione Piemonte.\nStoria.\nLa Comunit\u00e0 montana Valle Susa e Val Sangone succedette alle tre precedenti Comunit\u00e0 montane, rappresentandone la continuit\u00e0.\nScopo principale dell'ente \u00e8 stato quello di favorire lo sviluppo della Valle di Susa e della Val Sangone nella salvaguardia del patrimonio ambientale e culturale proprio.\nLa sede della Comunit\u00e0 montana si trovava presso Villa Ferro a Bussoleno.\nL'Ente \u00e8 stato costituito il 28 agosto 2009 con il decreto del Presidente della Giunta Regionale n. 83. L'elezione dell'organo direttivo \u00e8 avvenuta il 7 novembre 2009 a Bussoleno.\nLa Comunit\u00e0 Montana Valle Susa e Val Sangone \u00e8 diventata pienamente operativa dal 1\u00ba gennaio 2010.\nL'ente \u00e8 stato soppresso, insieme alle altre comunit\u00e0 montane del Piemonte, con la Legge regionale 28 settembre 2012, n. 11.\nComuni della Comunit\u00e0 Montana.\nLa Comunit\u00e0 Montana comprendeva 43 comuni:"}
{"id": "2651911", "revid": "303585", "url": "https://it.wikipedia.org/wiki?curid=2651911", "title": "PalaZama", "text": ""}
{"id": "2651912", "revid": "21981", "url": "https://it.wikipedia.org/wiki?curid=2651912", "title": "Val M\u00e0sino", "text": ""}
{"id": "2651916", "revid": "287204", "url": "https://it.wikipedia.org/wiki?curid=2651916", "title": "Atlanta Hawks 1994-1995", "text": "La stagione 1994-95 degli Atlanta Hawks fu la 46\u00aa nella NBA per la franchigia.\nGli Atlanta Hawks arrivarono quinti nella \"Central Division\" della \"Eastern Conference\" con un record di 42-40. Nei play-off persero al primo turno con gli Indiana Pacers (3-0)."}
{"id": "2651917", "revid": "132266", "url": "https://it.wikipedia.org/wiki?curid=2651917", "title": "Velocit\u00e0 vera", "text": ""}
{"id": "2651921", "revid": "76963", "url": "https://it.wikipedia.org/wiki?curid=2651921", "title": "Dan Warry-Smith", "text": "Biografia.\nNel 1996 \u00e8 stato co-protagonista del film \"The Legend of Gator Face\". Ha partecipato come attore in alcuni episodi delle serie televisive e in diverse pellicole cinematografiche. \u00c8 anche un produttore."}
{"id": "2651923", "revid": "110157", "url": "https://it.wikipedia.org/wiki?curid=2651923", "title": "Callidina", "text": "La callidina o lisil-bradichinina \u00e8 una delle tre chinine che compongono il sistema bradichinina-callidina. Con le altre due chinine del sistema, la bradichinina e la metil-callidinia (metionil-lisil-bradichinina) ha un ruolo fondamentale nell'infiammazione.\nLe attivit\u00e0 biologiche.\nLe attivit\u00e0 biologiche in vivo sono:\nSintesi.\nLa callidina deriva dal chininogeno, che \u00e8 una glicoproteina plasmatica: si forma attraverso la sua scissione operata dall'enzima callicreina. La callidina poi viene convertita in bradichinina."}
{"id": "2651924", "revid": "300067", "url": "https://it.wikipedia.org/wiki?curid=2651924", "title": "Fred Vinson", "text": ""}
{"id": "2651929", "revid": "386562", "url": "https://it.wikipedia.org/wiki?curid=2651929", "title": "Hana Yori Dango", "text": ""}
{"id": "2651932", "revid": "767487", "url": "https://it.wikipedia.org/wiki?curid=2651932", "title": "Sergio Paolinelli", "text": "Caratteristiche tecniche.\nGiocava come libero.\nCarriera.\nHa giocato in Serie A con la maglia della nella stagione 1984-1985 (esordendo il 16 settembre 1984 a Genova contro la ) e in Serie B, oltre che con la Cremonese, con la SPAL (con la quale aveva debuttato il 4 aprile 1976 a Ferrara contro la ), il , Brescia e . Ha chiuso nel 1989 in Serie C2 con lo squadra del suo esordio in Serie D. Ha inoltre giocato con la Sangiovannese e in Serie C.\nIn carriera ha collezionato complessivamente 24 presenze in Serie A e 200 presenze e 5 reti in Serie B"}
{"id": "2651938", "revid": "339392", "url": "https://it.wikipedia.org/wiki?curid=2651938", "title": "Fiemme 2013", "text": ""}
{"id": "2651945", "revid": "767487", "url": "https://it.wikipedia.org/wiki?curid=2651945", "title": "I Pyra\u00f1as", "text": "I Pyra\u00f1as (conosciuti in Francia come Les Pyra\u00f1as) sono stati un gruppo beat e rhythm &amp; blues. Anche se la maggior parte dei componenti era di nazionalit\u00e0 francese, il gruppo ha lavorato per lo pi\u00f9 in Italia.\nStoria del gruppo.\nQuando Rocky Roberts si separ\u00f2 dal suo gruppo di accompagnamento, The Airedales (che continuano l'attivit\u00e0 con Wess come voce solista), decise di ingaggiare come musicisti di accompagnamento Les Pyra\u00f1as, un gruppo francese che aveva gi\u00e0 inciso qualche 45 giri per l'etichetta Barclay, e li fece debuttare in Italia con la denominazione I Pyra\u00f1as.\nIl complesso, costituito da otto elementi, era una tipica formazione rhythm &amp; blues, costituita dalla ritmica e da una sezione di fiati; cominciarono a esibirsi dal vivo in vari locali, anche al Piper Club di Roma, dove vennero contattati dalla ARC, sottoetichetta della RCA Italiana, come gruppo di sala d'incisione. Parteciparono, non sempre accreditati, alle incisioni di molti artisti dell'etichetta, tra cui Nada e Tony Mimms.\nPer l'etichetta romana incisero anche tre album, in cui reinterpretavano alcuni successi in chiave rhythm &amp; blues, ed alcuni 45 giri, di cui uno insieme a Giano Ton; la loro canzone pi\u00f9 nota, \"Sophie\", versione italiana di \"Lindbergh\", successo francese di Robert Charlebois e Louise Forestier, venne in seguito inserita in varie antologie.\nDopo alcuni cambi di formazione, i Pyranas continuarono l'attivit\u00e0 in Francia ancora per qualche anno, dopodich\u00e9 tre dei componenti (Bonfils, Chavanat e Ceccarelli) formano, con altri musicisti, il gruppo dei Working Progress, autori di un album omonimo per la RCA.\nJean Costa ha successivamente collaborato spesso con Johnny Halliday come arrangiatore; l'italo-francese Albert Verrecchia si \u00e8 dedicato all'attivit\u00e0 di compositore di colonne sonore e di produttore, lavorando tra gli altri anche con Raffaella Carr\u00e0, Alan Sorrenti e Renato Zero; Andr\u00e9 Ceccarelli \u00e8 diventato un noto batterista jazz, mentre Steve Ferrone, dopo aver suonato in altri gruppi come gli Average White Band, ha acquisito fama internazionale come session man.\nFormazione.\nAltri componenti:\nDiscografia.\nSingoli.\nSingoli pubblicati in Francia"}
{"id": "2651947", "revid": "580", "url": "https://it.wikipedia.org/wiki?curid=2651947", "title": "Acquanegra sul Chiese", "text": "Acquanegra sul Chiese (\"Quan\u00e9gra\" in dialetto mantovano) \u00e8 un comune italiano di abitanti della provincia di Mantova in Lombardia.\nTerritorio.\nIl paese \u00e8 posto nell'angolo nord-ovest della provincia di Mantova formato dai due fiumi Oglio e Chiese, alla distanza di circa due chilometri dalla loro confluenza.\nIl borgo da solo forma una popolazione di circa abitanti. Anche la parrocchia di Mosio fa parte del comune, che in tutto perci\u00f2 conta pi\u00f9 di abitanti. Il territorio comunale ha un'estensione di 28\u00a0km\u00b2.\nI torrenti Cavata e Tartarello dividono Acquanegra verso est dai comuni di Redondesco e Marcaria; a sud confina con Calvatone, cremonese, estendendosi per una parte anche oltre l'Oglio; ad ovest \u00e8 diviso da Canneto sull'Oglio mediante il Chiese, ed a nord in parte da Mariana Mantovana mediante il corso d'acqua Tornapassolo, ed in parte da Asola mediante una piccola strada.\nGeografia fisica.\nUn tempo sul territorio esistevano alcuni boschi; ora, eccettuate alcune aree lungo i fiumi e dentro gli argini dei fiumi, i terreni che erano boschivi non conservano che in parte la denominazione di boschi.\nTutto il territorio \u00e8 pianeggiante, anche se vi sono delle zone pi\u00f9 o meno elevate o basse delle altre. \nLa pi\u00f9 sensibile differenza di altitudine \u00e8 verso i fiumi, lungo i quali, oltre le cosiddette \"restare\", fondi giacenti dentro gli argini dei fiumi stessi, vi sono le \"regone\".\nLa pi\u00f9 importante di queste \u00e8 la regona detta Valli di Mosio, che dal confine tra Mosio ed Acquanegra si stende fino al confine di Marcaria nel luogo detto le \"Motte\", sempre aderente all'argine dell'Oglio.\nOrigini del nome.\nAcquanegra deriva dal latino \"Aqua nigra\", allusiva al fiume Chiese, scuro per la tinta delle sue acque.\nSociet\u00e0.\nLingua e dialetto.\nEssendo il paese mantovano, ma un tempo bresciano, tuttora vicino al Bresciano ed al Cremonese, vi si parla un dialetto che sa di tutti tre i dialetti; il prevalente per\u00f2 \u00e8 il misto mantovano-cremonese.\nCultura.\nIl patrono \u00e8 San Fortunato e si festeggia con la sagra del paese la terza domenica di ottobre.\nA Mosio \u00e8 nato, e li vi ha risieduto fino alla sua scomparsa, Giulio Salvadori, un importante esponente della pittura mantovana del secondo Novecento."}
{"id": "2651949", "revid": "287204", "url": "https://it.wikipedia.org/wiki?curid=2651949", "title": "Vergassola", "text": "Persone.\nSegue elenco voci presenti nell'enciclopedia con il cognome Vergassola:"}
{"id": "2651958", "revid": "1310927", "url": "https://it.wikipedia.org/wiki?curid=2651958", "title": "Pedro Mar\u00eda Zabalza", "text": "Giocatore.\nClub.\nCresciuto nell'Oberena, passa all'Osasuna, con cui milita per tre stagioni. Nell'estate 1967 viene acquistato dal , con cui debutta in Primera Divisi\u00f3n spagnola. Con gli \"azulgrana\" disputa sei stagioni, collezionando 149 presenze nel massimo campionato e vincendo due Coppe del General\u00ecsimo.\nViene quindi acquistato dall'Athletic Bilbao, con cui resta per due campionati, terminando infine la carriera nell'Osasuna nel 1977.\nNazionale.\nConta sei presenze con la Nazionale di calcio della Spagna. L'esordio risale all'amichevole Francia-Spagna 1-3 del 17 ottobre 1968.\nAllenatore.\nIntraprende la carriera di allenatore dall'Osasuna, con cui rimane per otto stagioni. Nel 1994 passa al Rayo Vallecano, esperienza che dura solo poche giornate a causa di un esonero. L'anno successivo ritorna, per una stagione, sulla panchina dell'Osasuna."}
{"id": "2651960", "revid": "1924342", "url": "https://it.wikipedia.org/wiki?curid=2651960", "title": "Nothing but the Best", "text": "Nothing But the Best \u00e8 una raccolta di canzoni di Frank Sinatra pubblicata nel 2008 in occasione del decennale della sua scomparsa.\nLa raccolta contiene ventidue classici rimasterizzati che hanno costituito pian piano quella che diventer\u00e0 la magnifica carriera di \"The Voice\", che gli varr\u00e0 l'appellativo di leggenda.\nL'album \u00e8 disponibile in 3 diverse versioni: il solo cd, il cd pi\u00f9 il concerto alla Royal Festival Hall, dove c'\u00e8 un'introduzione da parte della principessa Grace di Monaco, o il cd con un inedito di brani natalizi interpretati da Frank Sinatra, Bing Crosby, Fred Warning e the Pennsylvanians, raggiunge la seconda posizione nella classifica Billboard 200, permane in classifica per oltre 132 settimane e vince il Disco d'oro negli Stati Uniti, la quinta in Portogallo, la sesta in Australia, la settima in Nuova Zelanda, la nona in Spagna e la decima nella Official Albums Chart."}
{"id": "2651961", "revid": "838137", "url": "https://it.wikipedia.org/wiki?curid=2651961", "title": "Scherma ai XV Giochi del Mediterraneo", "text": "I tornei di Scherma ai XV Giochi del Mediterraneo si sono svolti presso il \"M\u00e1ximo Cuervo Sports Hall\". Le competizioni si sono svolte sia in ambito maschile che in ambito femminile, mettendo in palio un totale di 5 ori, 5 argenti e 10 bronzi nelle seguenti specialit\u00e0:\nOgni Paese ha potuto iscrivere alla competizione un massimo di due atleti uomini e due atlete donne per ogni prova."}
{"id": "2651962", "revid": "287204", "url": "https://it.wikipedia.org/wiki?curid=2651962", "title": "Marcucci", "text": ""}
{"id": "2651964", "revid": "21981", "url": "https://it.wikipedia.org/wiki?curid=2651964", "title": "K\u014dichi Zenigata", "text": ""}
{"id": "2651970", "revid": "122284627", "url": "https://it.wikipedia.org/wiki?curid=2651970", "title": "Compagnia Scimone Sframeli", "text": "La Compagnia Scimone Sframeli, nasce a Messina nel 1994 ed \u00e8 fondata da Spiro Scimone e Francesco Sframeli.\n\u00c8 una compagnia teatrale che mette in scena principalmente testi di drammaturgia contemporanea. La prima opera prodotta Nunzio (1994) scritta da Scimone, in dialetto messinese e interpretata con Francesco Sframeli con la regia di Carlo Cecchi, ha ispirato il film Due amici vincitore del Leone d'oro come migliore Opera Prima alla 59\u00aa Mostra internazionale d'arte cinematografica di Venezia.\nSpettacoli.\n Sei (2018)\nRiconoscimenti.\nNel 1994 NUNZIO \u00e8 opera vincitrice selezione IDI Autori Nuovi \nNel 1995 NUNZIO ottiene la Medaglia d'oro IDI per la drammaturgia\nNel 1997 Spiro Scimone vince il Premio Ubu \"nuovo autore\"; Francesco Sframeli vince il Premio Ubu \"nuovo attore\"\nNel 1999 LA FESTA vince il Premio Candoni-Arta Terme per la nuova drammaturgia\nNel 2004 IL CORTILE vince il Premio Ubu per il miglior testo teatrale\nNel 2009, PALI vince il Premio Ubu come migliore novit\u00e0 italiana \\ricerca drammaturgica\nNel 2012 GIU' vince il Premio Ubu \"miglior scenografia\", realizzata da Lino Fiorito\nNel 2021 sono i padrini della XIX^ edizione di Kilowatt Festival"}
{"id": "2651971", "revid": "27869351", "url": "https://it.wikipedia.org/wiki?curid=2651971", "title": "Eraldo da Roma", "text": ""}
{"id": "2651972", "revid": "57342", "url": "https://it.wikipedia.org/wiki?curid=2651972", "title": "Canale della Botte", "text": "Il canale della Botte \u00e8 un grosso canale di bonifica dell'Emilia-Romagna, che interessa le province di Bologna e Ferrara.\nIncomincia il suo corso a Malalbergo, parallelamente al Canale Navile; una volta gettatosi quest'ultimo nel fiume Reno, il canale della Botte svolge l'importante funzione di canale di bonifica del fiume, ruolo che assumer\u00e0 in seguito il Canale di bonifica in destra Reno nel ravennate.\nPresso Malalbergo, il canale della Botte delimita, col canale Lorgana, una zona umida detta \"valle la Comune\", estesa per 63 ettari; essa \u00e8 una delle poche valli alluvionali sopravvissute alle opere di bonifica e ospita una particolare vegetazione e una grande variet\u00e0 di animali e uccelli acquatici che avrebbero rischiato di scomparire.\nScorre quindi per quasi tutto il suo percorso (circa 29\u00a0km) parallelamente sulla destra del fiume Reno e, dopo \"San Pietro Capofiume\", frazione di Molinella, compreso tra questi e il canale Lorgana. Giunge quindi ad Argenta, dove lambisce le Valli di Campotto, e si getta infine nel Reno, praticamente insieme al canale Lorgana, poco prima che il fiume riceva i torrenti Idice e Sillaro presso San Biagio."}
{"id": "2651974", "revid": "400694", "url": "https://it.wikipedia.org/wiki?curid=2651974", "title": "IGN", "text": "IGN (abbreviazione per Imagine Games Network) \u00e8 una societ\u00e0 di giochi e media di intrattenimento con sede a San Francisco fa parte del network IGN Entertainment Inc., sussidiaria di j2 Global e interamente controllata da Ziff Davis; e diretta dal suo ex redattore capo, Peer Schneider. IGN Entertainment Inc. controlla anche i siti GameSpy, GameStats, Rotten Tomatoes e AskMen.\nIGN recensisce ed offre notizie riguardanti i videogiochi per console e per PC ma anche film, musica, fumetti e tecnologia.\nStoria.\nFondata nel settembre 1996 come Imagine Games Network, la societ\u00e0 gestiva cinque diversi siti web, \"N64.com\", \"PSXPower\", \"Saturnworld\", \"Next-Generation.com\" e \"Ultra Game Players Online\". Nel 1998 i primi tre diventarono canali del nuovo sito e del nuovo marchio, \"IGN.com\". Nel settembre del 2005 IGN venne acquisito da News Corporation.\nIl 18 settembre 2012 apre la sezione italiana di IGN, gestita dalla redazione locale che comprende, tra gli altri, Simone Soletta (ex coordinatore editoriale di Nextgame.it/Videogame.it), Gianluca Loggia (ex-caporedattore di PlayStation Magazine), Andrea Maderna (ex redattore di Videogame.it e PlayStation Magazine) e Mattia Ravanelli (ex-caporedattore di Nintendo la Rivista Ufficiale ).\nIl 21 febbraio 2013 viene chiuso il sito GameSpy per concentrarsi su un unico sito, cio\u00e8 ign.com."}
{"id": "2651976", "revid": "486946", "url": "https://it.wikipedia.org/wiki?curid=2651976", "title": "IGN Entertainment", "text": ""}
{"id": "2651977", "revid": "486946", "url": "https://it.wikipedia.org/wiki?curid=2651977", "title": "IGN.com", "text": ""}
{"id": "2651978", "revid": "767487", "url": "https://it.wikipedia.org/wiki?curid=2651978", "title": "Paolo Vigan\u00f2", "text": "Biografia.\nEra soprannominato il \"Netzer di Seregno\" per la somiglianza fisica col centrocampista G\u00fcnter Netzer, campione d'Europa nel 1972 e del mondo nel 1974 con la . Ha sposato la figlia del presidente del , Giovanni Cappelletti.\nCaratteristiche tecniche.\nGiocava come terzino sinistro, noto per le sue doti acrobatiche.\nCarriera.\nHa giocato in Serie A con le maglie di , e , collezionando complessivamente 28 presenze in massima categoria.\nCon la Juventus esord\u00ec il 12 novembre 1969 nella partita -Juventus (3-1) valida per la Coppa delle Fiere 1969-1970; disput\u00f2 anche la trasferta di Coppa Italia 1969-1970 contro il (0-0) e quindi due partite di campionato contro Roma (1-1) e (sconfitta per 2-1).\nPassa quindi alla Roma insieme a Luis Del Sol, Roberto Vieri e Gianfranco Zigoni nel maxi-scambio che porta a Torino Fausto Landini, Luciano Spinosi e Fabio Capello. Con i giallorossi disputa una sola partita, in campionato, contro il .\nHa inoltre disputato sei campionati di Serie B con , Palermo e , totalizzando 155 presenze e 3 reti in cadetteria, tutte con la maglia bresciana: realizz\u00f2 la prima rete il 24 ottobre 1976 nel derby lombardo Brescia- (1-2).\nCon il Palermo, nella stagione 1973-1974 raggiunse la finale di Coppa Italia, poi vinta dal Bologna 5-4 ai tiri di rigore; non pot\u00e9 comunque giocare la finale per squalifica."}
{"id": "2651981", "revid": "1087849", "url": "https://it.wikipedia.org/wiki?curid=2651981", "title": "Bivacco Ettore Canzio", "text": "Il bivacco Ettore Canzio \u00e8 un bivacco situato in val Ferret. Si trova a 3.810\u00a0m s.l.m. nel massiccio del Monte Bianco presso il colle delle Grandes Jorasses nel comune di Courmayeur.\nCaratteristiche ed informazioni.\nIl bivacco non \u00e8 dotato di acqua corrente ed elettricit\u00e0. Lo spazio all'interno consente il ricovero di otto persone su tavolato dove sono disposti materassi e coperte.\nAccessi.\nSi raggiunge in circa 6 ore partendo dal rifugio Torino. In alternativa \u00e8 anche raggiungibile dal rifugio Boccalatte."}
{"id": "2651984", "revid": "767487", "url": "https://it.wikipedia.org/wiki?curid=2651984", "title": "Barbara, il mostro di Londra", "text": "Barbara, il mostro di Londra (\"Dr. Jekyll &amp; Sister Hyde\") \u00e8 un film del 1971 diretto da Roy Ward Baker.\n\u00c8 una trasposizione del romanzo di Robert L. Stevenson \"Lo strano caso del dottor Jekyll e del signor Hyde\", prodotta dalla londinese Hammer Film Productions specializzata in film horror e di fantascienza, ridotta per lo schermo e sceneggiata da Brian Clemens. In questo adattamento il protagonista dottor Jekyll si trasforma in una donna.\nTrama.\nA Londra il dottor Henry Jekyll, nel suo laboratorio, \u00e8 alla continua ricerca di nuove formule, tra cui un siero di lunga vita.\nRiesce dopo vari tentativi a sperimentare alcuni ormoni, prelevati da cadaveri di giovani fanciulle, provandoli su se stesso, trovandone uno che lo trasforma in donna, per un periodo breve, appena termina l'effetto della pozione Jekyll ritorna uomo.\nNel tentativo di capire a fondo le vere conseguenze che provoca la formula, e avendo perso la collaborazione di due loschi individui procacciatori a pagamento di cadaveri femminili, uno ucciso come profanatore di tombe e l'altro ridotto alla cecit\u00e0, Jekyll inizier\u00e0 a trasformarsi in assassino per procurarsi altri cadaveri di giovani ragazze, ai quali prelieva le sostanze di cui ha bisogno.\nMa ormai le continue assunzioni del siero provocano in Jekyll, continue e durature trasformazioni nella donna, a cui dar\u00e0 il nome di Barbara Hyde, che finir\u00e0 per avere il sopravvento su di lui e sulla sua volont\u00e0 di decisione, iniziando a uccidere senza alcun limite.\nNel finale Barbara Hyde, scoperta e inseguita dalla polizia, finir\u00e0 per morire dopo una drammatica caduta da un tetto della citt\u00e0.\nDistribuzione.\nHome video.\nIn Italia del film \u00e8 stato distribuito il DVD dalla Sinister Film nel 2013.\nCritica.\nFantafilm scrive che \"nelle mani dello sceneggiatore Brian Clemens il racconto di Stevenson sconfina sulle macabre cronache di Jack lo Sventratore. Jekyll non \u00e8 il solito, tormentato ricercatore che aspira al bene dell'umanit\u00e0, ma uno scienziato assai meno legato all'ideale, e il singolare sdoppiamento di cui \u00e8 vittima allude, pi\u00f9 o meno esplicitamente, alle sue inconfessabili perversioni sessuali\"."}
{"id": "2651987", "revid": "2027805", "url": "https://it.wikipedia.org/wiki?curid=2651987", "title": "Callicreina", "text": "Le callicreine sono una famiglia di enzimi proteolitici di origine plasmatica e tissutale. Scindono il chininogeno in callidina, la quale diventer\u00e0 bradichinina. Sono presenti in molte secrezioni ghiandolari: saliva, succo pancreatico, sudore, lacrime. Inoltre sono secrete anche dall\u2019epitelio del tubulo convoluto distale del rene. \nPossono essere attivate dal fattore di Hageman il quale determina l'attivazione dell'attivatore della precallicreina (PKA), questo a sua volta attiva la precallicreina per formare callicreina."}
{"id": "2651990", "revid": "112761426", "url": "https://it.wikipedia.org/wiki?curid=2651990", "title": "Compagnonaggio", "text": "Il compagnonaggio \u00e8 un movimento che deriva dalle antiche corporazioni di mestiere. Diffuso soprattutto in Francia, in Germania, ma anche in Belgio e nei Paesi scandinavi, questo movimento ha il suo maggiore sviluppo nel XVIII secolo. Con il nome compagnoni venivano descritti appartenenti a vari mestieri, fra cui i tagliatori di pietre, i carpentieri, gli scultori e in genere, tutti i Maestri d'Opera. Il Compagnonaggio \u00e8, dunque, il movimento che riunisce in s\u00e9 tali antichi mestieri. \nIl suo simbolo, che ricorda l'emblema della \"Libera Muratoria\", \u00e8 quello della cazzuola sormontata da squadra e compasso intrecciati . L'apprendimento dell'Arte da maestro ad allievo era svolto tradizionalmente, con il sistema \u201cda bocca a orecchio\u201d. Numerosi nel Compagnonaggio, i richiami ad una conoscenza iniziatica ed esoterica."}
{"id": "2651994", "revid": "167951", "url": "https://it.wikipedia.org/wiki?curid=2651994", "title": "Barbara il mostro di Londra", "text": ""}
{"id": "2651995", "revid": "27869792", "url": "https://it.wikipedia.org/wiki?curid=2651995", "title": "JetBlue", "text": ""}
{"id": "2652000", "revid": "34928", "url": "https://it.wikipedia.org/wiki?curid=2652000", "title": "Naukhadi", "text": ""}
{"id": "2652005", "revid": "767487", "url": "https://it.wikipedia.org/wiki?curid=2652005", "title": "An Education", "text": "An Education \u00e8 un film del 2009 diretto da Lone Scherfig.\nIl film, sceneggiato dallo scrittore Nick Hornby, \u00e8 basato sulle autobiografiche memorie della giornalista britannica Lynn Barber.\nIl film ha ottenuto tre candidature agli Oscar 2010 come miglior film, miglior sceneggiatura non originale e miglior attrice (Carey Mulligan).\nTrama.\nTwickenham 1961, periferia di Londra. La sedicenne Jenny Mellor \u00e8 una bella e diligente studentessa orientata a proseguire gli studi all'universit\u00e0 di Oxford. La ragazza sogna la vita eccitante e bohemienne di Parigi, ma per ora deve accontentarsi di sognarla chiusa nella sua cameretta intonando le canzoni di Juliette Gr\u00e9co, la sua cantante preferita. Un giorno, Jenny incontra l'affascinante trentenne David, che, oltre a farla innamorare, la introduce alla bella vita londinese che ha sempre desiderato, tra serate in night club o con gli amici, tra i quali spiccano Helen e Danny. Ci\u00f2 la porta a trascurare gli studi e fa aumentare la sua impazienza di diventare adulta. David, oltre ad aver conquistato Jenny, riesce a farsi ben volere dai conservatori genitori di lei, che accettano il loro rapporto nonostante la differenza d'et\u00e0. La sofisticata vita che le fa vivere David porta finalmente Jenny nella sua amata Parigi, tra concerti jazz e serate mondane. David propone a Jenny di sposarlo e lei, dopo un'iniziale incertezza, accetta, spezzando cos\u00ec il cuore di Miss Stubbs, la sua insegnante preferita, che sperava che Jenny entrasse ad Oxford. Jenny lascia cos\u00ec la scuola dopo un furioso litigio con la preside. Ma una scioccante verit\u00e0 su David sconvolge i suoi equilibri: scopre infatti che David \u00e8 gi\u00e0 sposato con un'altra donna e ha un figlio, e che inoltre si dedica ad attivit\u00e0 illegali. Jenny gli d\u00e0 l'opportunit\u00e0 di rimediare a tutto suggerendogli di parlare della cosa coi genitori di lei e con sua moglie, ma vigliaccamente David fugge. Lo lascia quindi disperata, sentendo di aver buttato via la sua vita, in quanto la preside della sua vecchia scuola rifiuta di farle ripetere l'anno per consentirle di diplomarsi. Con l'aiuto di Miss Stubbs, riesce tuttavia a riprendere i suoi studi e viene ammessa a Oxford l'anno successivo.\nProduzione.\nCast.\nProtagonista del film \u00e8 la giovane attrice britannica Carey Mulligan, al suo primo ruolo da protagonista, al suo fianco, nel ruolo di David, recita l'attore statunitense Peter Sarsgaard. Alfred Molina e Cara Seymour interpretano i genitori di Jenny. Il cast \u00e8 arricchito dalla presenza di Emma Thompson, nel ruolo della direttrice della scuola, Rosamund Pike e Dominic Cooper, quest'ultimo ha sostituito l'attore Orlando Bloom inizialmente scelto per la parte.\nSceneggiatura.\nIl romanziere Nick Hornby, alla sua prima sceneggiatura cinematografica, si basa su di un racconto autobiografico della giornalista Lynn Barber, pubblicato sulla rivista \"Granta\" e tradotto in Italia sul numero 835 della rivista \u201cInternazionale\u201d. Rielaborato e ampliato il racconto \u00e8 stato poi pubblicato come libro nel giugno 2009, dopo che il film era stato completato. Hornby mette da parte i riferimenti alla cultura artistica e musicale cara i suoi romanzi (\"Febbre a 90\u00b0\", \"Alta fedelt\u00e0\", \"Un ragazzo\"), per raccontare il delicato passaggio dall'adolescenza alla maturit\u00e0 di una giovane ragazza, raccontando la sua educazione sentimentale e sessuale.\nLa sceneggiatura del film \u00e8 stata pubblicata dalla casa editrice Guanda.\nDistribuzione.\nIl film ha fatto il suo debutto il 18 gennaio 2009 al Sundance Film Festival dove si \u00e8 aggiudicato il premio del pubblico e il Cinematography Award. Nel mese di febbraio \u00e8 stato presentato nella sezione Berlinal Special al Festival di Berlino, nei mesi successivi ha fatto il giro di vari festival cinematografici internazionali, tra cui il Toronto International Film Festival e il London Film Festival.\nDopo essere stato distribuito negli Stati Uniti con un numero limitato di copie, la pellicola ha avuto una vasta distribuzione a partire dal 16 ottobre 2009. Il 30 ottobre \u00e8 stato distribuito in Gran Bretagna.\nIn Italia il film \u00e8 stato presentato in anteprima in versione originale italiana il 28 gennaio 2010 al Teatro Petruzzelli di Bari in occasione del \"BIF&amp;ST, Bari international film &amp; tv Festival\". Viene distribuito dalla Sony Pictures Italia, a partire dal 5 febbraio 2010."}
{"id": "2652006", "revid": "416175", "url": "https://it.wikipedia.org/wiki?curid=2652006", "title": "Personaggi di Sfondamento dei cieli Gurren Lagann", "text": "Questa \u00e8 una lista di personaggi dell'anime e manga \"Sfondamento dei cieli Gurren Lagann\".\nProtagonisti.\nSimon.\n, 14 anni (all'inizio della serie), \u00e8 il protagonista della storia, \u00e8 un ottimo scavatore e non avendo mai conosciuto altro, si accontenta della noiosa vita sotterranea; \u00e8 preso in giro dalle ragazze del villaggio per via del suo lavoro che lo porta spesso a sporcarsi.\nHa perso i genitori in un terremoto: in seguito scoprir\u00e0 che i frequenti terremoti erano provocati dal movimento in superficie dei Gunmen. I suoi sentimenti di rabbia si dimostreranno utili per attivare le potenzialit\u00e0 nascoste del Lagann; per converso, atteggiamenti di rassegnazione, indecisione o disperazione ne faranno perdere completamente i poteri. \nDoppiato da: Tetsuya Kakihara e Takayuki Sug\u014d (ed. giapponese); Gabriele Patriarca , Alessandro Rigotti e Francesco Prando (ed. italiana).\nKamina.\n \u00e8 un giovane apparentemente arrogante e che non ascolta quasi mai i consigli degli altri (quando gli viene detto di scappare, imperterrito attacca con ancora pi\u00f9 forza il nemico). Temperamento ardente e forte personalit\u00e0 sono le qualit\u00e0 che sfrutta per radunare a s\u00e9 molte persone - come l'armata Gurren formatasi nel villaggio di Jiha - galvanizzandole con i suoi discorsi. Simon si rivolge a lui usando il termine \"aniki\", che nella lingua giapponese indica qualcosa di pi\u00f9 di un semplice amico: un vero e proprio fratello di ideali; anche Kamina chiama Simon \"kyoudai\", che vuol dire \"fratellino\"/\"compagno\". Durante una battaglia Kamina scopre apparentemente per caso (nel tentativo di non sfigurare davanti al Gunmen di Viral) che il Gurren e il Lagann possono unirsi, formando il potentissimo Gurren Lagann (tramite quella che lui chiama \"unione fraterna\"). Per un certo periodo di tempo, egli diventer\u00e0 il leader delle forze di resistenza contro l'impero degli uomini-bestia, fino alla sua morte durante un assalto, nell'ottavo episodio.&lt;br&gt;La frase che fa comprendere lo spessore del personaggio \u00e8 \u00abCon chi credete di avere a che fare?\u00bb, da lui ripetuta frequentemente.\nDoppiato da: Katsuyuki Konishi (ed. giapponese), Vittorio Guerrieri (ed. italiana)\nYoko Littner.\n, proviene dal villaggio di Littner, nel sottosuolo, ma ha gi\u00e0 una certa esperienza nel combattimento in superficie contro i Gunmen, specialmente attraverso armi da fuoco (su tutte un fucile di precisione). Nonostante la giovane et\u00e0 \u00e8 molto matura e riflessiva, al contrario di Kamina che agisce sempre impulsivamente; e di Simon che ha sempre paura di quello che fa, infatti, sin dal primo momento non approva il comportamento spericolato di Kamina. \nCol passare del tempo per\u00f2 inizier\u00e0 a provare qualcosa per lui, arrivando a baciarlo nell'ottavo episodio, cosa che provoca dolore a Simon, che si stava innamorando di lei.\nNella seconda parte dell'anime se ne va in una piccola isola, diventando una maestra di scuola elementare, abbandona il suo stile da guerriera, per indossare abiti pi\u00f9 femminili e tenere i capelli sciolti, almeno fino a quando non si parer\u00e0 innanzi la minaccia degli anti-spiral.\nPiccola curiosit\u00e0: dopo l'uscita del primo film, Gainax ha lanciato Yoko come idol, con la canzone \"Piece of sweet star\".\nDoppiata da: Marina Inoue (ed. giapponese), Valentina Favazza (ed. italiana)\nLeeron Littner.\n proviene dal villaggio Littner come Yoko ed \u00e8 il meccanico e scienziato del suo villaggio. La sua figura \u00e8 importante in quanto \u00e8 lui a fornire dettagli sui Gunmen e a riparare quelli dei protagonisti dopo gli scontri. Apertamente gay, talvolta ne incarna alcuni stereotipi e funge da figura comica nella serie, spesso provandoci con alcuni personaggi come Kamina (il quale minaccia di affettarlo) o facendo alcuni commenti o battute per la sua natura, ma quando l'occasione lo richiede sa essere serio e composto. \u00c8 uno dei personaggi pi\u00f9 intelligenti, se non il pi\u00f9 intelligente, di tutta la serie, forse pi\u00f9 di Lordgenome.\nDoppiato da: Masaya Onosaka (ed. giapponese), Edoardo Stoppacciaro (ed. italiana)\nNia Teppelin.\n \u00e8 una misteriosa ragazzina trovata da Simon addormentata in una capsula, \u00e8 un personaggio puro e ingenuo perch\u00e9 non ha mai avuto contatti con altri esseri umani all'infuori del padre, ed \u00e8 cresciuta in completo isolamento dal mondo esterno. Dopo essersi unita alle forze di resistenza inizier\u00e0 a prendere coscienza della durezza del mondo, e come reazione si legher\u00e0 molto a Simon.Nella seconda parte della serie il suo ruolo cambier\u00e0 totalmente: ella diverr\u00e0 un messaggero degli Anti-Spiral, trasformandosi completamente nell'aspetto e nel comportamento.\nDoppiata da: Yukari Fukui (ed. giapponese), Letizia Ciampa (ed. italiana)\nRossiu Adai.\n \u00e8 un giovane appartenente ad un villaggio nel sottosuolo. Il suo villaggio \u00e8 caratterizzato dal fatto che venerano un vecchio Gunmen come un dio (il Dio Faccia) e che per legge possono mantenere solo 50 abitanti; quando si supera tale numero si partecipa ad un sorteggio in cui coloro che vengono scelti devono abbandonare il villaggio e avventurasi in superficie. Rossiu all'inizio \u00e8 molto devoto al suo credo e al suo mentore, tanto che quando sua madre si avventur\u00f2 in superficie non si addolor\u00f2 pi\u00f9 di tanto. L'arrivo di Kamina e Simon sconvolge molto la vita degli abitanti e di Rossiu, il quale comprende che deve espandere i suoi orizzonti e la sua mente, per cui decide di seguirli nel loro viaggio usando come giustificazione il voler aiutare i due bambini Gimmy e Darry, che sono stati selezionati. Di natura \u00e8 razionale e calmo. Nella seconda parte dell'anime sembra tramare qualcosa alle spalle di Simon, approfittando della rivolta generale a causa degli Anti-Spiral per prendere il potere e condannare Simon a morte (come poi scopriremo con Kiyal, Rossiu si pent\u00ec di ci\u00f2 e pianse a dirotto per questo gesto); progetta inoltre un'arca spaziale per salvare il maggior numero possibile di umani, ma quando Simon salva per l'ennesima volta la situazione, si rende conto che in realt\u00e0 non \u00e8 mai cambiato e la sua mentalit\u00e0 \u00e8 sempre stata quella di un fanatico del suo villaggio. Dopo un confronto con il suo mentore al villaggio, tenta di farla finita e suicidarsi, ma Simon con il potere della spirale lo raggiunge e gli d\u00e0 un pugno in faccia per farlo riprendere (come Kamina fece in passato con lui). \u00c8 innamorato di Kiyal nella seconda parte dell'anime.\nDoppiato da: Mitsuki Saiga (ed. giapponese), Davide Perino (ed. italiana)\nKittan Bachika.\n \u00e8 uno dei \"Fratelli Neri\", un gruppo di cacciatori di uomini-bestia formato da lui e dalle sue tre sorelle minori Kinon, Kiyal e Kiyoh. Dalle sopracciglia cespugliose e l'espressione perennemente corrucciata, deriva il suo nome dal giapponese \"tanki\" ovvero impaziente, ha una lunga cicatrice a croce sul braccio sinistro ed i capelli bicolori, rasati sulle tempie ed incolti sul capo. Lui e le sue sorelle incontrano per la prima volta Kamina e soci nell'Episodio 4 e li assalgono perch\u00e9 li credono uomini-bestia a loro volta, dal momento che pilotano un Gunmen. La situazione si risolve e i due gruppi si trovano ad affrontare un nemico comune.&lt;br&gt;In seguito i Fratelli Neri torneranno ad affiancare la brigata Gurren, entrandone a fare parte, dopo essersi impossessati a loro volta di alcuni Gunmen.\nPi\u00f9 avanti nella serie muore, dopo aver confessato i suoi sentimenti verso Yoko, per riuscire a sfondare la barriera di protezione del loro nemico. In quello stesso momento riuscir\u00e0, grazie ad una trivella rubata a Simon, a sprigionare il potere della spirale.\nDoppiato da: Kish\u014d Taniyama (ed. giapponese), Fabio Boccanera (ed. italiana)\nKiyoh Bachika.\n \u00e8 una dei \"Fratelli Neri\", e la maggiore delle sorelle, secondogenita del gruppo. \u00c8 la ragazza pi\u00f9 prosperosa di tutta la serie; il suo nome deriva dal giapponese \"yohki\" cio\u00e8 \"allegro\". Nel corso della serie, pilota un gunman blu dotato di cannone a cui Kittan e Kiyal si agganciano. Nella seconda parte della serie, poi, andr\u00e0 a formare una famiglia col capovillaggio di Littner, Dayakka, generando un bimbo. Kiyoh avr\u00e0 infatti il dubbio onore di mettere al mondo il milionesimo essere umano, scatenando la \"trappola\" degli Anti-Spiral come preconizzato da Lord Genome durante la battaglia di Teppelin e costringendo i nostri a una riunione per indire la spedizione finale.\nDoppiata da: Rina Sat\u014d (ed. giapponese), Micaela Incitti (ed. italiana)\nKinon Bachika.\n \u00e8 una dei \"Fratelli Neri\", terzogenita del gruppo. Il suo nome deriva dal giapponese \"nonki\" ossia indifferente (simbolicamente perfetta quindi per Rossiu il quale ha appunto un'espressione sempre improntata all'indifferenza). Occhialuta, spontanea e riservata, far\u00e0 carriera nella seconda parte della serie rischiando alcune volte in prima persona la sua stessa incolumit\u00e0. Nella seconda parte dell'anime rivela di essere innamorata di Rossiu e assume un ruolo importante per riportarlo a casa e farlo rinsavire assieme a Simon.\nDoppiata da: Kana Ueda (ed. giapponese), Melissa Maccari (ed. italiana)\nKiyal Bachika.\n \u00e8 una dei \"Fratelli Neri\", e la pi\u00f9 giovane del gruppo. Kiyal, derivata dal giapponese \"yaruki\" (ricordando che i nipponici non distinguono il suono della R dalla L e quasi non pronunciano la U) ossia buona volont\u00e0, \u00e8 la pi\u00f9 piccola ma dinamica del quartetto; molto energica ma effettivamente poco evidente nell'economia della serie, dove non pu\u00f2 ritagliarsi nemmeno la figura di mascotte data la presenza di Gimmy e Darry.\nDoppiata da: Kana Asumi (ed. giapponese), Eva Padoan (ed. italiana)\nAntagonisti.\nViral.\n \u00e8 il comandante di una delle legioni di sterminatori di umani dell'impero degli uomini-bestia, Viral verr\u00e0 incontrato per la prima volta da Kamina nel corso di una battuta di caccia. A un primo scontro corpo a corpo, ne seguiranno numerosi con i rispettivi mecha nel corso della serie. Come per altri generali dell'impero, il suo aspetto \u00e8 perlopi\u00f9 umano ma unito ad altri tratti animali (leone e squalo nel caso specifico). Il suo Gunmen si chiama Enki e subir\u00e0 alcune modifiche nel corso della storia.\nNel secondo arco della storia Viral diverr\u00e0 invece un alleato di quella che era la Brigata Gurren.\nIl nome \"Viral\" \u00e8 quasi sicuramente un riferimento all'autore di fumetti Enki Bilal; Il nome \"Bilal\" pu\u00f2 infatti essere pronunciato da un giapponese come \"Biraru\", esattamente lo stesso modo in cui un giapponese pronuncia il nome \"Viral\", rendendolo a tutti gli effetti un omofono. Inoltre il nome di Bilal, Enki, \u00e8 lo stesso che ha la prima versione del Gunmen guidato da Viral nella serie. Ultima prova di questa citazione \u00e8 il nome del tema musicale assegnato a Viral, che figura nella colonna sonora con il nome di \"Nikopol\", ovvero lo stesso nome della trilogia fantascientifica a fumetti scritta e disegnata da Enki Bilal.\nDoppiato da: Nobuyuki Hiyama (ed. giapponese), Davide Lepore (ed. italiana)\nLordgenome.\nLordgenome \u00e8 il padre di Nia nonch\u00e9 il creatore degli uomini bestia e, in quanto tale, durante la prima serie egli \u00e8 il principale nemico della Brigata Dai Gurren.\nDopo la sua morte, viene resuscitato da Rossiu sotto forma di biocomputer, divenendo un prezioso alleato nella guerra contro gli Antispiral.\nIl suo nome nasce dall'unione fra il termine \"Lord\" (titolo nobiliare britannico) e \"Genoma\".\nDoppiato da: Narushi Ikeda (ed. giapponese), Nino Prester (ed. italiana)\nI Quattro Re Celesti.\nSi tratta dei quattro principali sottoposti di Lordgenome, ognuno deputato a controllare una delle quattro zone in cui \u00e8 stato diviso il mondo. Il nome di ciascuno di essi \u00e8 un doppio riferimento a una delle quattro basi azotate del DNA e a un elementale rappresentativo dei quattro elementi classici; inoltre i Gunmen da loro pilotati sono riferimenti alle quattro Venerabili Bestie della mitologia cinese e giapponese che rappresentano i punti cardinali.\nThymilph.\n comanda su truppe di uomini-bestia simili a mammiferi bipedi. Il suo nome deriva da \"thymine\" (timina) e \"sylph\" (silfide, l'elementale dell'aria). La sua fortezza mobile \u00e8 il Dai-Gunzan, poi catturata dalla Brigata Gurren e trasformata nel Dai-Gurren grazie all'intervento di Simon all'interno di Lagann. Il suo Gunmen personale \u00e8 Byak\u014d, ispirato a Byakko, la tigre bianca che rappresenta l'Ovest. Ha un aspetto simile a quello di un gorilla.\nDoppiato da: Kiyoyuki Yanada (ed. giapponese), Paolo Marchese (ed. italiana)\nAdiane.\n \u00e8, all'apparenza, una donna umana, ma provvista di una coda da scorpione e un occhio da rettile che nasconde sotto una benda. Il suo nome deriva da \"adenine\" (adenina) e \"undine\" (ondina, l'elementale dell'acqua; in effetti la sua specialit\u00e0 sono le battaglie acquatiche). La sua fortezza mobile \u00e8 Dai-Gunkai e il suo Gunmen \u00e8 Sayrune, basato su Seiry\u016b, il drago azzurro legato all'Est. Adiane \u00e8 legata a Thymilph da forte amicizia, un po' come l'adenina si lega solo alla timina.\nDoppiata da: Michiko Neya (ed. giapponese), Laura Boccanera (ed. italiana)\nGuame.\n \u00e8 una minuta creatura a met\u00e0 tra un armadillo e un coccodrillo, \u00e8 il pi\u00f9 anziano e vissuto dei Re Celesti, stereotipo del veterano di mille battaglie; infatti \u00e8 l'unico a trattare il Re Spirale con semplice deferenza e non adorazione incondizionata. Il suo nome deriva da \"guanine\" (guanina) e \"gnome\", ovvero gnomo, tipico abitante del sottosuolo. La sua fortezza dalla corazza impenetrabile \u00e8 il Dai-Gundo, mentre Gember, il Gunmen da lui pilotato, \u00e8 un riferimento a Genbu, la tartaruga nera che rappresenta il Nord.\nDoppiato da: Kiyoshi Kawakubo (ed. giapponese), Mario Bombardieri (ed. italiana)\nCytomander.\n, comandante delle forze aeree dell'impero, \u00e8 il capo di una serie di uomini-bestia dall'aspetto di uccelli antropomorfi. Ha un aspetto quasi del tutto umanoide, sebbene con tratti del volto adunchi vagamente simili al becco di un uccello, e ricorda a grandi linee una rock star, dato il suo presentarsi su una sorta di palco illuminato e i suoi abiti che comprendono una tuta aderente dal colletto piumato e aperta sul petto. A detta di Guame ha circa 200 anni. Il suo nome deriva da \"cytosine\" (citosina) e \"salamander\", salamandra, elementale di fuoco. Il suo Gunmen si chiama Shuzack, in riferimento a Suzaku, l'uccello vermiglio del Sud; la fortezza volante che lo accompagna (a cui la Brigata Gurren ruber\u00e0 il dispositivo di volo) \u00e8 Dai-Gunten.\nDoppiato da: Akio Suyama (ed. giapponese), Flavio Aquilone (ed. italiana)\nAnti-Spiral.\nGli sono una popolazione esistente da milioni di anni che ha deciso di smettere di evolversi, perch\u00e9 convinta che l'uso eccessivo dell'energia della spirale necessaria per fare ci\u00f2 (che essi avevano gi\u00e0 spinto al limite) avrebbe alterato la legge di conservazione dell'energia e causato la susseguente fine dell'universo. Essi ormai non si basano pi\u00f9 sul potere dell'evoluzione, ma solo sulla loro avanzatissima tecnologia, che sfruttano per viaggiare nello spazio e assoggettare o eliminare tutte le popolazioni basate sull'energia della spirale (da loro vista appunto come una minaccia all'esistenza dell'universo). Hanno una grandissima abilit\u00e0 nel combattimento.\nNella storia non appare nessun individuo appartenente a questa razza, ma solo il loro inconscio collettivo, formatosi in seguito al loro ultimo stadio evolutivo e affrontato dalla brigata Dai-Guren durante la battaglia finale, dove assume una forma simile allo Sfondamento dei cieli Gurren Lagann, con il loro pianeta natio come nucleo.\nDoppiato da: Takaya Kamikawa (ed. giapponese), Mauro Gravina (ed. italiana)"}
{"id": "2652012", "revid": "112571186", "url": "https://it.wikipedia.org/wiki?curid=2652012", "title": "Lone Scherfig", "text": "Biografia.\nNipote dello scrittore Hans Scherfig, ha studiato cinematografia all'Universit\u00e0 di Copenaghen, dal 1976 al 1980, e alla National Film School of Denmark. Ha debuttato alla regia con il \"Kaj's f\u00f8dselsdag\" (titolo internazionale \"The Brithday Trip\"), selezionato nella sezione Panorama alla Berlinale e per la sezione Nuovi Registi al Museum of Modern Art di New York, in seguito realizza cortometraggi, programmi radiofonici, lavori teatrali e dirige episodi di serie televisive. Nel 2000 conosce il successo internazionale grazie alla commedia \"Italiano per principianti\", realizzata avvalendosi dei dettami del Dogma 95, che vince diversi premi tra cui l'Orso d'Argento, il Premio della Giuria e il premio FIPRESCI al Festival di Berlino.\nNel 2002 dirige il suo primo film in lingua inglese, \"Wilbur Wants to Kill Himself\", mentre nel 2009 dirige \"An Education\" su una sceneggiatura dello scrittore Nick Hornby. \"An Education\" vince il Premio del Pubblico al Sundance Film Festival e viene in seguito presentato con successo in diversi festival cinematografici internazionali."}
{"id": "2652014", "revid": "767487", "url": "https://it.wikipedia.org/wiki?curid=2652014", "title": "Christine (Dakota del Nord)", "text": "Christine \u00e8 un centro abitato (\"city\") degli Stati Uniti d'America, situato nella Contea di Richland, nello Stato del Dakota del Nord. Nel censimento del 2000 la popolazione era di 153 abitanti. La citt\u00e0 \u00e8 stata fondata nel 1884. Appartiene all'area micropolitana di Wahpeton.\nGeografia fisica.\nSecondo i rilevamenti dell'United States Census Bureau, la localit\u00e0 di Christine si estende su una superficie di 0,50\u00a0km\u00b2, tutti occupati da terre.\nPopolazione.\nSecondo il censimento del 2000, a Christine vivevano 153 persone, ed erano presenti 43 gruppi familiari. La densit\u00e0 di popolazione era di 327 ab./km\u00b2. Nel territorio comunale si trovavano 61 unit\u00e0 edificate. Per quanto riguarda la composizione etnica degli abitanti, il 99,35% era bianco e lo 0,65% apparteneva a due o pi\u00f9 razze.\nPer quanto riguarda la suddivisione della popolazione in fasce d'et\u00e0, il 24,2% era al di sotto dei 18, l'8,5% fra i 18 e i 24, il 41,2% fra i 25 e i 44, il 20,3% fra i 45 e i 64, mentre infine il 5,9% era al di sopra dei 65 anni di et\u00e0. L'et\u00e0 media della popolazione era di 39 anni. Per ogni 100 donne residenti vivevano 109,6 maschi."}
{"id": "2652019", "revid": "121915119", "url": "https://it.wikipedia.org/wiki?curid=2652019", "title": "Anand Tucker", "text": "Biografia.\nNato in Thailandia da padre indiano e madre tedesca, ha vissuto per diversi anni a Hong Kong, a diciotto anni si \u00e8 trasferito a Londra. Ha iniziato la propria carriera lavorando per la televisione e la pubblicit\u00e0, nel 1996 debutta al cinema con il film \"Saint-Ex\", due anni dopo dirige il film biografico \"Hilary e Jackie\".\nNel 2005 dirige Claire Danes e Steve Martin in \"Shopgirl\", basato sull'omonimo romanzo scritto dallo stesso Martin, nel 2007 dirige \"And When Did You Last See Your Father?\" basato sulle memorie del poeta Blake Morrison, nel 2009, invece, dirige \"Red Riding 1983\", terzo capitolo di una trilogia cinematografica basata sulla trilogia letteraria dello scrittore David Peace.\n\u00c8 cofondatore di una casa di produzione chiamata Archer Street.\nVita privata.\nVive a Londra e ha un figlio avuto dalla compagna, la regista Sharon Maguire."}
{"id": "2652025", "revid": "287204", "url": "https://it.wikipedia.org/wiki?curid=2652025", "title": "Colfax", "text": ""}
{"id": "2652035", "revid": "438678", "url": "https://it.wikipedia.org/wiki?curid=2652035", "title": "Waterloo (brano musicale)", "text": ""}
{"id": "2652042", "revid": "834", "url": "https://it.wikipedia.org/wiki?curid=2652042", "title": "Like a Virgin (brano musicale)", "text": ""}
{"id": "2652045", "revid": "729019", "url": "https://it.wikipedia.org/wiki?curid=2652045", "title": "ATR 42 Surveyor", "text": "L'ATR 42 Surveyor, derivato dal velivolo civile ATR 42, \u00e8 una versione militare sviluppata dall'Alenia Aeronautica denominata \"MP\" (\"Maritime Patrol\" - pattugliamento marittimo) in servizio con il Corpo delle capitanerie di porto - Guardia Costiera, la Guardia di Finanza e la Nigerian Air Force.\nAlla versione militare \u00e8 stato dato il nome di \"Surveyor\".\nNel gennaio 2008 \u00e8 stata annunciata la firma del contratto per la fornitura di un ATR 42 MP all'Aeronautica militare libica. La consegna dell'aereo, inserito negli accordi italo-libici per il pattugliamento delle coste, era prevista nel corso del 2009. \u00c8 dotata di telerilevamento.\nTecnica.\nGuardia di Finanza.\nL\u2019ATR-42 Survey della Guardia di Finanza dispone del sistema di missione ATOS (Airborne Tactical Observation System), composto da una serie di sensori e di radar installati a bordo del velivolo. Tale sistema comprende un radar di ricerca, sensori elettro-ottico/infrarossi (EO/IR), ESM e sistemi di comunicazione con data link. Sulla coda e sul muso sono presenti i sensori ESM, parte di un sistema che individua e registra i segnali radar, permettendo successivamente di riconoscerli. Oltre al pattugliamento marittimo (MP), \u00e8 in grado di svolgere missioni di Controllo Ambientale, Search and Rescue (SAR), trasporto sanitario, trasporto passeggeri, trasporto merci e anche aviolancio di paracadutisti. All\u2019interno trovano spazio le consolle degli operatori del sistema ATOS, la postazione del TACCO (TACtical Coordinator), che tiene sotto controllo le comunicazioni e la Situational Awareness, e la postazione dei due assistenti di volo, che sono incaricati della gestione dei servizi in cabina, all\u2019osservazione dalle finestre \u201ca bolla\u201d, alla sicurezza dell\u2019aereo e alla gestione del gommone di salvataggio o al lancio di paracadutisti. A bordo \u00e8 presente un gommone di salvataggio, che pu\u00f2 essere lanciato in mare per soccorso ai naufraghi e dispone di una serie di viveri e piccoli strumenti per la sopravvivenza in mare in attesa del recupero. In questo caso sono previste una serie di manovre di sicurezza all\u2019interno dell\u2019aereo, come la depressurizzazione, l\u2019imbracatura e il fissaggio degli operatori con speciali giubbini al velivolo.\nGuardia Costiera.\nL\u2019ATR 42 MP della Guardia Costiera \u00e8 destinato prevalentemente al pattugliamento marittimo, SAR (ricerca e soccorso), monitoraggio delle acque, vigilanza antinquinamento e sorveglianza dei flussi migratori. Come ruoli secondari, ci sono il trasporto di materiali, di persone, lancio paracadutisti, evacuazione sanitaria e umanitaria. L\u2019equipaggio \u00e8 composto da pilota, copilota, ufficiale coordinatore, tre operatori di sistema e tre specialisti che svolgono anche il ruolo di osservatori. Il velivolo dispone di un Sistema di Missione MPMS (Maritime Patrol Mission System) con cui due operatori di volo possono visualizzare su tre consolle le immagini e i dati forniti dai sensori di ricerca. Dispone anche di un sistema di comunicazione integrato in grado di coprire le diverse bande di frequenza utilizzate nelle comunicazioni radio. I sensori comprendono il radar di ricerca, la cui antenna \u00e8 posta nella zona ventrale anteriore dell\u2019aereo in un radome, con la capacit\u00e0 di rilevare piccole imbarcazioni ad alta velocit\u00e0 e di ridotta riflessione e con una portata massima di 180 miglia nautiche (circa 330\u00a0km). Il radar consente anche di fornire una corretta interpretazione dei profili di costa e una funzione meteo. \u00c8 presente un gruppo elettro-ottico costituito dai tre sensori ATV (Acquisition TV), FLIR(Forward Looking Infrared) e LRTV (Long Range TV). Sono poste due antenne del sistema SLAR (Side Looking Airborne Radar) su entrambi i lati della fusoliera, in grado di effettuare la ricerca di inquinamenti della superficie marina in un raggio di 75\u00a0km. Dispone anche di un apparato di analisi spettrografica multibanda ATM ENHANCED con la capacit\u00e0 di acquisire immagini digitali della superficie marina sorvolata nel visibile e nell\u2019infrarosso per poi produrre, tramite appositi software, mappe tematiche relative alla salute dei mari (solidi sospesi, sostanze organiche, distribuzione della temperatura, ecc). Oltre ai sensori, l\u2019aereo \u00e8 dotato di due pod esterni nella parte anteriore della fusoliera, di cui il destro alloggia un faro di ricerca ad elevata intensit\u00e0 (tra 80 e 100 milioni di candele) e il sinistro un lanciatore di bengala. \u00c8 presente una finestra a bolla su entrambi i lati della fusoliera e dalla porta posteriore \u00e8 possibile l\u2019aviolancio di zattere autogonfiabili per il soccorso di naufraghi.\nImpiego operativo.\nNigeria.\nNel 2007 il governo nigeriano stipula un contratto con Alenia per la fornitura di due esemplari da destinare ai propri reparti per il pattugliamento marittimo delle proprie acque territoriali. Il primo dei due esemplari viene consegnato il 9 dicembre 2009 alla Nigerian Air Force la quale, nel corso del 2010 provveder\u00e0 ad addestrare i propri equipaggi presso il Training Center ATR a Tolosa, in Francia."}
{"id": "2652048", "revid": "132266", "url": "https://it.wikipedia.org/wiki?curid=2652048", "title": "ATR 42 MP Surveyor", "text": ""}
{"id": "2652051", "revid": "104458", "url": "https://it.wikipedia.org/wiki?curid=2652051", "title": "Marie-Mich\u00e8le Gagnon", "text": "Biografia.\nStagioni 2005-2011.\nMarie-Mich\u00e8le Gagnon ha debuttato nel Circo bianco l'11 dicembre 2004 disputando uno slalom speciale valido ai fini del punteggio FIS a Val-Saint-C\u00f4me, giungendo 10\u00aa. L'anno seguente ha partecipato alla sua prima gara di Nor-Am Cup, lo slalom speciale disputato a Winter Park il 29 novembre, senza completarla. Il 5 febbraio 2007 ha conquistato la sua prima vittoria, nonch\u00e9 primo podio, in Nor-Am Cup, ad Apex in supergigante.\nNella stagione 2008-2009 ha esordito in Coppa del Mondo, il 13 dicembre nello slalom gigante tenutosi a La Molina (48\u00aa), ha debuttato ai Campionati mondiali nella rassegna iridata di Val-d'Is\u00e8re, dove non ha completato n\u00e9 lo slalom gigante n\u00e9 lo slalom speciale, e ha vinto la Nor-Am Cup generale. Ai XXI Giochi olimpici invernali di , suo esordio olimpico, si \u00e8 classificata 21\u00aa nello slalom gigante e 31\u00aa nello slalom speciale; l'anno dopo ai Mondiali di Garmisch-Partenkirchen 2011 si \u00e8 piazzata 22\u00aa nel supergigante, 23\u00aa nello slalom gigante e non ha completato lo slalom speciale e la supercombinata.\nStagioni 2012-2022.\nHa ottenuto il primo podio in Coppa del Mondo il 10 marzo 2012, classificandosi al 3\u00ba posto nello slalom speciale di \u00c5re; l'anno dopo ai Mondiali di Schladming 2013 si \u00e8 piazzata 8\u00aa nello slalom gigante e 13\u00aa nello slalom speciale. Nel 2014 ha ottenuto la prima vittoria in Coppa del Mondo, il 12 gennaio nella supercombinata di Altenmarkt-Zauchensee, e ha partecipato ai XXII Giochi olimpici invernali di , dove si \u00e8 classificata 9\u00aa nello slalom speciale e non ha concluso il supergigante, lo slalom gigante e la supercombinata.\nAi Mondiali di Vail/Beaver Creek 2015 si \u00e8 piazzata 23\u00aa nello slalom gigante, 10\u00aa nello slalom speciale e non ha completato il supergigante e la combinata; nella successiva rassegna iridata di Sankt Moritz 2017 si \u00e8 classificata 19\u00aa nel supergigante, 20\u00aa nello slalom gigante, 20\u00aa nello slalom speciale e 6\u00aa nella combinata, mentre in quella di \u00c5re 2019 \u00e8 stata 32\u00aa nella discesa libera, 21\u00aa nel supergigante, 23\u00aa nello slalom gigante e 14\u00aa nella combinata e a quella di Cortina d'Ampezzo 2021 si \u00e8 piazzata 13\u00aa nella discesa libera, 6\u00aa nel supergigante e non ha completato la combinata. Ai XXIV Giochi olimpici invernali di \u00e8 stata 8\u00aa nella discesa libera e 14\u00aa nel supergigante.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nKB = combinata\nSC = supercombinata\nNor-Am Cup.\nNor-Am Cup - vittorie.\nLegenda:\nSG = supergigante\nGS = slalom gigante\nSL = slalom speciale\nSC = supercombinata\nSouth American Cup.\nSouth American Cup - vittorie.\nLegenda:\nGS = slalom gigante\nAustralia New Zealand Cup.\nAustralia New Zealand Cup - vittorie.\nLegenda:\nGS = slalom gigante\nSL = slalom speciale"}
{"id": "2652052", "revid": "765341", "url": "https://it.wikipedia.org/wiki?curid=2652052", "title": "Giallo di acridina", "text": "Il giallo di acridina \u00e8 un composto eterociclico aromatico.\nViene utilizzato in citologia e istologia come colorante."}
{"id": "2652076", "revid": "1305772", "url": "https://it.wikipedia.org/wiki?curid=2652076", "title": "By the Way", "text": ""}
{"id": "2652077", "revid": "11497", "url": "https://it.wikipedia.org/wiki?curid=2652077", "title": "Walter Rethel", "text": "Biografia.\nWalter Rethel fu figlio del Generalmajor prussiano Paul Rethel (1855\u20131933) e di Mally, nata Finsterbusch.\nRethel inizi\u00f2 la carriera con l'assunzione presso la Kondor Flugzeugwerke di Gelsenkirchen, azienda aeronautica particolarmente attiva nella produzione su licenza di velivoli militari durante la prima guerra mondiale.\nAl termine del conflitto, a causa delle limitazioni imposte alla Germania dal Trattato di Versailles, alla neoistituita Repubblica di Weimar la produzione aeronautica venne impedita. Rethel si vide costretto, nel 1919, a trasferirsi nei Paesi Bassi accettando la proposta dalla Fokker, per la quale progett\u00f2 il Fokker B.I e, nel 1924, l'aereo di linea Fokker F.VII.\nAccett\u00f2 in seguito la proposta di Heinrich L\u00fcbbe, con cui aveva lavorato alla Fokker, per tornare a lavorare in patria presso la Arado Handelsgesellschaft, che L\u00fcbbe aveva fondato, affidandogli l'incarico di capo progettista. Rethel inizi\u00f2 a progettare velivoli che, violando gli accordi di Versailles, erano destinati solo apparentemente all'uso civile, come l'Arado Ar 65, ma in pratica utilizzati nelle scuole di volo per la formazione dei nuovi piloti che dovevano ricostituire la forza aerea nazionale, permettendo cos\u00ec all'Arado di sviluppare un importante vantaggio tecnologico sulla concorrenza. Il modello di maggior successo progettato da Rethel fu l'Arado Ar 66, portato in volo per la prima volta nel 1932, che si attest\u00f2 su una produzione totale di 10 000 esemplari.\nAll'Arado lavor\u00f2 fino al 1936, quando il nuovo regime nazista impose la nazionalizzazione dell'azienda che abbandon\u00f2 la vecchia forma societaria Handelsgesellschaft per la nuova ragione sociale Arado Flugzeugwerke GmbH. In quell'occasione decise di lasciare l'azienda accettando la proposta della Bayerische Flugzeugwerke, che gli offr\u00ec il ruolo di Capo Ingegnere, collaborando con Willy Messerschmitt alla realizzazione dei celebri caccia Messerschmitt Bf 109 e Bf 110. Il suo posto all'Arado venne rilevato da Walter Blume.\nWalter Rethel, discendente del pittore Sp\u00e4tromantik Alfred Rethel (1816-1859), fu il padre del pittore ed illustratore Alfred Rethel (1922-2003) e nonno dell'attrice Simone Rethel."}
{"id": "2652079", "revid": "729019", "url": "https://it.wikipedia.org/wiki?curid=2652079", "title": "Nikolaj Batjuk", "text": "Biografia.\nNikolaj Batjuk, colonnello comandante della 284. Divisione fucilieri dell'Armata Rossa (costituita principalmente da siberiani), divenne brevemente famoso per le imprese dei suoi uomini durante i furibondi scontri nelle rovine della citt\u00e0 di Stalingrado durante la seconda guerra mondiale. Di salute cagionevole (soffriva di problemi circolatori e artritici), Batjuk si dimostr\u00f2 un comandante valoroso e combattivo, estremamente energico nella condotta degli aspri scontri casa per casa durante la battaglia.\nI suoi siberiani combatterono con grande coraggio, a partire dal loro primo impiego all'interno della citt\u00e0 nella seconda met\u00e0 del settembre 1942. Queste truppe, particolarmente idonee agli scontri ravvicinati e alle imboscate, erano molto temute dalle truppe tedesche e riuscirono a sostenere per due mesi i combattimenti nella zona dell'imbarcadero centrale di Stalingrado e della collina del Mamaev Kurgan che difesero con grande ostinazione e tenacia. Tra le truppe della divisione siberiana di Batjuk militavano anche molti celebri cecchini sovietici,tra cui il famosissimo Vasily Zaitsev raccontato nel film \"Il nemico alle porte\".\nDopo la vittoria definitiva nella battaglia, la divisione di Batjuk venne ridenominata, in premio per il valore dimostrato, 79. Divisione fucilieri della Guardia e avrebbe continuato a combattere validamente per il resto della guerra. Nikolaj Batjuk, promosso generale, tuttavia non avrebbe visto la fine vittoriosa della lotta; sarebbe infatti morto in azione nell'estate 1943 durante le grandi battaglie del Dniepr nel settore meridionale del fronte orientale."}
{"id": "2652080", "revid": "287204", "url": "https://it.wikipedia.org/wiki?curid=2652080", "title": "By the Way (brano musicale)", "text": ""}
{"id": "2652083", "revid": "109582749", "url": "https://it.wikipedia.org/wiki?curid=2652083", "title": "Episodi di Sfondamento dei cieli Gurren Lagann", "text": "Questa \u00e8 una lista degli episodi della serie anime \"Sfondamento dei cieli Gurren Lagann\" e dei suoi derivati.\nListe episodi.\n\"Parallel Works\".\nOltre alla serie principale e ai film, sono stati prodotti e venduti in un DVD, nel 2008, 8 cortometraggi musicali basati su \"Gurren Lagann\".\n\"Parallel Works II\".\nAltri sette cortometraggi musicali sono stati pubblicati in un secondo DVD posto in vendita dal 26 maggio 2010.\nFilm.\nSono stati prodotti due film di montaggio a partire dagli episodi della serie."}
{"id": "2652107", "revid": "2108263", "url": "https://it.wikipedia.org/wiki?curid=2652107", "title": "\u0160\u0107epan Mali", "text": "Biografia.\nLe origini di \u0160\u0107epan Mali sono al momento sconosciute. Si ritiene che fosse originario della Dalmazia o della Bosnia, e che il suo vero nome fosse Stefan Raj\u010devi\u0107. La sua prima presenza in Montenegro \u00e8 attestata nel 1766. Durante questo periodo, visse nel Monastero di Podmaine come sedicente medico.\nDurante le feste di Natale del 1766, dopo le voci diffuse dal capitano M. Tanovi\u0107, si suppose che nel Montenegro fosse stato avvistato lo Zar Pietro III di Russia, che si credeva fosse stato ucciso dagli amanti di Caterina la Grande nel 1762. Avendo simpatie per la Russia, i montenegrini accettarono il suo arrivo come nuovo zar (1768) sotto il nome di Stefano il Piccolo, \"\u0160\u0107epan Mali\". Sava, metropolita (Vladika) di Cettigne consegn\u00f2 una lettera russa in un cui si additava \u0160\u0107epan come semplice truffatore, ma la popolazione credette al proprio \"zar\" piuttosto che a Sava. In seguito a questo evento, \u0160\u0107epan fece arrestare e rinchiudere Sava nel monastero di Stanjevi\u0107i.\nSava II Petrovi\u0107-Njego\u0161, metropolita conosciuto come Sava II, scrisse: \"La terra \u00e8 stata silenziata\", e che tutto il Montenegro fosse governato da \u0160\u0107epan Mali, che si comportava ormai da signore assoluto. Ma l'Impero Ottomano era spaventato dal fatto che uno zar russo fosse nei Balcani. E cos\u00ec nel maggio 1768, il sultano ordin\u00f2 una spedizione in Montenegro. Pochi mesi dopo, 50.000 soldati ottomani furono inviati a catturare \u0160\u0107epan Mali, ma furono sbaragliati a circa venti chilometri a sud di Cettigne. In seguito a questa battaglia, \u0160\u0107epan inizi\u00f2 a modernizzare massicciamente l'esercito montenegrino: utilizz\u00f2 lo stile di Pietro il Grande per la fanteria, mentre a causa della carenza di cavalli, dovette rinunciare ai reparti di cavalleria. Le nuove uniforme verdi furono donate dal governo russo dalle proprie vecchie scorte ormai in disuso originarie degli anni venti.\nTuttavia, il governo russo decise di inviare il principe Georgiy Dolgorukov per prendere il controllo del Montenegro ed eliminare \u0160\u0107epan: nell'agosto del 1769 arriv\u00f2 nel paese, ma non riusc\u00ec a catturarlo. \u0160\u0107epan Mali rivel\u00f2 cos\u00ec al suo popolo di non essere lo zar Pietro III, ma ci\u00f2 nonostante fu acclamato e proclamato zar del Montenegro con il nome di \u0160\u0107epan I. Nonostante la sua crudelt\u00e0, era molto temuto e rispettato dal popolo, tanto che i russi, capendo che fosse l'unico in grado di tenere unito il paese, decisero di abbandonare l'idea di rovesciarlo procurandogli invece supporto finanziario e diplomatico. Nel 1771, \u0160\u0107epan fond\u00f2 una vera e propria corte permanente, formata dai pi\u00f9 rispettati capi clan, le cui decisioni si impegn\u00f2 lui stesso a rispettare.\nNel 1770 i Veneziani, alleati dell'Impero Ottomano, mandarono diecimila uomini a Ragusa di Dalmazia per rovesciarlo. Gli eserciti si incontrarono a Cattaro, dove i veneziani furono sonoramente sconfitti, riportando oltre 350 morti e pi\u00f9 di 500 feriti, contro le poche perdite dell'esercito montenegrino. \u0160\u0107epan assicur\u00f2 cos\u00ec ai superstiti veneziani una ritirata pacifica, al prezzo di diecimila monete d'oro e previa consegna di tutte le armi e di quattro potenti cannoni. Fu la prima volta che il Montenegro utilizz\u00f2 tattiche di guerra occidentali, come la fanteria in linea, nel XVIII secolo. Nel 1772, \u0160\u0107epan fu insignito dall'Esercito Imperiale Russo con il grado di tenente generale e con la Croce di San Vladimiro di seconda classe, oltre ad una uniforme di ussaro come dono personale di Caterina la Grande.\n\u0160\u0107epan Mali fu ucciso mentre dormiva nella notte del 22 settembre 1773 dal suo barbiere, un greco la cui famiglia era stata catturata da Kara Mahmud Pasha, visir di Scutari, e minacciata di morte. Il nome dell'assassino \u00e8 rimasto sconosciuto. L'importanza della sua figura nell'unit\u00e0 politica del Montenegro si cap\u00ec quando, alla sua morte, le trib\u00f9 ripresero a farsi la guerra tra loro. Nel caos, lo stesso Kara Mahmud Pasha prov\u00f2 ad imporsi come nuova figura eminente, attaccando con trentamila uomini la citt\u00e0 di Ku\u010di che, per la prima volta dai tempi del vladika Danilo, ricevette aiuto dalle trib\u00f9 dei Piperi e dei Bjelopavli\u0107i, sconfiggendo nel giro di due anni i turchi."}
{"id": "2652110", "revid": "767487", "url": "https://it.wikipedia.org/wiki?curid=2652110", "title": "Jo\u00e3o Leite", "text": "Biografia.\nFiglio dell'agente di polizia Waldemar Leite e di sua moglie Geralda, fu proprio il padre ad incoraggiarlo a giocare a calcio; si avvicin\u00f2 poi alla fede cattolica, tanto da essere soprannominato \"Arqueiro de Deus\" (Portiere di Dio). La conversione avvenne in seguito ad una frattura ad un dito, e durante la sua carriera divenne noto per distribuire copie della Bibbia ai suoi avversari diventando un precursore del movimento degli Atleti di Cristo. Una volta terminata l'attivit\u00e0 agonistica entr\u00f2 in politica, divenendo aldermanno di Belo Horizonte e segretario municipale dello sport nei bienni 1993-1994 e 2003-2004 per il Partito della Social Democrazia Brasiliana e si laure\u00f2 in storia.\nCaratteristiche tecniche.\nGiocava come portiere. Le sue caratteristiche principali erano la tranquillit\u00e0 nel gioco aereo e l'affinato senso della posizione.\nCarriera.\nClub.\nPrimatista di presenze con la maglia dell'Atl\u00e9tico Mineiro, con 684 presenze (453 reti subite), divenne titolare nel 1977 in seguito all'infortunio di Miguel \u00c1ngel Ortiz; l'allora allenatore Barbatana lo scelse come sostituto e da allora divent\u00f2 uno dei pi\u00f9 grandi idoli della tifoseria atleticana, anche in seguito ai rigori parati a Get\u00falio durante la finale del III Copa Brasil.\nLasci\u00f2 il club nel 1987 per giocare solo due partite al Vit\u00f3ria di Guimar\u00e3es, tornando molto presto nello Stato di Minas Gerais, prima all'Am\u00e9rica e successivamente di nuovo all'Atl\u00e9tico, dove si ritir\u00f2 nel 1992.\nNazionale.\nHa giocato cinque partite per il , venendo incluso tra i convocati per la Copa Am\u00e9rica 1979."}
{"id": "2652117", "revid": "709565", "url": "https://it.wikipedia.org/wiki?curid=2652117", "title": "Agente Arancione", "text": "L'Agente Arancione, noto anche come Larfleeze, \u00e8 un personaggio dei fumetti DC Comics. \u00c8 l'unico portatore della luce Arancione dell'avarizia. Debutt\u00f2 in \"DC Universe\" n. 0 (aprile 2008) e fu creato da Geoff Johns ed Ethan Van Sciver.\nStoria della pubblicazione.\nGeoff Johns, che l'aveva sviluppato come un partecipante chiave della trama di \"La notte pi\u00f9 profonda\", spieg\u00f2 al Comic Con International del 2009 di aver inventato il nome \"Larfleeze\" dalla combinazione delle parole \"lard\" (\"lardo\", \"strutto\") e \"sleaze\" (\"squallore\"). Johns rivel\u00f2 inoltre che era stata la catena di ristoranti Claim Jumper a ispirargli il tema dell'avarizia. Ad un certo punto, commentando quanto Larfleeze fosse uno dei suoi personaggi preferiti, Johns disse che gli piaceva scrivere di lui per il suo essere \"fuori mano\". Continu\u00f2 dicendo, che oltre all'avarizia, le altre emozioni non avevano valore per questo personaggio (dato che non gli fornivano nulla di materiale, letteralmente). Dopo questa breve comparsa in \"DC Universe\" n. 0, il personaggio fu mostrato in piccoli ruoli nella serie \"Green Lantern\" fino alla sua pi\u00f9 grande comparsa in \"Green Lantern\" n. 39 (aprile 2009). Il numero affrontava il caso dell'\"Agente Arancione\" (nome dato a Larfleeze dai Guardiani dell'Universo) e ne dettagliava le origini, che preludevano all'inizio dell'evento \"La notte pi\u00f9 profonda\". La storia di Larfleeze continu\u00f2 in \"La notte pi\u00f9 profonda\", compresa un'apparizione in \"Blackest Night: Tales of the Corps\" n. 2 (luglio 2009). Nella storia \"Tales of the Orange Lanterns: Blume, Godhead\" fu mostrato mentre reclutava una delle sue Lanterne Arancioni pi\u00f9 conosciute.\nBiografia del personaggio.\nLarfleeze (conosciuto anche come Agente Arancione da coloro che portano il potere dello Spettro emozionale) \u00e8 l'unico individuo a portare il potere della luce arancione. Le sue origini furono descritte per la prima volta in una conversazione tra lui ed Hal Jordan in \"Green Lantern\" vol. 4 n. 41 (giugno 2009). Come spieg\u00f2 a Jordan: miliardi di anni fa, Larfleeze apparteneva ad una piccola associazione di ladri che rubarono un numero di artefatti dal pianeta Maltus, inclusa una piccola scatola misteriosa presumibilmente contenente un intero sistema stellare da vendere al migliore compratore. Per prevenire tutto ci\u00f2, i Guardiani inviarono i Manhunters per arrestarli. Coloro che fuggirono scoprirono una mappa appartenente al Guardiano Krona, che raccont\u00f2 loro del tesoro. Il gruppo segu\u00ec la mappa fino al sistema Vega al pianeta Okaara. Scoprirono un tempio, all'interno di cui vi era una Batteria del Potere che conteneva la luce arancione dell'avarizia. Sentendo il suo potere \"parlare\" ad ognuno di loro, i criminali si batterono per essa. Infine, i Guardiani e i loro Manhunters riuscirono a scovarli e la battaglia fin\u00ec. Temendo il potere della luce arancione, i Guardiani offrirono ai due membri sopravvissuti (Larfleeze e Blooch) un accordo: in cambio della loro scatola misteriosa, i Guardiani avrebbero scambiato la luce arancione con loro ad altre due condizioni. Primo, la luce arancione sarebbe dovuta rimanere per sempre all'interno del sistema Vega, e loro non avrebbero interferito con essa. Secondo, per la sicurezza altrui, solo ad uno di loro sarebbe stato permesso di tenere la luce arancione per s\u00e9. Larfleeze spieg\u00f2 che i Guardiani dovevano essere disperati per rivolere la scatola indietro, poich\u00e9 essa conteneva l'entit\u00e0 della paura conosciuta come Parallax. Accettando i termini della condizione, i due membri dell'ex gruppo di ladri si batterono fino alla morte per il diritto di possessione della luce arancione, e Larfleeze ne usc\u00ec vittorioso.\nIn \"Green Lantern\" vol. 4 n. 28, i Controllers furono mostrati durante una discussione sul loro precedente fallimento nella formazione di una forza che potesse contrastare il Corpo delle Lanterne Verdi. Fu a quel punto che si interessarono al perseguimento di una fonte di potere paragonabile alla luce verde che avevano scoperto: la luce arancione. I Controllers seguirono la luce arancione ad un pianeta di nome Okaara. Qui, discesero in un palazzo sotterraneo e scoprirono la batteria del potere arancione nascosta al suo interno. Non appena tentarono di prenderla, i Controllers furono sopraffatti dalle Lanterne Arancioni di Larfleeze e furono trucidati.\nLarfleeze si infuri\u00f2 a causa di questa violazione dell'accordo che aveva stabilito con i Guardiani, e non riusc\u00ec a vedere la differenza tra loro ed i Controllers. All'epoca, la Lanterna Verde Stel inseguiva un membro dei Sinestro Corps ma si ferm\u00f2 quando si avvicin\u00f2 al sistema Vega. Non volendosi fermare (nonostante il fatto che alle Lanterne Verdi fosse vietato entrarvi), Stel continu\u00f2 nel suo inseguimento. Una volta entrato nel sistema, il membro del Sinestro Corps fu divorato dal costrutto dell'Agente Arancione: Blume. Blume cattur\u00f2 e fer\u00ec Stel seriamente, marchiandolo con il simbolo del Corpo delle Lanterne Arancioni. Quando le Lanterne Verdi salvarono Stel e lo riportarono su Oa, un ologramma di Larfleeze usc\u00ec fuori dal marchio e si confront\u00f2 con i Guardiani per il tentativo di furto della sua batteria arancione. Sebbene i Guardiani puntualizzarono che furono i Controllers ad entrare nel sistema Vega, Larfleeze rifiut\u00f2 di ascoltare. Dichiar\u00f2 che il trattato era rotto ed invalido, e che loro si sarebbero dovuti sottomettere ai suoi voleri o avrebbero affrontato la sua ira. In risposta, il Guardiano Scar distrusse la proiezione e afferm\u00f2 che i Guardiani non negoziavano con i terroristi.\nQuesto conflitto marc\u00f2 l'inizio della fase successiva di \"Green Lantern\" nel suo preludio al crossover \"La notte pi\u00f9 profonda\", opportunamente intitolato: \"Agent Orange\". La storia and\u00f2 avanti mostrando i Guardiani mentre applicavano una quarta regola al Libro di Oa: Il sistema Vega non \u00e8 pi\u00f9 fuori dalla giurisdizione delle Lanterne Verdi. Questo permise ai Guardiani e al Corpo delle Lanterne Verdi di cominciare un assalto al sistema Vega. Anche Hal Jordan, che di recente ricevette uno degli anelli blu creati da Ganthet e Sayd, fu incluso nella squadra d'assalto. Arrivati ad Okaara, le Lanterne Verdi si confrontarono con i costrutti arancioni di Larfleeze. Si allarmarono nel constatare che i loro anelli erano inefficaci contro le Lanterne Arancioni e vi furono assorbiti all'interno. Durante il combattimento, Jordan si separ\u00f2 dal gruppo e si ritrov\u00f2 faccia a faccia contro l'Agente Arancione. Larfleeze, notando l'anello blu di Jordan, lo volle immediatamente per s\u00e9. Lo tocc\u00f2 nel suo desiderio di averlo, e fu costretto ad indietreggiare a causa del grande potere della luce blu (lo stesso anello disse \"la speranza \u00e8 altruista\"). Tutto ci\u00f2 fece infuriare Larfleeze che cominci\u00f2 a negoziare con Jordan per averlo. Sebbene Jordan decidesse di dare l'anello a Larfleeze, si ritrov\u00f2 incapace di toglierlo. Non trovandola una risposta accettabile, Larfleeze cre\u00f2 un'ascia di luce arancione e rimosse la mano di Jordan con la forza. Poco dopo aver attaccato Jordan, l'anello blu del potere diede a Larfleeze il benvenuto nel Corpo delle Lanterne Blu. Per un istante, la sua avidit\u00e0 come Agente arancione fu saziata, ma il sollievo fu temporaneo come fu mostrato ai lettori all'inizio del numero successivo, in cui Jordan cre\u00f2 un'illusione per ingannarlo. Percependo la speranza di sollievo di Larfleeze, gli fece credere di aver ottenuto l'anello blu che desiderava quando in realt\u00e0 non aveva mai tagliato la mano di Hal Jordan. Jordan ritorn\u00f2 a battersi contro Larfleeze insieme al Corpo delle Lanterne Verdi. Durante la battaglia, Jordan fu sopraffatto dal potere dell'avarizia della luce arancione e per un brevissimo periodo sequestr\u00f2 la batteria del potere di Larfleeze. Sfortunatamente, fu spiegato che Larfleeze \u00e8 stato in contatto con la Batteria del Potere Arancione cos\u00ec a lungo che essa \u00e8 ormai una parte di lui cos\u00ec come la Grande Batteria del Potere di Oa \u00e8 una parte dei Guardiani.\nJordan riusc\u00ec a sopraffare Larfleeze ottenendo il controllo sull'anello blu. I Guardiani capirono che se avessero tolto la batteria dalla portata di Larfleeze, qualcun altro l'avrebbe trovata e sarebbe divenuto il nuovo Agente Arancione. Preferendo sapere dove fosse l'Agente Arancione, decisero di negoziare con lui ancora una volta. I dettagli della negoziazione non furono pienamente svelati ai lettori, tuttavia fu mostrato che Larfleeze chiese ai Guardiani dove potesse trovare un anello blu del potere. Il numero termin\u00f2 con Larfleeze mentre lancia un attacco al pianeta Odym, quartier generale del Corpo delle Lanterne Blu. Sebbene Larfleeze rimase su Okaara, invi\u00f2 un'immagine di s\u00e9 con i suoi costrutti come compagnia.\nLa notte pi\u00f9 profonda.\nAll'inizio della manifestazione dell'evento crossover \"La notte pi\u00f9 profonda\", un nuovo Corpo potenziato dalla morte (invece che da una luce dello Spettro emozionale) fu introdotto nell'Universo DC: il Corpo delle Lanterne Nere. Mentre gli altri sette Corpi si battevano tra di loro, Mano Nera rilasci\u00f2 degli anelli neri del potere che rianimava i deceduti al fine di reclutare nuovi membri nei ranghi. In Green Lantern vol. 4 n. 45, Larfleeze fu mostrato mentre si deliziava oltre le sue Lanterne Arancioni tentando di rubare la Batteria Blu Centrale del Potere da Odym. La sua celebrazione fu prematura, tuttavia, dato che gli anelli neri del potere invasero la sua camera e rianimarono i corpi di coloro le cui identit\u00e0 aveva rubato al fine di creare i suoi costrutti. Larfleeze rispose a tutto ci\u00f2 con un timido \"Yuh-oh!\"\nFu successivamente visto scappare dalle varie Lanterne Nere che cercavano di ucciderlo. Il suo tentativo di fuggire lo distrasse cos\u00ec tanto che il suo grado di energia per il mantenimento dei costrutti su Odym si dissip\u00f2. Larfleeze fu salvato dall'intervento inaspettato di Atrocitus, che domand\u00f2 a Larfleeze di fare parte delle sue Lanterne Rosse.\nIl Corpo delle Lanterne Arancioni.\nLarfleeze \u00e8 il solo essere nell'Universo ad indossare un anello del potere arancione, accaparrandosi tutti gli altri per s\u00e9. Tuttavia, un'unica propriet\u00e0 della luce arancione \u00e8 quella di rubare le identit\u00e0 di coloro che ha ucciso e di creare delle repliche delle vittime in luce arancione. Questo gli permise di mettere insieme un'intera armata di Lanterne Arancioni che potessero affrontare i suoi nemici per lui, guidati dal supercriminale Larfleeze. Note repliche di Lanterne Arancioni inclusero:\nGiuramento.\nJohns conferm\u00f2, al San Diego Comic Con 2009, che il giuramento richiesto per ricaricare l'anello di Larfleeze non fu mai udito nonostante si sent\u00ec che una delle parole era \"mio\". Incurante, in un'intervista con Newsarama, afferm\u00f2 anche che il giuramento delle Lanterne Arancioni era il suo preferito.\nNonostante ci\u00f2 si pu\u00f2 incontrare il giuramento di Larfreeze nei fumetti DC comics esso infatti \u00e8:\nIn italiano il giuramento potrebbe essere invece:\nPoteri e abilit\u00e0.\nL'Agente Arancione \u00e8 l'unico portatore del potere della luce arancione (alimentato dall'avarizia) utilizzando il suo anello del potere arancione e la sua batteria del potere arancione. Alcune delle sue abilit\u00e0 di base sono le stesse degli altri Corpi: volo, aura di protezione, e l'abilit\u00e0 di creare dei costrutti fatti di luce arancione. Curiosamente, un effetto collaterale del portare la luce arancione \u00e8 che Larfleeze soffre di un'insaziabile fame che non si placa per quanto cibo riesca a mangiare. L'aspetto pi\u00f9 unico e notevole delle abilit\u00e0 di Larfleeze, tuttavia, \u00e8 la capacit\u00e0 di rubare le identit\u00e0 di coloro che uccide. Dopo che questi individui vengono uccisi, un costrutto di luce arancione fa s\u00ec che sembri che si alzino dai propri corpi, aggiungendosi come nuovo membro del Corpo delle Lanterne Arancioni. I costrutti di Larfleeze sono capaci di assorbire i costrutti creati dagli anelli del potere delle Lanterne Verdi, cos\u00ec come anche le energie mistiche. Tuttavia, sono descritti come impossibilitati nell'assorbire i costrutti creati dall'anello viola del potere di Fatality, e lo stesso Larfleeze non riusc\u00ec ad assorbire il potere dell'anello blu del potere di Hal Jordan.\nIl potere di Larfleeze \u00e8 amplificato dall'essere in costante contatto con la sua batteria del potere. A causa del contatto prolungato con la sua batteria del potere, essa \u00e8 divenuta una parte di lui, cos\u00ec come la Batteria del Potere Centrale di Oa \u00e8 una parte dei Guardiani. Come risultato di ci\u00f2, pu\u00f2 mantenere attiva un'intera armata di costrutti. Riassorbendo tutti i costrutti nel suo anello del potere, pu\u00f2 ricaricare il suo anello del 7000% di potere. Larfleeze ha messo in pratica questa strategia una sola volta per creare un gigantesco costrutto di s\u00e9 che potesse schiacciare il Corpo delle Lanterne Verdi."}
{"id": "2652118", "revid": "339392", "url": "https://it.wikipedia.org/wiki?curid=2652118", "title": "Agente di polizia", "text": ""}
{"id": "2652119", "revid": "767487", "url": "https://it.wikipedia.org/wiki?curid=2652119", "title": "You Know Me (Robbie Williams)", "text": "You Know Me \u00e8 una canzone di Robbie Williams, estratta come secondo singolo dal suo ottavo album \"Reality Killed the Video Star\".\nIl brano.\nIl singolo \u00e8 disponibile dal 6 novembre, data di pubblicazione dell'album, ed \u00e8 in vendita come CD singolo dal 7 dicembre 2009.\nIl brano \u00e8 stato presentato in anteprima al BBC Electric Proms, un evento musicale trasmesso contemporaneamente in oltre 250 sale cinematografiche europee. Il brano si basa una canzone originale della cantante francese Fran\u00e7oise Hardy \"Voil\u00e0\", la Hardy figura tra gli autori della canzone assieme a Daniel Spencer, Kelvin Andrew ed a Williams stesso.\nIl videoclip.\nIl video ufficiale del singolo \u00e8 stato pubblicato sul sito ufficiale del cantante il 6 novembre 2009. Nel video, Williams si addormenta nel suo camerino e risveglia in un mondo fantastico, che ricorda le ambientazione di \"Alice nel paese del meraviglie\", travestito da coniglio. Williams esegue la canzone, tra cavoli e rane canterine per poi ritrovarsi contornato da un gruppo di ragazze vestite da conigliette che cavalcano carote giganti."}
{"id": "2652121", "revid": "838137", "url": "https://it.wikipedia.org/wiki?curid=2652121", "title": "Khalil Al Ghamdi", "text": "Carriera.\nOttenuto il passaporto da internazionale nel 2002, \u00e8 stato subito lanciato nei palcoscenici dei tornei pi\u00f9 importanti a livello mondiale.\nE cos\u00ec, dopo la partecipazione al Campionato mondiale di calcio Under-17 in Finlandia gi\u00e0 nel 2003, a fine 2004 giunge la notizia del suo inserimento nell'elenco dei 46 arbitri papabili per i Mondiali 2006 in Germania: per prepararsi a quest'appuntamento, la FIFA lo mette alla prova in occasione del Campionato del mondo di calcio Under-20 del 2005 nei Paesi Bassi, e le buone prestazioni fornite sui campi lo portano ad essere selezionato per la rassegna iridata 2006, ma solo in qualit\u00e0 di riserva (avrebbe svolto le funzioni di IV Ufficiale).\nA fine anno prende parte anche al Mondiale per club in Giappone.\nIn seguito, la FIFA decide di dare una seconda possibilit\u00e0 alla carriera del giovane saudita, che viene ufficialmente selezionato per i Mondiali di calcio 2010.\nE in questo quadriennio che precede il Mondiale in Sudafrica, Al Ghamdi arbitra inoltre nella Coppa d'Asia del 2007 e in occasione del torneo calcistico dell'Olimpiade 2008 di Pechino.\nNel gennaio del 2010 \u00e8 invitato dalla CAF, in qualit\u00e0 di unico arbitro non africano, a dirigere nella Coppa delle Nazioni Africane 2010.\nAi mondiali del 2010 in Sudafrica dirige Francia - Messico e Cile - Svizzera, partite valide per la seconda giornata della fase a gironi.\nNel gennaio 2011 \u00e8 tra gli arbitri selezionati dall'AFC per la Coppa delle nazioni asiatiche in Qatar. Nell'occasione l'arbitro saudita dirige una partita della fase a gironi e una semifinale (quest'ultima tra Giappone e Corea del Sud).\nNell'aprile 2012 viene inserito dalla FIFA in una lista di 52 arbitri preselezionati per i Mondiali 2014. Tuttavia, non riesce nell'obiettivo di essere convocato per la fase finale del campionato mondiale, venendo eliminato in un taglio successivo dalla lista dei candidati.\nNel gennaio 2013 \u00e8 tra gli arbitri selezionati dall'AFC per la Coppa delle Nazioni del Golfo 2013. In tale competizione, dopo aver diretto una partita della fase a gironi, viene designato per la finalissima tra Emirati Arabi Uniti ed Iraq, disputatasi a Riffa il 18 gennaio 2013.\nNell'ottobre 2013 \u00e8 convocato dalla FIFA per il Campionato mondiale di calcio Under 17 2013. Nella circostanza, viene impiegato per due partite della fase a gironi e successivamente un ottavo di finale.\nDal 1\u00ba gennaio 2015 non figura pi\u00f9 nella lista degli arbitri internazionali sauditi."}
{"id": "2652122", "revid": "729019", "url": "https://it.wikipedia.org/wiki?curid=2652122", "title": "AIM-95 Agile", "text": "L'AIM-95 Agile fu un missile aria-aria a corto raggio sviluppato dall'US Navy tra il 1968 e il 1975 al fine di sostituire l'AIM-9 Sidewinder. Il programma fu cancellato nel 1975 per ragioni economiche.\nStoria e sviluppo.\nNel 1968 il Naval Weapons Center di China Lake inizi\u00f2 lo sviluppo di un nuovo missile aria-aria a corto raggio avanzato, destinato a sostituire l'AIM-9 Sidewinder sui nuovi caccia F-14 Tomcat ed F-18 Hornet dell'US Navy. Il missile, denominato XAIM-95 Agile, integr\u00f2 un sistema di controllo vettoriale della spinta (TVC) messo a punto nell'ambito del programma sperimentale Quick Turn, nonch\u00e9 un sensore e un sistema di puntamento ideati anch'essi a China Lake. Nel 1970 l'USAF, alla luce dei deludenti risultati ottenuti dal proprio programma AIM-82, decise di abbandonarlo e ader\u00ec anch'essa al programma Agile. Nel 1973 la responsabilit\u00e0 del sistema di guida fu affidata alla Hughes, e quella del motore a razzo TVC fu affidata alla Thiokol.\nLo sviluppo dell'Agile procedette fino alla fase dei primi test in volo in vista della messa a punto della versione definitiva di serie AIM-95A, ma nel 1975 il programma fu cancellato a causa dei costi eccessivi e dell'immaturit\u00e0 delle tecnologie utilizzate nel sensore e nel sistema di guida. Come soluzione a breve termine, l'USAF e l'US Navy decisero di affidarsi a nuove versioni migliorate dell'AIM-9 Sidewinder e nel contempo avviarono un altro programma a lungo termine, denominato ASRAAM, che avrebbe portato alla realizzazione del missile AIM-132.\nCaratteristiche.\nL'AIM-95 Agile era un missile tecnologicamente avanzato che utilizzava il controllo vettoriale della spinta come sistema di manovra. Il sistema di guida era basato su un sensore all'infrarosso con capacit\u00e0 di agganciare un bersaglio anche al di fuori del suo campo visivo. Il propulsore a razzo, dotato di controllo vettoriale, era alimentato con propellente solido.\nCollegamenti esterni.\nHughes AIM-95 Agile"}
{"id": "2652123", "revid": "1543377", "url": "https://it.wikipedia.org/wiki?curid=2652123", "title": "Friendly Fires", "text": "I Friendly Fires sono un gruppo musicale inglese di St Albans, Hertfordshire. Attualmente sono sotto contratto con la XL Recordings. Il loro album di debutto, \"Friendly Fires\" \u00e8 stato pubblicato il 1\u00ba settembre 2008.\nStoria.\nI Friendly Fires si incontrarono alla St Albans School. A 14 anni formarono la loro prima band, una band post-hardcore chiamata First Day Back band in attivit\u00e0 fino a quando iniziarono l'universit\u00e0. A quei tempi il cantante Ed Macfarlane pubblic\u00f2 la sua musica a suo nome con l'etichetta di musica elettronica Skam Records, e la Precinct Recordings. In seguito formarono una nuova band ispirata alla musica dance, \"Lush Shoegaze Melodies\". Il nome Friendly Fires si deve alla traccia di apertura dell'LP dei Section 25 chiamato \"Always Now\". La band considera l'etichetta tedesca techno Kompakt, Carl Craig e Prince come le loro pi\u00f9 grandi influenze musicali. \u00c8 del 2008 il loro primo album, \"Friendly Fires\"."}
{"id": "2652127", "revid": "179980", "url": "https://it.wikipedia.org/wiki?curid=2652127", "title": "Jo\u00e3o Leite da Silva Neto", "text": ""}
{"id": "2652128", "revid": "287204", "url": "https://it.wikipedia.org/wiki?curid=2652128", "title": "Joao Leite", "text": ""}
{"id": "2652134", "revid": "599013", "url": "https://it.wikipedia.org/wiki?curid=2652134", "title": "You Know Me", "text": "You Know Me, che in lingua inglese significa \"tu mi conosci\", pu\u00f2 riferirsi a:"}
