{"id": "2758567", "revid": "287204", "url": "https://it.wikipedia.org/wiki?curid=2758567", "title": "Lausanne Football and Cricket Club", "text": "Il Lausanne Football and Cricket Club \u00e8 stata una societ\u00e0 calcistica e di cricket svizzera, con sede a Losanna, capitale del Canton Vaud.\nIl club \u00e8 stato fondato nel 1860 da studenti inglesi dell'area di Losanna. In base alla data di fondazione potrebbe essere il club calcistico pi\u00f9 antico fondato nell'Europa continentale (nato soli 3 anni dopo l'inglese Sheffield Football Club).\nTra i membri fondatori dell'Associazione Svizzera di Football, ha disputato i primi due campionati svizzeri della storia, nelle stagioni 1897-98 e 1898-99. In quest'ultima stagione ha ottenuto il suo miglior risultato, un terzo posto finale. Quel torneo viene anche ricordato perch\u00e9 la squadra, raggiunte le finali del campionato, rinunci\u00f2 a giocare contro i basilesi dell'Old Boys poich\u00e9 l'incontro era previsto di domenica.\nNel 1902, il club viene rilevato dal Montriond-Lausanne, che lo stesso anno partecipa al primo campionato svizzero della sua storia."}
{"id": "2758570", "revid": "640389", "url": "https://it.wikipedia.org/wiki?curid=2758570", "title": "Theodor Fischer", "text": "Biografia.\nNascita e studi.\nTheodor Fischer nacque a Schweinfurt, in Baviera, sesto figlio di Ferdinand e Friederike. Dopo la morte precoce del padre, grossista di indaco, legna per colorare e lana, inizi\u00f2 a frequentare nel 1869 il locale ginnasio umanistico (l'attuale Celtis-Gymnasium), dove mostr\u00f2 precocemente le proprie attitudini al disegno ed alla caricatura. Tra il 1880 ed il 1885 studi\u00f2 architettura presso l'Universit\u00e0 tecnica di Monaco. Fu allievo di Friedrich von Thiersch, cos\u00ec come del suo assistente Karl Hocheder - maestro del disegno architettonico - e fu ben presto introdotto allo studio dell'architettura antica e delle proporzioni dal fratello del professore, August von Thiersch.\nSi distacc\u00f2 ben presto, per\u00f2 dallo Storicismo appreso dai Thiersch per sviluppare un proprio stile, legato alle caratteristiche socio-culturali del luogo di costruzione, oltre allo stile di vita degli utenti ed abitanti di ogni singolo edificio. Cerc\u00f2 di affrontare in quest'ottica la progettazione e realizzazione di numerosi edifici abitativi, ecclesiastici e pubblici.\nInizi professionali.\nTerminati gli studi, Fischer inizi\u00f2 a lavorare a Berlino presso l'ufficio costruzioni del Reichstag, sotto la direzione di Paul Wallot. Nella capitale frequent\u00f2 anche seminari all'universit\u00e0 e fece importanti conoscenze, tra cui spiaccano quella di Otto Rieth - che in seguito sarebbe divenuto suo collega all'Universit\u00e0 - e Wilhelm Rettig, futuro direttore dell'ufficio urbanistica (\"Stadtbauamt\") della citt\u00e0 di Monaco che proprio Fischer avrebbe convocato per pianificare l'espansione cittadina.\nDopo l'esperienza di uno studio in societ\u00e0 con l'architetto di Dresda Richard Reuter, durata dal 1889 al 1892, lavor\u00f2 brevemente a Monaco con Gabriel von Seidl. In qualit\u00e0 di direttore del settore dedicato all'espansione urbana dell'ufficio tecnico comunale, Fischer formul\u00f2 tra il 1893 ed il 1901 un piano urbanistico generale che sarebbe rimasto vigente fino alla Seconda guerra mondiale e che avrebbe caratterizzato il volto di numerosi quartieri della nuova Monaco.\nLa sua \"M\u00fcnchner Staffelbauordnung\" - prima forma di piano regolatore - verr\u00e0 ritenuta attuale fino all'inizio degli anni Novanta del XX secolo.\nCarriera accademica e maturit\u00e0.\nNel 1901 accett\u00f2 una chiamata da parte dell'Universit\u00e0 di Stoccarda, rimanendovi fino al 1908 in qualit\u00e0 di professore di progettazione legata all'urbanistica. Con la nomina a professore, ebbe inizio anche una brillante ed intensa carriera professionale; in contemporanea riusc\u00ec a catalizzare il consenso e l'attenzione delle generazioni pi\u00f9 giovani, colpite dal suo metodo di insegnamento e dai suoi risultati architettonici. Fu, secondo quanto riportava l'architetto Fritz Schumacher, \"il maestro di un'intera generazione di architetti\", quella che avrebbe dato forma alle citt\u00e0 tedesche per i primi quarant'anni del XX secolo, sia secondo canoni tradizionalisti che progressisti.\nRappresentanti di quella che durante la Repubblica di Weimar veniva definita \"Stuttgarter Schule\" (tra cui si annoveravano, ad esempio, Paul Schmitthenner ed Heinz Wetzel) si riferivano in effetti a Fischer indicandolo come proprio \u201epadre spirituale\u201c. Nel proprio ufficio lavorarono personaggi dalle visioni fortemente contrastanti quali Bruno Taut e Paul Bonatz, che sarebbe divenuto suo successore alla cattedra di Stoccarda e, durante gli anni Quaranta del XX secolo, si sarebbe rilevato suo feroce critico, dopo aver iniziato a distaccarsi dalla sfera d'influenza del maestro a partire dai lavori per la Stazione di Stuttgart Hauptbahnhof.\nEgli rimproverava a Fischer la mancanza di ordine, la carenza di chiarezza e sistematicit\u00e0 nella sua produzione architettonica e nei suoi piani urbani, cos\u00ec come criticava i suoi edifici scolastici di Monaco e l'Universit\u00e0 di Jena, che defin\u00ec \u201efr\u00e4nkisch verkn\u00f6delt\u201c.\nNel 1908 Fischer fece ritorno come professore a Monaco, insegnando tecnica della costruzione all'Universit\u00e0 tecnica di Monaco, dove era gi\u00e0 stato attivo in qualit\u00e0 di professore incaricato. Durante il medesimo anno l'Universit\u00e0 di Jena decise di conferirgli, in occasione del completamento delle opere di realizzazione dell'edificio principale dell'ateneo, la Laurea honoris causa.\nI suoi pensieri riguardanti l'urgenza di una riforma degli studi vennero pubblicati nel 1917 sul \u201eManifest f\u00fcr die deutsche Baukunst\u201c, nel quale propugna veementemente una nuova formazione per gli studenti d'architettura: dopo due anni di studi universitari sarebbero dovuti seguire tre anni di apprendistato sotto la guida di un architetto gi\u00e0 qualificato.\nBruno Taut riprese questi propositi nel proprio \u201eArchitektur-Programm\u201c, che a sua volta sarebbe stato la base su cui venne elaborato il \"Manifesto e programma del Bauhaus statale di Weimar\". Nonostante lo scetticismo verso questa nuova maniera di costruire, Theodor Fischer non si esent\u00f2 dal difenderlo dalle persecuzioni naziste, che lo bollavano come spregiativamente \u201ebolscevico\u201c e contro lo spirito dell'arte germanica: lo fece sia nel 1932, in un appello per il mantenimento del Bauhaus, che nell'ottobre del 1933, in un discorso tenuto davanti al gotha del partito nazista nella Sala dorata del municipio di Augusta concernente il Kampfbund f\u00fcr deutsche Kultur, la \"Lega Militante per la Cultura Tedesca\" voluta da Alfred Rosenberg. Dopo ci\u00f2, Fischer - gi\u00e0 professore emerito a Monaco - venne, secondo quanto da lui stesso affermato \u201e\"messo in disparte e divent\u00f2 impopolare\".\u201c Venne rimpiazzato da German Bestelmeyer, progettista dell'ampliamento dell'Universit\u00e0 di Monaco e del \"Deutsches Museum\".\nMorte ed eredit\u00e0 culturale.\nThedor Fischer mor\u00ec il 25 dicembre 1938 nel \"Laimer Schl\u00f6ssl\", la propria residenza a Monaco di Baviera nella quale aveva trascorso trent'anni insieme alla moglie Therese e nei cui pressi aveva allestito il proprio ufficio. Venne sepolto , accompagnato solo da pochi intimi, nel cimitero cittadino di Waldfriedhof e la sua figura cadde nel dimenticatoio.\nNel 1946 i suoi allievi sopravvissuti alle distruzioni della guerra decisero di fondare il \"Theodor-Fischer-Institut\" e si misero in cerca - ispirati da un ciclo di conferenze pubbliche tenute da Walter Gropius - di soluzioni da proporre per la necessaria ricostruzione. Gli eredi dei suoi figli - Wilhelm Fischer (1894-1945) e Lore Wetzel (1896-1987) - ottennero che venisse realizzata una retrospettiva in occasione del cinquantennale dalla scomparsa, compresa una raccolta critica delle opere dell'architetto.\nWinfried Nerdinger lo descrisse riconoscendo all'interno del suo operato il tocco del \"pi\u00f9 influente e significativo architetto antecedente la Prima guerra mondiale\", in grado di lasciare in eredit\u00e0 pi\u00f9 di cento opere complete, senza contare i progetti non realizzati, le partecipazioni ai concorsi e gli schizzi a carattere teorico. La ricca attivit\u00e0 didattica, i numerosi saggi e contributi per giornali specializzati offrono un'ampia veduta sul suo pensiero, dialettico tra antico e nuovo, tradizione e innovazione.\nIl contributo architettonico di Fischer \u00e8 caratterizzato dal particolare momento storico di transizione in cui visse, durante il quale si incrociarono e convissero gli ultimi strali di Storicismo e gli albori dell'architettura moderna.\nTheodor Fischer fu nel 1907 cofondatore e primo presidente del \"Deutscher Werkbund\" (\"Lega tedesca artigiani\") e socio della \"Deutschen Gartenstadt-Gesellschaft DGG\" (\"Associazione tedesca di Citt\u00e0 giardino DGG\"). Fu consigliere e fattivo collaboratore nella creazione della prima Citt\u00e0 giardino di Dresda-Hellerau.\nEdifici.\nL'elenco presenta le opere completate da Theodor Fischer in ordine cronologico secondo l'anno di creazione del primo progetto. La realizzazione effettiva pu\u00f2 essere avvenuta in un secondo periodo.\nFischer acquis\u00ec inoltre un edificio - risalente ai tempi del duca Massimiliano II Emanuele di Baviera e caduto nel frattempo in rovina - in Agnes-Bernauer-Stra\u00dfe a Monaco di Baviera e lo fece ampiamente rinnovare. Il cosiddetto \u201eLaimer Schl\u00f6ssl\u201c rappresenta oggi una delle principali attrazioni del quartiere cittadino di Laim."}
{"id": "2758573", "revid": "422409", "url": "https://it.wikipedia.org/wiki?curid=2758573", "title": "Shenyang J-11", "text": ""}
{"id": "2758575", "revid": "110157", "url": "https://it.wikipedia.org/wiki?curid=2758575", "title": "Pempelfort", "text": "Pempelfort \u00e8 un quartiere (\"Stadtteil\") della citt\u00e0 tedesca di D\u00fcsseldorf, appartenente al distretto 1."}
{"id": "2758576", "revid": "1305772", "url": "https://it.wikipedia.org/wiki?curid=2758576", "title": "Formula One 99", "text": "Formula One 99 \u00e8 un videogioco di guida del 1999 sviluppato da Studio 33 e pubblicato da Psygnosis, sequel di \"Formula One 98\".\nI piloti della copertina della versione europea del gioco sono, da sinistra verso destra: Jean Alesi, che in quell'anno corre per la Sauber-Petronas, Michael Schumacher per la Ferrari e Mika H\u00e4kkinen per la McLaren-Mercedes. Rispetto al titolo precedente, Psygnosis ha cambiato il team di sviluppo, scegliendo il team inglese Studio 33. Durante la realizzazione di questo gioco, la Psygnosis \u00e8 stata rilevata dalla Sony Computer Entertainment Europe ed \u00e8 divenuta SCE Studio Liverpool.\nRispetto ai predecessori \u00e8 assente la modalit\u00e0 arcade, che \u00e8 stata reintrodotta in \"Formula One 2000\".\nModalit\u00e0 di gioco.\nL'intelligenza artificiale \u00e8 disponibile in quattro difficolt\u00e0: facile, normale, difficile ed esperto.\nNella versione originale le gare vengono commentate da Murray Walker e Martin Brundle, mentre nella versione italiana da Andrea De Adamich e Claudia Peroni.\nTeam e piloti.\nTutti gli sponsor di tabacco e alcolici sono censurati."}
{"id": "2758590", "revid": "43204", "url": "https://it.wikipedia.org/wiki?curid=2758590", "title": "FC Ginevra", "text": ""}
{"id": "2758591", "revid": "43204", "url": "https://it.wikipedia.org/wiki?curid=2758591", "title": "FC Gen\u00e8ve", "text": ""}
{"id": "2758593", "revid": "478814", "url": "https://it.wikipedia.org/wiki?curid=2758593", "title": "Ostrava Open 1996", "text": "L'Ostrava Open 1996 \u00e8 stato un torneo di tennis giocato sul sintetico indoor. \u00c8 stata la 3\u00aa edizione dell'Ostrava Open, che fa parte della categoria World Series nell'ambito dell'ATP Tour 1996. \nSi \u00e8 giocato a Ostrava in Repubblica Ceca,dal 14 al 20 ottobre 1996.\nCampioni.\nSingolare.\n David Prinosil ha battuto in finale Petr Korda 6\u20131, 6\u20132\nDoppio.\n Sandon Stolle / Cyril Suk hanno battuto in finale Karol Ku\u010dera / J\u00e1n Kro\u0161l\u00e1k 7\u20136, 6\u20133"}
{"id": "2758595", "revid": "478814", "url": "https://it.wikipedia.org/wiki?curid=2758595", "title": "Ostrava Open", "text": ""}
{"id": "2758598", "revid": "422409", "url": "https://it.wikipedia.org/wiki?curid=2758598", "title": "Littoral combat ship", "text": ""}
{"id": "2758601", "revid": "767487", "url": "https://it.wikipedia.org/wiki?curid=2758601", "title": "Tel Aviv Open 1996", "text": "Il Tel Aviv Open 1996 \u00e8 stato un torneo di tennis giocato sul cemento. \u00c8 stata la 17\u00aa edizione del Tel Aviv Open, che fa parte della categoria World Series nell'ambito dell'ATP Tour 1996. Si \u00e8 giocato all'Israel Tennis Centers di Ramat HaSharon in Israele,dal 14 al 20 ottobre 1996.\nCampioni.\nSingolare.\n Javier S\u00e1nchez ha battuto in finale Marcos Ondruska 6\u20134, 7\u20135\nDoppio.\n Marcos Ondruska / Grant Stafford hanno battuto in finale Noam Behr / Eyal Erlich 6\u20133, 6\u20132"}
{"id": "2758604", "revid": "547034", "url": "https://it.wikipedia.org/wiki?curid=2758604", "title": "La moglie del dio dei fuochi", "text": "La moglie del dio dei fuochi \u00e8 un romanzo di Amy Tan del 1991, che come molte delle sue opere tratta della ricerca di identit\u00e0 delle donne cinesi-statunitensi e del rapporto, in questo contesto, tra madre e figlia.\nTrama.\nIl libro si apre con la voce narrativa di Pearl Louie Brandt, figlia nata in America da madre cinese e padre cinese-statunitense, e che attualmente vive a San Jose e lavora come logopedista. La storia inizia quando la madre di Pearl, Winnie Louie, chiama la figlia per chiederle di partecipare, insieme alla sua famiglia, alla festa di fidanzamento di suo cugino Bao-Bao a San Francisco. Pearl \u00e8 riluttante a fare il favore alla madre, poich\u00e9 si sente poco coinvolta dalla parte cinese della sua famiglia e sente molto di pi\u00f9 la sua identit\u00e0 come americana, forse anche a causa del fatto che ha sposato Phil, un uomo americano. Tuttavia, si sente obbligata a partecipare alle festivit\u00e0 di famiglia, perch\u00e9 sa che altrimenti si sentirebbe colpevole. Due giorni prima della festa, Pearl riceve un'altra chiamata dalla madre, che le spiega che la zia Du \u00e8 morta e che i suoi funerali si terranno il giorno dopo la festa di fidanzamento. Sentendosi un grande fardello sulle spalle, Pearl parte finalmente per San Francisco insieme al marito ed alle due figlie, Tessa e Cleo.\nPrima del ritorno di Pearl nella citt\u00e0 natale di San Francisco, sua zia Helen, madre di Bao-Bao che \u00e8 co-proprietaria di un negozio di fiori insieme a Winnie, le fa una richiesta: le intima di dire alla madre che lei (Pearl) ha la sclerosi multipla, segreto che tutti tranne Winnie conoscono in famiglia. Helen insiste, inoltre, sul fatto di soffrire di un tumore maligno e di non voler morire senza che Winnie sia a conoscenza della malattia della figlia. Helen aggiunge che, se Pearl non racconter\u00e0 tutto alla madre, lo far\u00e0 lei stessa.\nSuccessivamente, la stessa Helen parla con Winnie e le raccomanda di raccontare tutta la verit\u00e0 sul suo passato a Pearl, perch\u00e9 non potrebbe sopportare di portarsi tali segreti fin nella tomba. Il lettore, in seguito, scoprir\u00e0 che Helen sa che il proprio tumore \u00e8 benigno, ma user\u00e0 la scusa della sua ipotetica morte imminente come pretesto per forzare madre e figlia ad essere oneste l'una con l'altra.\n\u00c8 a questo punto che il romanzo passa al punto di vista narrativo di Winnie Louie, che racconta a Pearl la storia del suo passato. Prima di arrivare negli Stati Uniti, Winnie, il cui vero nome era Weili, ha sopportato indicibili conflitti, lotte e sofferenze. Da piccola fu abbandonata dalla madre, che era una moglie minore e secondaria del padre, e non comprese mai la misteriosa sparizione della persona che l'aveva data alla luce. Fu invece costretta a vivere con suo zio, che aveva due mogli (Zia Nuova e Zia Vecchia), e non si sent\u00ec mai realmente amata come sua cugina Peanut, vera figlia dello zio. Tuttavia, quando giunse il momento giusto, le zie di Weili organizzarono il suo matrimonio tradizionale e, grazie all'educazione ed alla stabilit\u00e0 economica del padre originario che l'aveva abbandonata, le fu assicurata anche una buona dote.\nIl matrimonio con Wen Fu, che gi\u00e0 prima corteggiava Peanut ma trasfer\u00ec le sue attenzioni su Weili quando venne a sapere che il suo vero padre era molto benestante, si rivel\u00f2 in realt\u00e0 un disastro. Wen Fu era un uomo offensivo e crudele, non solo fisicamente, ma anche psicologicamente ed emozionalmente, e Weili riusc\u00ec appena a sopravvivere alle sofferenze da lui causate, acuite dallo scoppio e dal passaggio attraverso tutta la seconda guerra mondiale. Durante la sua vita, Weili perdette molti figli, dei quali qualcuno mor\u00ec appena nato o nacque gi\u00e0 morto, ed uno fu mandato via per scappare dalla crudelt\u00e0 di Wen Fu, ma mor\u00ec alla tenera et\u00e0 di 5 anni a causa dei morsi delle pulci. Il tema principale nel racconto di Winnie, e attraverso tutto il romanzo, \u00e8 che la donna aveva compiuto diversi atti importanti \"dietro le quinte\" dei quali il marito aveva preso tutto il merito, e lei associa la sua situazione a quella raccontata da un'antica fiaba cinese, quella di un uomo terribile e crudele con sua moglie, che non ha nessun riguardo per tutto ci\u00f2 che lei fa per lui, ma continua a prendersi tutti i meriti in pubblico e ad essere conosciuto come \"Il Dio dei Fuochi\".\nFu durante il periodo della guerra che Weili divenne amica di Helen, il cui nome cinese \u00e8 Hulan, e raccontando a Pearl della loro amicizia, Winnie le rivela che lei ed Helen non sono mai state davvero imparentate come la famiglia in America crede. Le due erano solo molto amiche, ed avevano passato insieme momenti di avversit\u00e0 e privazioni. Quando Weili conobbe il padre di Pearl, Jimmie Louie, e si trasfer\u00ec in America prendendo il nome di Winnie, ment\u00ec a tutti e disse che Helen era la moglie del suo defunto fratello solo per permettere l'immigrazione dell'amica.\nA Pearl \u00e8 sempre stato detto che il suo padre biologico era Jimmie Louie, marito e padre di buon cuore, oltre che ministro della chiesa battista cinese, tuttavia egli mor\u00ec quando Pearl era adolescente, e l'allora ragazzina si trov\u00f2 ad affrontare un periodo di rabbia e dolore. Winnie le spiega che lei ed il futuro marito si conobbero in Cina, ad un ballo di militari americani. Egli era una persona estremamente gentile e simpatica, e diede i nomi occidentali a tutte le ragazze cinesi presenti al ballo; i due si innamorarono, e Jimmie la aiut\u00f2 a fuggire dal suo tormentato matrimonio. Nella cultura cinese, per ottenere un divorzio i documenti devono essere firmati da due testimoni, ed al tempo furono Helen e la zia Du che assunsero questo ruolo. Tuttavia, ad un primo tentativo, Wen Fu strapp\u00f2 i documenti di divorzio, e quando Winnie si ripresent\u00f2 con le carte firmate acconsent\u00ec, ma prima la stupr\u00f2. Il pi\u00f9 grande segreto della storia che Winnie racconta a Pearl \u00e8 quello della violenza sub\u00ecta dall'ex-marito e che \u00e8 stato il reale momento del concepimento della figlia. Solo quando ricevette la conferma della morte di Wen Fu pervenutale dalla Cina, Winnie inizi\u00f2 a sentirsi davvero libera da tutte le sue sofferenze. Credendo di informare Helen di questo segreto per la prima volta nella sua vita, Winnie continua dicendo che ha sempre tentato di amare Pearl pi\u00f9 di tutto perch\u00e9 pensava fosse la figlia di Wen Fu, non solo per la sua somiglianza con il bambino di 5 anni perso in Cina. Tuttavia, la sorpresa pi\u00f9 grande per Winnie viene da Helen, che le svela che aveva sempre saputo tutto dello stupro, rendendosene conto in quel tempo lontano non appena la giovane Weili era tornata a casa dopo l'incontro con Wen Fu.\nDopo la storia raccontata da Winnie, finalmente anche Pearl le rivela il segreto della sua malattia, e quando arriva il momento del matrimonio di Bao-Bao, madre e figlia hanno imparato a conoscersi meglio e ad apprezzare le rispettive idee, credenze e prese di posizione. Verso la fine della storia, vediamo Winnie recarsi in un negozio che vende articoli religiosi, e vi trova un piccolo altare con in cima una Dea senza nome. Il commerciante le vende l'articolo a met\u00e0 prezzo, poich\u00e9 si crede che una divinit\u00e0 senza nome porti cattiva sorte, tuttavia Winnie lo porta alla figlia e rinomina la dea \"Signora Senzadolore\", in onore della moglie del dio dei fuochi, che ha sopportato di tutto senza ricevere nessun riconoscimento per tutto ci\u00f2 che aveva fatto, e tuttavia ha sempre mantenuto la sua forza. Nella scena finale del romanzo, Helen rivela che sta pianificando un viaggio in Cina, un viaggio che lei, Pearl e Winnie faranno insieme."}
{"id": "2758611", "revid": "1442080", "url": "https://it.wikipedia.org/wiki?curid=2758611", "title": "Eurocard Open 1996 - Singolare", "text": "Il singolare dell'Eurocard Open 1996 \u00e8 stato un torneo di tennis facente parte dell'ATP Tour.\nBoris Becker ha battuto in finale Pete Sampras 3\u20136, 6\u20133, 3\u20136, 6\u20133, 6\u20134.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "2758614", "revid": "1442080", "url": "https://it.wikipedia.org/wiki?curid=2758614", "title": "Paris Open 1996 - Singolare", "text": "Il singolare del Paris Open 1996 \u00e8 stato un torneo di tennis facente parte dell'ATP Tour.\nThomas Enqvist ha battuto in finale Evgenij Kafel'nikov 6\u20132, 6\u20134, 7\u20135.\nTeste di serie.\nTutte le teste di serie hanno ricevuto un bye per il 2\u00ba turno."}
{"id": "2758626", "revid": "729019", "url": "https://it.wikipedia.org/wiki?curid=2758626", "title": "Manchester City Football Club 2006-2007", "text": "Questa pagina raccoglie i dati riguardanti il Manchester City Football Club nelle competizioni ufficiali della stagione 2006-2007."}
{"id": "2758630", "revid": "1543377", "url": "https://it.wikipedia.org/wiki?curid=2758630", "title": "Movistar Open 1996", "text": "Il Movistar Open 1996 \u00e8 stato un torneo di tennis giocato sulla terra rossa.\n\u00c8 stata la 4\u00aa edizione del Movistar Open, che fa parte della categoria World Series nell'ambito dell'ATP Tour 1996.\nSi \u00e8 giocato a Santiago in Cile, dal 4 all'11 novembre 1996.\nCampioni.\nSingolare.\n Hern\u00e1n Gumy ha battuto in finale Marcelo R\u00edos 6-4, 7-5\nDoppio.\n Fernando Meligeni / Gustavo Kuerten hanno battuto in finale Dinu Pescariu / Albert Portas 6-4, 6-2"}
{"id": "2758639", "revid": "287204", "url": "https://it.wikipedia.org/wiki?curid=2758639", "title": "Movistar Open 1996 - Singolare", "text": "Il singolare del Movistar Open 1996 \u00e8 stato un torneo di tennis facente parte dell'ATP Tour.\nSl\u00e1va Dosed\u011bl era il detentore del titolo, ma quest'anno non ha partecipato.\nHern\u00e1n Gumy ha battuto in finale 6\u20134, 7\u20135 Marcelo R\u00edos."}
{"id": "2758640", "revid": "228587", "url": "https://it.wikipedia.org/wiki?curid=2758640", "title": "Tilak", "text": ""}
{"id": "2758641", "revid": "438678", "url": "https://it.wikipedia.org/wiki?curid=2758641", "title": "Le schiave della citt\u00e0", "text": "Le schiave della citt\u00e0 (\"Lady in the Dark\") \u00e8 un film del 1944 diretto da Mitchell Leisen e interpretato da Ginger Rogers nella parte che, sul palcoscenico, era stata di Gertrude Lawrence. Il film \u00e8 basato sul musical del 1941 \"Lady in the Dark\" scritto da Kurt Weill (musiche), Ira Gershwin (parole) e Moss Hart (libretto), che and\u00f2 in scena a Broadway il 23 gennaio 1941. Mischa Auer ha il ruolo di Paxton che, a Broaway, era stato interpretato da Danny Kaye. La giovane Gail Russell, qui al suo secondo film, appare nel ruolo dell'adolescente Barbara.\nIl film ricevette tre candidature agli Oscar: per la miglior fotografia, miglior colonna sonora e miglior scenografia.\nProduzione.\nIl film fu prodotto dalla Paramount Pictures. Venne girato a Hollywood, negli studi della Paramount al 5555 di Melrose Avenue e le riprese durarono dal 9 dicembre 1942 al 20 marzo 1943.\nDistribuzione.\nDistribuito dalla Paramount Pictures, il film usc\u00ec nelle sale cinematografiche statunitensi il 10 febbraio 1944. Furono organizzate due prime, una nazionale il 9 febbraio a Hollywood, una cittadina a New York il 22 febbraio 1944. Il film ebbe una distribuzione internazionale."}
{"id": "2758644", "revid": "31360", "url": "https://it.wikipedia.org/wiki?curid=2758644", "title": "Potenziali evento-correlati", "text": ""}
{"id": "2758647", "revid": "1590006", "url": "https://it.wikipedia.org/wiki?curid=2758647", "title": "Buena Vista International", "text": ""}
{"id": "2758649", "revid": "2108263", "url": "https://it.wikipedia.org/wiki?curid=2758649", "title": "Mihnea I cel R\u0103u", "text": "Biografia.\nFiglio dell'Impalatore e di una non specificata nobildonna rumena, Mihnea \"il cattivo\" (cel R\u0103u) condivise la nomea ed il fato del padre. Mihnea pass\u00f2 i primi anni della sua vita ad Istanbul, ostaggio del sultano Maometto II a garanzia della fedelt\u00e0 di suo padre nei confronti dell'Impero ottomano. Il giovane giunse alla corte di Maometto in una data non precisata tra il 1456 ed il 1458 e vi rimase fino al 1462, quando suo padre venne deposto per volont\u00e0 di Mattia Corvino. Mihnea lasci\u00f2 a questo punto Istanbul e ripar\u00f2 nel Regno d'Ungheria.\nAlla morte dell'Impalatore (1476), Mihnea cominci\u00f2 una vita da esule ribelle, affiancato e protetto dai boiari che erano rimasti fedeli fino all'ultimo a Draculea. I suoi rapporti con Mattia Corvino rimasero sostanzialmente buoni se Mihnea viene annoverato tra i principi della cerchia del sovrano ancora nel 1483. Intorno al 1495 Mihnea era presumibilmente di base a Sibiu (Transilvania) insieme al fratellastro Vlad, erede legittimo dell'Impalatore. I due eredi di Draculea complottarono insieme per impedire l'ascesa al trono del cugino Radu IV cel Mare ma fallirono: Vlad venne confinato nel Banato dal re ungherese Ladislao e Mihnea venne formalmente confinato a Sibiu sotto la responsabilit\u00e0 delle autorit\u00e0 cittadine.\nPrivo di appoggi da parte dell'Ungheria, Mihnea si rivolse ai turchi, entrando nell'orbita del potente \"Bey\" di Nicopoli, Maometto Bey Mihaloglu. Alla morte di Radu cel Mare (1508), Mihnea occup\u00f2 il trono valacco con l'appoggio della potente famiglia dei Craiove\u0219ti e l'anno successivo (1509) affianc\u00f2 al trono il figlio Mircea III Dracul. Il breve regno di Mihnea fu caratterizzato da enormi atrocit\u00e0: il Dr\u0103cule\u0219ti infier\u00ec sia contro i boiari (gli stessi Craiove\u0219ti ripararono ad Istanbul), sia contro i turchi, tanto che il sultano Bayezid II fece mettere a morte il giovane figlio di Mihnea, Milos, inviato come ostaggio alla corte ottomana nel 1509. Per ordine della Sublime Porta, \"bey\" Mihaloglu intervenne in Valacchia nel gennaio 1510, costringendo Mihnea alla fuga. Costretto a riparare in Transilvania, il voivoda venne assassinato presso la cattedrale cattolica di Sibiu da un serbo al soldo dei Craiove\u0219ti, Dimitrije Iaxici.\nL'assassino venne trucidato la sera stessa dal figlio di Mihnea, Mircea, e dai suoi uomini. Quasi certamente cattolico, come si evince dalle circostanze della sua morte, Mihnea venne sepolto a Sibiu, nel medesimo tempio presso il quale era stato ucciso. Sua moglie Voica rest\u00f2 del pari nella citt\u00e0 transilvana, ove crebbe i figli: il giovane Mircea, Milo\u0219 e la figlia Ruxandra."}
{"id": "2758652", "revid": "767487", "url": "https://it.wikipedia.org/wiki?curid=2758652", "title": "Sportclub Veltheim", "text": "Lo Sportclub Veltheim \u00e8 una societ\u00e0 calcistica svizzera, con sede a Winterthur, citt\u00e0 del Canton Zurigo.\nIl club, \u00e8 stato fondato il 29 agosto 1915 da alcuni giovani calciatori delusi dalla fusione dell\"'FC Veltheim\" con il FC Winterthur.\nHa disputato 4 tornei consecutivi di Serie A negli anni venti.\nAttualmente disputa il torneo di Terza Lega (gruppo 4), sesta divisione nazionale. La seconda squadra disputa il campionato immediatamente inferiore, la Quarta Lega."}
{"id": "2758657", "revid": "43204", "url": "https://it.wikipedia.org/wiki?curid=2758657", "title": "SC Veltheim Winterthur", "text": ""}
{"id": "2758658", "revid": "124808", "url": "https://it.wikipedia.org/wiki?curid=2758658", "title": "Aaron Gillespie will make you a star", "text": ""}
{"id": "2758660", "revid": "599013", "url": "https://it.wikipedia.org/wiki?curid=2758660", "title": "Vab", "text": ""}
{"id": "2758663", "revid": "767487", "url": "https://it.wikipedia.org/wiki?curid=2758663", "title": "Milano... difendersi o morire", "text": "Milano... difendersi o morire \u00e8 un film italiano del 1978 diretto da Gianni Martucci.\nTrama.\nPino Scalise, un giovane siciliano che ha appena scontato sei anni di prigione per rapina, si stabilisce a Milano, presso uno zio. Recatosi con un equivoco amico presso una casa d'appuntamenti, scopre che sua cugina Marina \u00e8 stata plagiata e costretta a prostituirsi dalla banda di un boss del luogo, Don Ciccio. Decide quindi di attivarsi, allo scopo di fare uscire la ragazza dal giro.\nIl commissario Morani, sicuro che l'ex detenuto torner\u00e0 nel giro dell'organizzazione criminale, gli concede la patente di guida con la speranza che lo stesso lo conduca in mezzo ai loschi traffici di Don Ciccio. Questi, infatti, ben presto ricatta Pino che nel frattempo per mezzo dello zio ha ottenuto il posto di autista per una ditta di fiori artificiali, si trova costretto a guidare un autocarro sul quale Don Ciccio lo ha obbligato a caricare della droga. Prima che il carico passi la frontiera della Svizzera, la polizia lo intercetta e Morani, mettendosi a fianco di Pino, divenuto ormai un informatore della Polizia, smaschera con lui la banda di Don Ciccio.\nCritica.\nPer \"il Morandini\" la vicenda del commissario Morani impegnato a ricredersi sul conto di un ex carcerato \u00e8 trattata internamente a un \"filmaccio poliziottesco con violenza ed erotismo a buon mercato\".\nSecondo \"Il Messaggero\" del 1\u00ba luglio 1978 il film - \"irrealistico e a volte melodrammatico\" - evita \"di cadere nei qualunquistici richiami all'ordine\", salvandosi \"sul piano spettacolare\".\nDi diversa opinione \"Il Corriere della Sera\" che, a firma di Leonardo Autera, defin\u00ec il film in una recensione del 2 luglio 1978 \"un impasto indigesto di luoghi comuni tratti dai pi\u00f9 squallidi e melodrammatici fumetti d'azione\".\nRitenuto \"raffazzonato\" a causa di una regia non sufficientemente all'altezza, realizzato con \"estrema indigenza di mezzi e senza un minimo di tensione\", il film combina - a parere di questa critica - \"motivi patetici, esplosioni di violenza e intermezzi erotici in una stereotipata e anonima ambientazione che con Milano ha ben poco da spartire\".\nAnalogamente criticato \u00e8 il lavoro svolto sui personaggi, \"tagliati con l'accetta\" e comunque tali \"da scoraggiare anche interpreti meno sprovveduti di quelli prescelti\".\nIncassi.\n\"Milano... difendersi o morire\" venne distribuito nel circuito cinematografico italiano il 5 febbraio del 1978 ed incass\u00f2 593.395.110 lire dell'epoca.\nIn Germania Ovest fu messo in distribuzione solo alcuni anni dopo, a partire dal 10 luglio 1981.\nHome video.\nLa versione home video \u00e8 stata distribuita dalla Rex Films Home Video. In alcune copie la regia \u00e8 firmata George Hilton.\nOltre all'edizione greca in VHS della Rex Films Home Video, il film \u00e8 uscito in videocassetta in Italia per Avofilm.\nCuriosit\u00e0.\nIl film \u00e8 citato nel documentario del 2005 di David Gregory \"Ban the Sadist Videos!\"."}
{"id": "2758664", "revid": "7", "url": "https://it.wikipedia.org/wiki?curid=2758664", "title": "Milano...difendersi o morire", "text": ""}
{"id": "2758670", "revid": "260676", "url": "https://it.wikipedia.org/wiki?curid=2758670", "title": "Hermann Obrist", "text": "Obrist fu un esponente di rilievo dello Jugendstil. Ha studiato botanica e storia, e la sua opera artistica, soprattutto nel campo delle arti applicate, \u00e8 stata fortemente influenzata dai propri studi.\nNel 1902 a Monaco, Obrist fond\u00f2 con Wilhelm von Debschitz ed altri artisti i \"Laboratori di insegnamento e sperimentazione per l'arte applicata e le belle arti\", all'interno dei quali fu il direttore della sezione di modellatura e scultura fino al 1904. Fra gli studenti della scuola vi fu anche Ludwig Hirschfeld Mack, che pi\u00f9 avanti avrebbe insegnato al Bauhaus.\nObrist commission\u00f2 all'amico August Endell la progettazione del proprio studio a Monaco, che fu realizzato nel 1897 e distrutto nel 1944."}
{"id": "2758678", "revid": "767487", "url": "https://it.wikipedia.org/wiki?curid=2758678", "title": "L'avventura viene dal mare", "text": "L'avventura viene dal mare (\"Frenchman's Creek\") \u00e8 un film del 1944 diretto da Mitchell Leisen.\nTratto da un romanzo di Daphne Du Maurier, \u00e8 ambientato in Cornovaglia al tempo di Carlo II e racconta dell'amore tra un'aristocratica inglese e un pirata francese: i due personaggi sono interpretati da Joan Fontaine (che all'epoca era sotto contratto di David O. Selznick) e da Arturo de C\u00f3rdova. La colonna sonora \u00e8 firmata da Victor Young e incorpora il tema del \"Chiaro di luna\" di Claude Debussy."}
{"id": "2758749", "revid": "287204", "url": "https://it.wikipedia.org/wiki?curid=2758749", "title": "1806-20", "text": ""}
{"id": "2758760", "revid": "110157", "url": "https://it.wikipedia.org/wiki?curid=2758760", "title": "Cropani", "text": "Cropani (IPA: , \"Krop\u00e0nion\" in greco bizantino) \u00e8 un comune italiano di abitanti della provincia di Catanzaro in Calabria.\nGeografia fisica.\nTerritorio.\nNella parte collinare del territorio, caratterizzata dalla presenza della macchia mediterranea e di estesi oliveti, si trova il centro abitato pi\u00f9 antico (chiamato talvolta \"Cropani Superiore\", che ospita la sede municipale). Dall'altra parte del fiume Crocchio, che bagna l'intero territorio fino a sfociare nello Ionio, trova spazio la piccola frazione di Cuturella di Cropani. Mentre nella marginale zona pianeggiante \u00e8 situata l'altra frazione Cropani Marina, un centro abitato che si estende dal mare alla Strada statale 106 Jonica. L'escursione altimetrica risulta essere pari a 704 m s.l.m..\nSecondo la classificazione sismica italiana, il comune di Cropani appartiene alla zona 2 (sismicit\u00e0 media).\nClima.\nIl clima \u00e8 tipicamente mediterraneo, con estati torride e caratterizzate da siccit\u00e0; gli inverni sono miti con rare gelate e notevole piovosit\u00e0. L'escursione termica annuale \u00e8 limitata, essendo intorno ai 20\u00a0\u00b0C.\nQui di seguito le medie mensili di alcune grandezze meteorologiche riferite al territorio cropanese. \nOrigini del nome.\nLa parola \"Cropani\" deriva dal greco \"kropos\", che significa letteralmente \"letame\", nell'accezione di \"terra grassa, fertile\".\nStoria.\nOrigini.\nSi \u00e8 ipotizzato che i primi insediamenti siano sorti in seguito all'emigrazione degli abitanti di due citt\u00e0 distrutte o scomparse: Erapolis, nei pressi del fiume Crocchio, e Atenapolis situata vicino al fiume Simeri. Ad avvalorare questo scenario vi \u00e8 il rinvenimento, nei pressi dell'odierna Cropani Marina e del Crocchio, di reperti di una citt\u00e0 distrutta. Nonostante la sua origine sia incerta, alcune fonti concordano per quella bizantina, da collocarsi nel VI secolo, l'epoca in cui giunsero dei monaci basiliani che scelsero questo luogo perch\u00e9 strategico per difendersi da attacchi stranieri. Comunque, la cittadina gi\u00e0 esisteva intorno all'800. A tal proposito, lo storico seicentesco cropanese Giovanni Fiore ha raccontato che nell'anno 831 giunsero nei pressi di Cropani alcuni mercanti veneziani, tornati da Alessandria d'Egitto dove avevano prelevato le spoglie dell'evangelista Marco. Secondo questa ricostruzione, la nave affront\u00f2 una vigorosa tempesta e naufrag\u00f2 in corrispondenza della spiaggia cropanese. Gli abitanti del luogo soccorsero i mercanti e questi, come segno di riconoscenza, donarono loro un frammento della rotula del ginocchio destro del santo, custodito nella chiesa di Santa Maria Assunta (il Duomo). Inoltre, in seguito, i veneziani concessero ai cropanesi la cittadinanza onoraria di Venezia, come risultava da documenti andati distrutti nell'incendio del municipio del 1947.\nPeriodo medievale.\nAl dominio bizantino subentr\u00f2, nel 1050, quello normanno durante il quale furono erette grandi cattedrali e palazzi: inizi\u00f2 cos\u00ec il lungo periodo feudale. A partire dal 1240 sotto il dominio dei conti D'Aquino, Cropani fece parte della Contea di Belcastro. Resasi autonoma nel 1375 venne governata dai baroni della famiglia Ruffo. Successivamente, dopo un susseguirsi di signori, con un decreto regio nel 1444 Alfonso V d'Aragona accorp\u00f2 Cropani al Regio Demanio. Dur\u00f2 solo cinque anni (1460-1465) la signoria della potente casata napoletana dei Sanseverino, dopo di che Ferdinando I riport\u00f2 Cropani nel Regio Demanio. Dopo un lustro il governo pass\u00f2 a Ferdinando di Guevara che lo tenne fino al 1486. Nel 1527 Cropani sub\u00ec un saccheggio da parte dei francesi e l'anno dopo fu colpita dalla peste che uccise 1.400 persone. Nel XVI secolo pass\u00f2 al governo spagnolo di Costanza d'Avalos che lo cedette, nel 1541, al nipote Alfonso che lo vendette a sua volta, l'anno successivo, a Ferrante d'Aragona. Nel 1562 fu incendiata dai turchi; l'anno successivo, invece, fu saccheggiata dagli uomini del brigante Marco Berardi, detto re Marcone. Il 13 luglio 1586 sub\u00ec un nuovo attacco da parte dei turchi e ne usc\u00ec semidistrutta.\nPeriodo moderno.\nMolti altri signori si alternarono al governo di Cropani fino al 1806, tra cui Pietrantonio Ferrari, poi and\u00f2 ai Sersale fino ai Ravaschieri, fra il 1615 e il 1701. Nel 1735 Cropani ebbe l'onore di ricevere in visita Re Carlo III di Spagna, l'allora sovrano del Regno delle Due Sicilie. In seguito fu sotto il dominio dei De Fiore di Nicastro. Il terremoto del 1783 provoc\u00f2 alcuni danni agli edifici: ne rende testimonianza il successivo rifacimento interno della Collegiata dell'Assunta. L'ordinamento amministrativo deciso dal Generale Championnet nel 1799 includeva Cropani nel Cantone di Catanzaro, Dipartimento della Sagra. L'ufficio postale, come istituto, fu fondato nel 1806; l'anno successivo Cropani fu dichiarata sede del Registro e di notaio. Sempre nel 1807, fu Luogo nel Governo di Belcastro e nel 1811 fu elevato a Comune e Capoluogo di Circondario. Nel 1946 vi venne aggregata la frazione di Cropani Marina, fino ad allora suddivisa fra i comuni di Albi e di Magisano.\nMonumenti e luoghi d'interesse.\nIl nucleo artistico di Cropani \u00e8 rappresentato dal Duomo e dalle altre chiese minori. Per quanto riguarda gli edifici civili, meritano di essere menzionati alcuni palazzi storici, la Torre di guardia di Crocchia e l'Antica Porta che in passato sanciva l'ingresso nell'attuale centro storico paesano.\nArchitetture civili e militari.\nIl Palazzo Colucci \u00e8 un edificio costruito su due livelli nei primi anni del Novecento. La facciata principale in pietra contiene due piccoli balconi in ferro battuto; il portale \u00e8 ad arco in pietra di granito. Nell'interno sono conservati gli arredi dell'epoca; dall'atrio si accede ad una scala che conduce al piano superiore. Il complesso comprende anche un ampio giardino con annessi diversi stabili, in passato adibiti alla frangitura delle olive, che custodiscono l'antica macina a due ruote con torchio\nIl palazzo Quaranta, costituito da due livelli, \u00e8 dei primissimi anni dell'800. La costruzione \u00e8 appartenuta a varie famiglie notabili tra cui le famiglie Corabi e Dolce fino al 1919. Nel 1919 il palazzo fu acquistato da Quaranta Pietro, emigrato in America a Utica N.Y. ; attualmente \u00e8 posseduto dai suoi eredi (fam. Commisso).\nIl palazzo presenta una facciata con portale ad arco in pietra tufacea e all'interno dell'androne si pu\u00f2 ammirare un dipinto del pittore cropanese Giuseppe Colucci raffigurante l'Immacolata Concezione.\nIl Palazzo De Paola presenta una facciata con un portale ad arco a blocchi tufacei, con un portico sormontato da una balconata in pietra che percorre l'intero perimetro della facciata.\nLa Torre di Crocchia, di cui ormai restano solo i ruderi, era l'antica torre di guardia eretta per difendersi da possibili attacchi provenienti dalla costa ionica. La sua costruzione \u00e8 stata iniziata intorno al 1594; il mastro addetto all'edificazione, durata un paio di decenni, era Adante o Dante Cafaro, al quale i Gesuiti tre anni pi\u00f9 tardi commissionarono la costruzione di una torre nel vicino villaggio di San Leonardo. In una fase successiva, come emerge da alcuni documenti notarili dell'epoca, la torre fu utilizzata come magazzino dove venivano depositati legname e grano.\nL'Antica Porta (XIII secolo) \u00e8 costituita da un ampio arco in granito posto all'ingresso del borgo, nei pressi della piazza principale; esso d\u00e0 accesso al centro abitato, direttamente sulla facciata principale della collegiata della chiesa dell'Assunta.\nAltre costruzioni.\nLungo la SS180, la strada principale che attraversa il centro cittadino, si incontra il Monumento ai Caduti per la Patria della prima e seconda guerra mondiale. La statua ritrae un soldato ferito sorretto dalle braccia della madre Italia. Il monumento in marmo di Carrara \u00e8 stato realizzato dall'artista di Pietrasanta Ubaldo Arzellino. Venne inaugurato nel 1935 in presenza delle maggiori autorit\u00e0 provinciali.\nTra le altre costruzioni di interesse storico-artistico occorre ricordare: la chiesa dismessa di Sant'Anna (XVI secolo); il museo \"Casa della cultura\" (XVI secolo); la casa natale del Beato Paolo De Ambrosis (1432-1489); la casa canonica (XIX secolo); le \"Sette Colonne\", ossia le rovine del monastero \"Santa Maria della Sana\" (1687); il monastero \"Beata Vergine del Soccorso\" dei Frati Minori (XIV secolo), i cui ruderi si trovano nei pressi della casa canonica; la chiesa della Confraternita di San Sebastiano (XIV secolo), i cui resti si trovano di fronte alla Collegiata dell'Assunta, nelle immediate vicinanze del vecchio Municipio; il monumento del Calvario, restaurato nel 2008, nei pressi della chiesa di Sant'Antonio.\nLa comunit\u00e0 cropanese ha inoltre onorato la memoria di tre suoi importanti concittadini (il pi\u00f9 volte citato Beato Paolo, Padre Giovanni Fiore e il medico Agazio Traversa) con tre rispettive statue.\nSiti archeologici.\nAlcuni scavi archeologici hanno portato alla luce i resti di una villa rustica romana, risalente alla prima fase della costruzione di impianti rurali, di epoca tardo-repubblicana, verso la fine del II secolo a.C. Sono visibili molti resti delle mura della villa con alzate di 70/80\u00a0cm; \u00e8 altres\u00ec riconoscibile la \"pars fructuaria\" (zona produttiva), documentata da parte di un'ara di un torchio vinario e da un \"lacus vinarius\" a pianta rettangolare, costituito da muretti in mattoni rivestiti, internamente ed esternamente, da malta idraulica. Suddetto torchio, probabilmente, era usato per la premitura delle vinacce e per la successiva decantazione del mosto. Si pensa che la villa fu abbandonata nella prima met\u00e0 del I secolo a.C., presumibilmente per essere annessa ad un pi\u00f9 esteso latifondo.\nSociet\u00e0.\nTradizioni e folclore.\nSecondo la tradizione la nave che trasportava a Venezia le reliquie di Marco evangelista, trafugate da marinai veneziani ad Alessandria d'Egitto, trov\u00f2 rifugio sulle coste di Cropani. In segno di gratitudine il capitano don\u00f2 alla citt\u00e0 una reliquia (un frammento di rotula) conservata nel suo duomo di et\u00e0 romanica, al 2019 sottoposto a restauro, che evidenzia nelle porte d'accesso l'arte muratoria della pietra a secco, tipica dell'epoca.\nCultura.\nScuole.\nL'Istituto Comprensivo Statale di Cropani \u00e8 costituito da sette plessi, per un totale di nove scuole dedicate all'istruzione pubblica. Cropani Superiore ospita una scuola dell'infanzia, una scuola primaria e la scuola secondaria di I grado \"Alfonso Dolce\". Nella frazione di Cropani Marina sono ubicate una scuola dell'infanzia, due scuole primarie e una scuola secondaria di I grado. Infine, Cuturella di Cropani annovera una scuola dell'infanzia e una scuola primaria.\nIl museo Antiquarium.\nDa pochi anni \u00e8 stato ristrutturato dalla Sovrintendenza ai Beni Culturali il Museo Archeologico Antiquarium, situato nel complesso della chiesa di Santa Caterina d'Alessandria.\nL'Antiquarium \u00e8 strutturato su due livelli: al piano terra sono posti undici pannelli che illustrano le caratteristiche geo-morfologiche del comprensorio del medio Ionio e dei principali siti archeologici ivi presenti (Sellia Marina, Sersale, Cropani, Botricello, Marcedusa). La stanza del piano soprano, collegata alla cappella sconsacrata dell'Oratorio di S. Anna, ospita sei vetrine fornite di materiale didattico, nelle quali sono esposti in ordine cronologico dei documenti che vanno dal periodo preistorico e protostorico all'et\u00e0 greca, ellenistica, romana e alto-medievale.\nMeritano di essere menzionate due teche dedicate all'et\u00e0 greca tardo-arcaica, che ospitano i reperti provenienti dall'area sacra (VI-V secolo a.C.) sita in localit\u00e0 Acqua di Friso, nella frazione Cropani Marina. Parimenti interessanti risultano i manufatti provenienti dalla chiesa situata in localit\u00e0 Basilicata e dalla Basilica di Botricello, entrambe datate VI-VIII secolo.\nIl Laboratorio Didattico Archeologico.\nIl laboratorio \u00e8 situato nei locali di un immobile di propriet\u00e0 comunale, posto di fronte alla chiesa di Santa Maria Assunta. Con esso si \u00e8 posto come obiettivo principale quello \"di avvicinare i ragazzi al mestiere dell'Archeologo in maniera semplice e diretta, attraverso non solo incontri didattici, ma soprattutto attraverso la loro partecipazione attiva ed operativa\". I partecipanti, guidati da archeologi di professione, sono invitati a fare delle ricerche attraverso tre fasi distinte:\nL'intero studio dovrebbe condurre alla stesura di schede informative su ciascun oggetto recuperato, nonch\u00e9 alla realizzazione della documentazione fotografica.\nCucina.\nPer quanto concerne l'ambito culinario, \u00e8 opportuno segnalare il ruolo dei prodotti agroalimentari locali. La loro trasformazione e conservazione crea degli appuntamenti fissi nonch\u00e9 dei veri e propri riti durante l'anno.\nL'autunno \u00e8 caratterizzato dalla produzione dell'olio, ottenuto frangendo le olive raccolte nei tanti uliveti presenti sulle colline cropanesi. Un ruolo di primo piano \u00e8 svolto dall'essiccazione delle castagne e dalla raccolta dei funghi, con i quali si preparano delle conserve.\nIn inverno, soprattutto durante il periodo natalizio, \u00e8 prassi diffusa cucinare le melanzane ripiene e le \"crespelle\" salate. Particolare risalto ricopre la macellazione del maiale con la produzione di insaccati, capicollo, sanguinaccio, \"risimogli\" o \"frisuli\", gelatina, frittole, ecc. Nelle giornate natalizie si preparano numerose variet\u00e0 di dolci tipici come le pitta'nchiuse, le \"crespelle\" zuccherate e le pignolate.\nIn primavera, nel corso delle festivit\u00e0 pasquali, la tradizione locale prevede la macellazione di agnelli e di capretti, per consumarli con amici e parenti, specialmente nel giorno di Pasquetta. \u00c8 altres\u00ec in uso la preparazione di dolci pasquali, il pi\u00f9 noto dei quali \u00e8 la cuzzupa, alla quale erano collegati riti di dono tra i fidanzati.\nL'estate \u00e8 il tempo della produzione di marmellate, di liquori tipici \u2014 come la \"cedratella\" e il liquore di limetta, della raccolta dell'origano e delle varie conserve con pomodori e peperoni.\nIn generale, la dieta popolare trova fondamento sui prodotti derivati dalla farina \u2014 come il pane di grano duro, la pitta, la pasta fresca tra cui gli \"mparrettati\" e i \"covatelli\", sui derivati del latte di pecora \u2014 ossia ricotta, pecorino, giuncata, ecc. \u2014 oltre che sui piatti poveri realizzati con legumi e cereali.\nTutta questa grande variet\u00e0 di prodotti tipici trova spazio espressivo nelle numerose sagre paesane, organizzate di solito in occasione delle festivit\u00e0.\nEventi.\nOgni anno, nel mese di agosto, a Cropani viene conferito il Premio Mar Jonio, ormai giunto alla decima edizione (2011). Questo premio viene assegnato a personalit\u00e0 che con le loro opere e la loro vita onorano il Mezzogiorno in Italia e all'estero. L'evento \u00e8 promosso dalla Basilica dell'Immacolata Arcidiocesi di Catanzaro-Squillace con il sostegno del Comune di Cropani, e con il patrocinio di Provincia di Catanzaro, Regione Calabria tramite l'Assessorato alla Cultura e del Credito Cooperativo Centro Calabria.\nIl comitato d'onore del Premio Mar Jonio nel 2010 era composto: dall'arcivescovo metropolita emerito di Catanzaro-Squillace mons. Antonio Cantisani; dall'ordinario di filosofia del diritto della Normale di Pisa prof. Domenico Corradini Broussard; dal vice caporedattore RAI dott. Pasqualino Pandullo; dal sindaco di Cropani Bruno Colosimo; dal \"principe\" Fulco Ruffo di Calabria e dal fondatore Luigi Stanizzi.\nRiconoscimenti sono andati, fra gli altri, al fotografo di scena Tommaso Le Pera, al regista Vittorio De Seta, al procuratore nazionale antimafia aggiunto Emilio Ledonne e all'inviato speciale RAI Igor Staglian\u00f2.\nCitt\u00e0 del Libro.\nDal 2014 Cropani fa parte della rete delle \"Citt\u00e0 del Libro\" con la manifestazione letteraria \"Festivaletteratura di Calabria \"Parole Erranti\"\", che si tiene ogni anno fra luglio e agosto.\nGeografia antropica.\nFrazioni.\nAltre localit\u00e0.\nFra le altre localit\u00e0 periferiche presenti nel territorio, occorre menzionare: \"Contrada Difesa\", situata nei pressi nella SS106 e al confine col comune di Botricello; \"Passo Crocchio\", sempre nei pressi della SS106, tra Cropani Marina e Botricello; infine il \"Villaggio Carrao\", nella frazione di Cropani Marina, \u00e8 un agglomerato di villette che ospita centinaia di turisti durante la stagione estiva, partecipando cos\u00ec allo sviluppo economico della zona marittima.\nEconomia.\nAgricoltura.\nLa zona collinare \u00e8 caratterizzata dalla diffusa coltivazione dell'ulivo, che si riverbera nella presenza di diversi oleifici a conduzione familiare attivi nel territorio circostante Cropani Superiore e Cuturella di Cropani. Seppur marginali rispetto agli uliveti, sono presenti numerosi vigneti, dedicati sostanzialmente all'autoproduzione di vino.\nNelle zone pi\u00f9 pianeggianti \u00e8 riscontrabile la coltivazione dei cereali (soprattutto grano e orzo), di alberi da frutto (in particolare pescheti e agrumeti), nonch\u00e9 di verdure e ortaggi tipicamente mediterranei (pomodori, peperoni, melanzane, zucchine, cetrioli, finocchi, cavoli, ecc.). Queste ultime colture sono pi\u00f9 diffuse nelle zone adiacenti al fiume Crocchio, raggiunte dal sistema di irrigazione.\nUna ricerca comparativa, indagante l'uso del suolo nel periodo 1953-1990 nella zona fra Cropani Marina e Steccato di Cutro, ha evidenziato una perdita di superficie utile per il settore agricolo pari al 25%. Fra le principali cause di tal fenomeno, sono state indicate le seguenti:\nAltre rilevanti problematiche, legate alla decadente produttivit\u00e0 agricola dei suoli, sono la perdita di sostanza organica, la salinizzazione e la desertificazione. Secondo recenti studi condotti nell'ambito del progetto europeo DESERTNET, il territorio cropanese fa parte di un'area critica C2/C3, quindi \u00e8 soggetto a un alto rischio di desertificazione.\nTurismo.\nNella zona marittima sono da segnalare numerosi residence e villaggi turistici, centri commerciali e diversi negozi con prodotti locali (olio, vino, conserve, latticini, insaccati, salami, pasta casereccia, peperoncino piccante, ecc.). Per ampi tratti la spiaggia sabbiosa \u00e8 costeggiata da una pineta e da eucalipti, in cui \u00e8 possibile anche trovare, nel periodo estivo, spazi adibiti al campeggio e ad attivit\u00e0 sportive quali il calcio a 5, il tennis e il beach volley. Merita menzione il fatto che la foce del Crocchio, che si trova proprio nel territorio di Cropani Marina, sia tra i siti d'importanza comunitaria (SIC) riconosciuti dall'Unione europea per la biodiversit\u00e0 vegetativa e zoologica, nonch\u00e9 per la qualit\u00e0 delle acque. Nel 2010 la Guida Blu redatta da Legambiente e dal Touring Club Italiano, \"che segnala le... localit\u00e0 costiere di mare che hanno scommesso sulla qualit\u00e0 a trecento sessanta gradi, coniugando l'offerta turistica al rispetto dell'ambiente,\" ha premiato la costa cropanese con due vele.\nPer quanto riguarda la zona collinare, sono proposti degli itinerari naturalistici ed escursionistici nel comprensorio del G.A.L. Valle del Crocchio, di cui fanno parte anche Cropani assieme ai comuni limitrofi di Sersale, Sellia Marina, Andali e Cerva. Lungo tali percorsi si possono apprezzare le cascatelle del fiume Crocchio, oltre a gole e monoliti. Ricca \u00e8 la fauna in questi luoghi; da segnalare specie rare come la salamandrina dagli occhiali, il nibbio, il gufo reale e comune, il gheppio, il corvo imperiale, il capovaccaio. La vegetazione, invece, \u00e8 caratterizzata dalla presenza di piante arbustive tipiche della macchia mediterranea (mirto, lentisco, fillirea, biancospino, ginestra, ferula, ampelodesma) e di boschi con prevalenza di lecci e roverelle nonch\u00e9, nei comuni pi\u00f9 elevati, di antichi castagneti da frutto.\nInfrastrutture e trasporti.\nStrade.\nLe due principali arterie stradali che attraversano il territorio sono la strada provinciale 158/1 (\"ex\" SS180), che collega Cropani Marina con Sersale \u2014 e la SS106 Ionica (costituente la strada europea E90), che lega la frazione di Cropani Marina ai centri limitrofi di Sellia Marina e Botricello. Inoltre, merita di essere menzionata la SP10, connettente Cropani con la frazione di Cuturella di Cropani.\nLa suddetta SP158/1 \u00e8 sottoposta ad adeguamento, che la trasformer\u00e0 in una strada extraurbana secondaria di tipo C1.\nFerrovie.\nCropani dispone di una stazione ferroviaria sulla Ferrovia Jonica, presso la frazione di Cropani Marina, in Piazza Alcide Cerri. Dista dal centro storico cittadino 9.5\u00a0km seguendo la strada provinciale 158/1 (\"ex\" SS180) e la SS106."}
{"id": "2758764", "revid": "300067", "url": "https://it.wikipedia.org/wiki?curid=2758764", "title": "Aaron Johnson (cestista 1983)", "text": "Carriera.\nAla-pivot di due metri, padre americano e madre italiana, Johnson In Italia ha vestito in Legadue le maglie dello Scafati Basket (2008-09) e dell'Aurora Fileni Jesi (2009-10, a gettone, per sostituire temporaneamente gli infortunati Keith Waleskowsky e Roberto Gabini). Nell'estate 2010 \u00e8 passato alla neopromossa Cestistica San Severo, sempre in Legadue. Nel marzo 2011 ha firmato per il Murcia.\nIl 20 settembre 2012 si accorda a gettone con la Sutor Basket Montegranaro per sostituire un mese l'infortunato Zach Andrews, ma poi l'accordo salta."}
{"id": "2758769", "revid": "29336655", "url": "https://it.wikipedia.org/wiki?curid=2758769", "title": "Zanazzo", "text": ""}
{"id": "2758770", "revid": "339392", "url": "https://it.wikipedia.org/wiki?curid=2758770", "title": "Parash\u00e0", "text": ""}
{"id": "2758771", "revid": "287204", "url": "https://it.wikipedia.org/wiki?curid=2758771", "title": "6801 Strekov", "text": ""}
{"id": "2758772", "revid": "219355", "url": "https://it.wikipedia.org/wiki?curid=2758772", "title": "Missili balistici", "text": ""}
{"id": "2758775", "revid": "287204", "url": "https://it.wikipedia.org/wiki?curid=2758775", "title": "6802 Cernovice", "text": ""}
{"id": "2758786", "revid": "287204", "url": "https://it.wikipedia.org/wiki?curid=2758786", "title": "10131 Stanga", "text": ""}
{"id": "2758804", "revid": "438678", "url": "https://it.wikipedia.org/wiki?curid=2758804", "title": "La casa sulla scogliera", "text": "La casa sulla scogliera (\"The Uninvited\") \u00e8 un film horror del 1944 diretto da Lewis Allen e interpretato da Ray Milland, tratto dal libro \"Uneasy Freehold\" di Dorothy Macardle.\nIl film \u00e8 stato candidato agli Oscar per la miglior fotografia in bianco e nero di Charles Lang.\nTrama.\nDue londinesi, il musicista e critico Roderick Fitzgerald e sua sorella Pamela, si innamorano di Windward House (Villa Ventosa nella versione italiana), una villa abbandonata a picco sul mare, vista durante una vacanza in provincia. Decidono di comperarla dal comandante Beech, che non vede l'ora di disfarsene, e di trasferirsi a vivere l\u00ec. Scopriranno ben presto che presenze sovrannaturali la abitano, manifestandosi con gemiti di dolore durante la notte, riverberando un'aura luminosa, provocando brividi di freddo o emanando un intenso profumo di mimosa.\nQueste manifestazioni si legano ad un oscuro episodio avvenuto durante l'infanzia della nipote dell'ex proprietario della casa: Stella Meredith rimase orfana della madre all'et\u00e0 di tre anni, quando questa precipit\u00f2 dall'alta scogliera antistante la casa, e da allora il nonno la prese a vivere con s\u00e9, anche in conseguenza dell'abbandono del padre, fuggito da quelle lande e andato a morire in solitudine da qualche parte in Europa continentale. Roderick, ben presto invaghitosi di Stella, si scontra con le reticenze dell'anziano parente che vuole tenere la giovane lontano dalla villa, essendo consapevole dell'influsso pericoloso che il luogo pu\u00f2 esercitare su di lei: questo timore verr\u00e0 confermato in poco tempo quando Stella, recatasi a cena dai Fitzgerald contravvenendo il divieto del nonno, cadr\u00e0 in una sorta di ipnosi correndo fuori di casa verso il precipizio, salvata all'ultimo momento da Roderick.\nIl medico del villaggio, dottor Scott, venuto a visitare Stella dopo l'incidente, ragguaglia i fratelli Fitzgerald sul m\u00e9nage \u00e0 trois che la loro casa aveva ospitato una ventina d'anni prima, tra il padre della ragazza, la bionda madre Mary Meredith e una zingara spagnola, Carmen, modella del padre pittore. Quest'ultima mor\u00ec di polmonite pochi giorni dopo la morte di Mary, da lei spinta gi\u00f9 dalla scogliera, stando al racconto di anziani vicini.\nNel frattempo il comandante Beech, allarmato dal pericolo incombente sulla nipote, la affida ad una vecchia, intima amica di Mary, miss Holloway, perch\u00e9 la porti con s\u00e9 e la accudisca. Miss Holloway, che da semplice infermiera \u00e8 divenuta negli anni la proprietaria e direttrice di una specie di sanatorio per malati di mente, rivela in realt\u00e0 una psiche disturbata. Venuta a sapere che i fratelli Fitzgerald insieme al dottor Scott stanno venendo a prelevare Stella dal sanatorio, trover\u00e0 il modo di rimandare la ragazza da sola di notte alla casa sulla scogliera con l'intento di lasciarla in balia della maledizione.\nDopo una precipitosa corsa a Windward House per salvare Stella, che ancora una volta era finita preda dello spirito malvagio e si stava per lanciare nel vuoto, proprio il dottor Scott, grazie ai vecchi registri medici del suo predecessore, dar\u00e0 modo ai protagonisti di far luce sugli eventi di vent'anni prima: stando ai vecchi registri, Mary non poteva o voleva avere figli e Stella era in realt\u00e0 nata dalla relazione tra il padre e la sua modella Carmen, venendo adottata dai Meredith subito dopo la nascita. La crescente gelosia di Mary la spinse infine a voler uccidere la bimba gettandola dal dirupo, venendo per\u00f2 tragicamente fermata e sconfitta dalla zingara spagnola (la vera madre) che, una volta salvata la piccola, fugg\u00ec nella notte ma torn\u00f2 dopo poco tempo, severamente ammalata di una polmonite che la vendicativa infermiera miss Holloway avrebbe fatto scientemente aggravare fino alla morte. Il ristabilimento della verit\u00e0 far\u00e0 finalmente abbandonare la casa dagli spiriti delle due donne, il benigno e ora riconciliato spirito della madre Carmen, insieme al malvagio ma oramai inoffensivo spirito di Mary Meredith. Stella coroner\u00e0 il suo sogno d'amore con Roderick e anche sua sorella Pamela si consoler\u00e0 tra le braccia del dottor Scott.\nProduzione.\nIl film fu prodotto dalla Paramount Pictures\nDistribuzione.\nDistribuito dalla Paramount Pictures, il film venne presentato in prima a Washington il 10 febbraio 1944. Il 26 febbraio, si tenne una prima cittadina anche a New York. La pellicola ebbe una distribuzione internazionale, uscendo nelle sale di tutto il mondo: in Svezia fu distribuito il 16 ottobre 1944 con il titolo \"De objudna\"; in Portogallo usc\u00ec come \"A Casa Assombrada\" il 20 ottobre; in Finlandia, come \"Kutsumattomat vieraat\", l'11 febbraio 1945. Nella stessa data, usc\u00ec anche in Francia come \"La Falaise myst\u00e9rieuse\", mentre in Brasile prese il titolo di \"O Solar das Almas Perdidas\".\nFortuna critica.\nIl regista Martin Scorsese ha inserito \"La casa sulla scogliera\" nella sua lista degli 11 migliori film del terrore di tutti i tempi."}
{"id": "2758843", "revid": "15756", "url": "https://it.wikipedia.org/wiki?curid=2758843", "title": "Cucina egiziana", "text": "La cucina egiziana \u00e8 l'espressione culinaria sviluppata in Egitto. Ha molte caratteristiche in comune con quella mediterranea, turca, greca, libanese e palestinese soprattutto, nonostante una grossa influenza della gastronomia mediorientale. Nelle regioni meridionali varie sono le influenze della cucina tipica africana.\n\u00c8 senz'altro una cucina molto varia, saporita, colorata, ed al tempo stesso raccomandabile per la salute perch\u00e9 povera di grassi.\nIngredienti fondamentali.\nGli ingredienti pi\u00f9 diffusi nella cucina egiziana sono il pane, la carne, le verdure e il pesce. Il pane, (in arabo \"aysh\"), preparato con farina integrale (in arabo \"aysh baladi\") o farina bianca viene riempito con insalate o sughi;\nLa carne (in arabo \"lahm\") \u00e8 prevalentemente di agnello e di montone, e viene quasi sempre usata per occasioni particolari, solitamente accompagnata da riso e da verdure; molto diffusa \u00e8 la carne bianca di pollo (in arabo \"firaakh\") e di piccione (in arabo \"hamaam\") ripieni e arrostiti e quella bovina; notevole \u00e8 la variet\u00e0 di pesce (in arabo \"samak\") sia di mare sia d'acqua dolce arrostito tradizionalmente in crusca di frumento; \nla tilapia del Nilo ( un tipo di pesce samak bolty), tra i pi\u00f9 consumati. Il pesce pi\u00f9 pregiato, costituito da anguille, gamberi, pesce persico e sogliole, \u00e8 ritenuto quello vicino alle coste o sul lago Nasser.\nLe verdure pi\u00f9 usate sono le melanzane, ma vi \u00e8 anche un utilizzo in abbondanza di fave, cetrioli, pomodori, aglio e cipolle. La verdura estiva tipica \u00e8 la malva servita cotta in brodo di pollo, coniglio o agnello. Cucinata prevalentemente \"in salsa di pomodoro e accompagnata con carni\" .\nI formaggi (in arabo \"gibna\") caratteristici sono il \"gibna beida\", non molto diverso dal \"feta\" greco, il \"gibna rumy\", piccante , e il \"mish\", speziato e secco.\nPiatti.\nI piatti caratteristici della cucina dell'Egitto sono diversi, tra cui il ful, preparato a base di un legume, il favino egiziano, che viene mescolato con uova, olio, sale, pepe e cipolla. Altra pietanza tipica \u00e8 la molokhia, una minestra di malva, insaporita con aglio soffritto nell'olio, pepe, sale, e un pizzico di coriandolo. A questa base si pu\u00f2 aggiungere del riso, dei pezzi di carne e altre verdure, oppure la si pu\u00f2 servire da sola. C'\u00e8 poi il koshari, secondo piatto nazionale pi\u00f9 popolare in Egitto, composto di due diversi tipi di pasta, ceci, riso, cipolle fritte e lenticchie. Tutti gli ingredienti vengono mescolati e serviti con un corposo sugo al pomodoro e condimenti vari. I condimenti sono costituiti solitamente da da'a e da una salsa molto piccante al peperoncino. La da'a \u00e8 composta da succo di lime, aglio, cumino, semi macinati di coriandolo, sale, pepe e aceto bianco. Molto diffusi in Egitto sono i falafel, pietanza di origine copta consumata dai cristiani Copti durante il periodo di digiuno dalla carne, (chiamati al Cairo ta'ameya), composti da fava sminuzzata, cipolle, aglio, coriandolo, prezzemolo, aneto e un pizzico di amido; si possono aggiungere anche dei ceci. Questi ingredienti vengono accuratamente mescolati fino a formare un composto omogeneo, con il quale vengono formate delle polpette successivamente immerse nell'olio bollente. Molto apprezzato \u00e8 il Mashi, che consiste in una variet\u00e0 di ortaggi (quali le zucchine, melanzane, patate) o foglie (Quali foglie di uva, cavolo) farciti di riso pretrattato con salsa di pomodoro e prezzemolo; e a fianco una variet\u00e0 di impasti ripieni salati con il nome di \"gollash\".\nAltre consumazioni egiziane, tipicamente appartenenti alla panineria tradizionale:\nI cibi egiziani sono sempre composti da molte variet\u00e0 di cibi, composti a loro volta da spezie e cibi piccanti come cipolle, aglio, ecc\u2026 Ogni cibo e accompagnato da almeno un cesto pieno di pane simile a quello per le piadine, e normalmente in Egitto si mangia molto di pi\u00f9 di come si mangia in Italia. Come anche negli altri paesi arabi.\nAntipasti e salse.\nGli antipasti pi\u00f9 tradizionali sono la baba ganush, composta principalmente da polpa di melanzane amalgamata con olio, aceto, sale, aglio tritato e pepe a volont\u00e0; diffusa in Egitto \u00e8 anche l'hummus, una crema di ceci che si consuma con un po' di limone, olio e peperoncino in polvere, diversa dall'hummus libanese nel quale si trova anche il sesamo. La salsa pi\u00f9 diffusa in Egitto \u00e8 la tahina, una crema a base di sesamo che viene diluita con acqua, e a cui si pu\u00f2 aggiungere a piacere aglio tritato, aceto (o limone), olio e, se si desidera, anche del coriandolo o pisellini. Non \u00e8 possibile dimenticare i sottaceti, comunemente serviti come aperitivo.\nAltre salse comuni egiziane sono:\nFrutta.\nNotevole \u00e8 la variet\u00e0 di frutti freschi: in inverno banane (in arabo \"m\u00f2z\"), datteri (in arabo \"balah\") e arance (in arabo \"burtuq\u00e0l\") sono quelli pi\u00f9 diffusi; in estate abbondano pesche (in arabo \"khukh\"), prugne (in arabo \"barkuq\"), angurie (in arabo \"battikh\"), uva (in arabo \"enab\"), e il locale \"tin shawki\" derivato da una cactacea.\nAnche la frutta secca \u00e8 molto popolare ed \u00e8 spesso venduta da ambulanti: semi secchi (in arabo \"mohammasat\" o \"leb\"), noci (in arabo \"goz\"), mandorle (in arabo \"fuzdo\"), nocciole (in arabo \"bondoq\"), arachidi (in arabo ful \"sudani\"), uvette (\"zebib\") sono tra i preferiti degli egiziani.\nDolci.\nI dolci egiziani appartengono alla cultura dei dolci \"orientali\" come vengono definiti dai locali. Con essi condividono l'uso di nocciole, arachidi, sesamo, burro e soprattutto l'uso del miele, apprezzatissimo, accanto alla melassa. I pi\u00f9 diffusi sono a partire dalla basbousa il dolce in assoluto pi\u00f9 consumato, la baklawa, foglie di finissima pasta filo, con un ripieno di pistacchi, il tutto bagnato da uno sciroppo zuccherino; l'Om Al\u00ec a base di pasta filo e crema di panna e latte; la halawa, i cui ingredienti principali sono semi di sesamo o pasta di tehina, con zucchero o miele. Altri ingredienti secondari sono il pistacchio (o altri frutti secchi), pasta di cocco, succo di arancia (o limone), mandorla, vaniglia e cioccolato. Una sezione a s\u00e9 stante hanno i cosiddetti \"halawyiat almuled\" (letteralmente \"dolci di natale\", che festeggiano la nascita del profeta Maometto) dolci croccanti per lo pi\u00f9 a base di semi oleaginosi, ed in particolare il sesamo. In pi\u00f9 \u00e8 importante ricordare i biscotti e gli impasti egiziani, preparati durante le festivit\u00e0.\nTra gli altri dolci, sono da citare:\nBevande.\nQuanto alle bevande egiziane, la pi\u00f9 diffusa \u00e8 sicuramente il Karkad\u00e8, infuso di fiori di ibisco, che pu\u00f2 essere servito caldo o freddo; popolari in Egitto sono anche il t\u00e8 (in arabo \"shay\") alla menta, che si pu\u00f2 consumare zuccherato o no, e il caff\u00e8 arabo (in arabo \"ahwa\"), che \u00e8 in genere servito in una minuscola tazzina per met\u00e0 colma di sedimenti: pu\u00f2 essere aromatizzato al cardamomo, ma ha un sapore molto forte e spesso dolce, e il sahlab, a base di varie sottospecie di orchidee pestate, semi di sesamo, latte e cocco, riconoscibile dal sapore vellutato e cremoso. Tutti serviti rigorosamente caldi.\nLe bevande fredde invece sono per lo pi\u00f9 costituite da analcolici zuccherati quali: Succo di canna da zucchero (in arabo \"assab\"), di tamarindo (in arabo tamr hend), di mango (in arabo \"manga\"), di guava (in arabo \"gauafa\"), di limone (in arabo \"limun\"), di cocco (sobia). E ancora il tamar addin, dal sapore sciroppato, a base di albicocca; Il \"kharrub\"."}
{"id": "2758844", "revid": "339392", "url": "https://it.wikipedia.org/wiki?curid=2758844", "title": "Inductively coupled plasma mass spectrometry", "text": ""}
{"id": "2758846", "revid": "219355", "url": "https://it.wikipedia.org/wiki?curid=2758846", "title": "Plasma ad accoppiamento induttivo", "text": ""}
{"id": "2758849", "revid": "30300", "url": "https://it.wikipedia.org/wiki?curid=2758849", "title": "Jansen van Vuuren", "text": ""}
{"id": "2758850", "revid": "830939", "url": "https://it.wikipedia.org/wiki?curid=2758850", "title": "Claudio Cangiotti", "text": "Carriera scacchistica.\nClaudio Cangiotti vinse nel 1974 il XXIV Campionato italiano di scacchi per corrispondenza. La sua vittoria \u00e8 di particolare importanza nella storia degli scacchi italiana perch\u00e9 mise fine al dominio di Giorgio Porreca, che arrivava al XXIV Campionato dopo 7 vittorie di cui 6 consecutive. Il torneo fu deciso proprio dallo scontro diretto, nel quale Cangiotti batt\u00e9 Porreca, a cui sarebbe bastata una patta per diventare nuovamente campione.\nNel gioco a tavolino si ricorda una partita ricca di sacrifici e controsacrifici con il noto GM peruviano Esteban Canal, giocata al torneo internazionale di La Spezia del 1974.\n\u00c8 deceduto il 20 aprile 2012 in seguito ad un incidente automobilistico autostradale all'altezza di Fidenza."}
{"id": "2758852", "revid": "339392", "url": "https://it.wikipedia.org/wiki?curid=2758852", "title": "Spettrometria di massa - plasma accoppiato induttivamente", "text": ""}
{"id": "2758853", "revid": "339392", "url": "https://it.wikipedia.org/wiki?curid=2758853", "title": "Spettrometria di massa-plasma induttivamente accoppiato", "text": ""}
{"id": "2758854", "revid": "339392", "url": "https://it.wikipedia.org/wiki?curid=2758854", "title": "Spettrometria di massa - plasma induttivamente accoppiato", "text": ""}
{"id": "2758856", "revid": "339392", "url": "https://it.wikipedia.org/wiki?curid=2758856", "title": "Spettrometria di massa-plasma ad accoppiamento induttivo", "text": ""}
{"id": "2758862", "revid": "339392", "url": "https://it.wikipedia.org/wiki?curid=2758862", "title": "Spettrometria di massa - plasma ad accoppiamento induttivo", "text": ""}
{"id": "2758871", "revid": "219355", "url": "https://it.wikipedia.org/wiki?curid=2758871", "title": "Plasma induttivamente accoppiato", "text": ""}
{"id": "2758879", "revid": "339392", "url": "https://it.wikipedia.org/wiki?curid=2758879", "title": "Inductively coupled plasma-mass spectrometry", "text": ""}
{"id": "2758887", "revid": "339392", "url": "https://it.wikipedia.org/wiki?curid=2758887", "title": "Inductively coupled plasma - mass spectrometry", "text": ""}
{"id": "2758894", "revid": "339392", "url": "https://it.wikipedia.org/wiki?curid=2758894", "title": "Inductively coupled plasma/mass spectrometry", "text": ""}
{"id": "2758901", "revid": "339392", "url": "https://it.wikipedia.org/wiki?curid=2758901", "title": "Spettrometria di massa/plasma accoppiato induttivamente", "text": ""}
{"id": "2758904", "revid": "339392", "url": "https://it.wikipedia.org/wiki?curid=2758904", "title": "Spettrometria di massa/plasma induttivamente accoppiato", "text": ""}
{"id": "2758909", "revid": "339392", "url": "https://it.wikipedia.org/wiki?curid=2758909", "title": "Spettrometria di massa/plasma ad accoppiamento induttivo", "text": ""}
{"id": "2758917", "revid": "339392", "url": "https://it.wikipedia.org/wiki?curid=2758917", "title": "Plasma ad accoppiamento induttivo - spettrometria di massa", "text": ""}
{"id": "2758924", "revid": "339392", "url": "https://it.wikipedia.org/wiki?curid=2758924", "title": "Plasma ad accoppiamento induttivo-spettrometria di massa", "text": ""}
{"id": "2758930", "revid": "339392", "url": "https://it.wikipedia.org/wiki?curid=2758930", "title": "Plasma ad accoppiamento induttivo/spettrometria di massa", "text": ""}
{"id": "2758936", "revid": "339392", "url": "https://it.wikipedia.org/wiki?curid=2758936", "title": "Plasma accoppiato induttivamente - spettrometria di massa", "text": ""}
{"id": "2758941", "revid": "339392", "url": "https://it.wikipedia.org/wiki?curid=2758941", "title": "Plasma accoppiato induttivamente-spettrometria di massa", "text": ""}
{"id": "2758946", "revid": "339392", "url": "https://it.wikipedia.org/wiki?curid=2758946", "title": "Plasma accoppiato induttivamente/spettrometria di massa", "text": ""}
{"id": "2758953", "revid": "339392", "url": "https://it.wikipedia.org/wiki?curid=2758953", "title": "Plasma induttivamente accoppiato - spettrometria di massa", "text": ""}
{"id": "2758958", "revid": "339392", "url": "https://it.wikipedia.org/wiki?curid=2758958", "title": "Plasma induttivamente accoppiato-spettrometria di massa", "text": ""}
{"id": "2758961", "revid": "339392", "url": "https://it.wikipedia.org/wiki?curid=2758961", "title": "Plasma induttivamente accoppiato/spettrometria di massa", "text": ""}
{"id": "2758972", "revid": "339392", "url": "https://it.wikipedia.org/wiki?curid=2758972", "title": "ICP/MS", "text": ""}
{"id": "2759020", "revid": "339392", "url": "https://it.wikipedia.org/wiki?curid=2759020", "title": "Sensibilit\u00e0 (fisica)", "text": ""}
{"id": "2759022", "revid": "339392", "url": "https://it.wikipedia.org/wiki?curid=2759022", "title": "Sensibilit\u00e0 di uno strumento", "text": ""}
{"id": "2759023", "revid": "219355", "url": "https://it.wikipedia.org/wiki?curid=2759023", "title": "Sensibilit\u00e0 strumentale", "text": ""}
{"id": "2759025", "revid": "219355", "url": "https://it.wikipedia.org/wiki?curid=2759025", "title": "Parts per billion", "text": ""}
{"id": "2759027", "revid": "339392", "url": "https://it.wikipedia.org/wiki?curid=2759027", "title": "Quadrupoli", "text": ""}
{"id": "2759032", "revid": "219355", "url": "https://it.wikipedia.org/wiki?curid=2759032", "title": "Plasma a induzione", "text": ""}
{"id": "2759033", "revid": "228587", "url": "https://it.wikipedia.org/wiki?curid=2759033", "title": "LA-ICP-MS", "text": "L'ablazione laser-plasma accoppiato induttivamente-spettrometria di massa, comunemente indicata con LA-ICP-MS (dall'inglese \"laser ablation-inductively coupled plasma-mass spectrometry\") \u00e8 una tecnica analitica basata sull'accoppiamento dell'ablazione laser, per il campionamento, del plasma accoppiato induttivamente per la ionizzazione dell'analita e della spettrometria di massa per la sua rivelazione.\nL'ablazione si fa con laser ad alta potenza, di solito o a eccimeri, il vapore prodotto viene convogliato nel plasma da un gas di trasporto.\nA differenza della spettrometria di massa-plasma accoppiato induttivamente (ICP-MS) dove il campione deve essere portato in soluzione, non \u00e8 richiesto alcun pretrattamento e non \u00e8 necessario che il campione sia conduttore.\nQuesta tecnica inoltre permette di fare mappature del campione ponendosi cos\u00ec come \"concorrente\" della SIMS.\nTrova applicazione nell'analisi di superfici e nell'analisi puntuale, mappatura, di campioni biologici."}
{"id": "2759034", "revid": "200568", "url": "https://it.wikipedia.org/wiki?curid=2759034", "title": "Laser ablation-inductively coupled plasma-mass spectrometry", "text": ""}
{"id": "2759041", "revid": "116114490", "url": "https://it.wikipedia.org/wiki?curid=2759041", "title": "Museo d'arte islamica (Palermo)", "text": "Il Museo d'arte islamica di Palermo \u00e8 un ente museale situato nel castello arabo-normanno della Zisa, ad ovest del centro storico. Raccoglie oggetti d'arte islamica della Sicilia e dell'area mediterranea, prodotti tra il IX e il XII secolo.\nIl museo \u00e8 stato aperto nel 1991 ed \u00e8 gestito dalla Soprintendenza ai Beni Culturali.\nCollezione.\nIl Castello della Zisa, connubio di architettura normanna e araba, \u00e8 il luogo ideale per accogliere la collezione.\nIl museo espone oggetti prodotti nel periodo della dominazione araba in Sicilia (IX secolo - XI secolo), ma la raccolta \u00e8 formata prevalentemente da oggetti d'arte islamica del successivo periodo di dominazione normanna (XI secolo - XII secolo).\nTra i pezzi notevoli della collezione vi sono diversi utensili e oggetti di arredo in ottone, oro e argento, delle musharabia in legno e un'iscrizione lapidea cristiana del 1149 in quattro lingue: ebraico, latino, greco bizantino e arabo, che testimonia la multietnicit\u00e0 della Palermo medievale.\nLe opere esposte provengono da diversi paesi del bacino del Mediterraneo."}
{"id": "2759049", "revid": "767487", "url": "https://it.wikipedia.org/wiki?curid=2759049", "title": "Mat\u00edas P\u00e9rez Garc\u00eda", "text": ""}
{"id": "2759050", "revid": "303585", "url": "https://it.wikipedia.org/wiki?curid=2759050", "title": "Falconara (Butera)", "text": ""}
{"id": "2759054", "revid": "599013", "url": "https://it.wikipedia.org/wiki?curid=2759054", "title": "Lazhar Hadj A\u00efssa", "text": ""}
{"id": "2759058", "revid": "110157", "url": "https://it.wikipedia.org/wiki?curid=2759058", "title": "Mendeleevsk", "text": "Mendeleevsk, (; in tataro \u041c\u0435\u043d\u0434\u0435\u043b\u0435\u0435\u0432) \u00e8 una citt\u00e0 della Russia che si trova nella Repubblica autonoma del Tatarstan e capoluogo dell'omonimo distretto; prende il nome da Dmitrij Ivanovi\u010d Mendeleev.\nL'insediamento si trova sulla riva destra del Kama e del Tojma, a 238 chilometri da Kazan'; venne fondato nel 1868 nei pressi del locale impianto chimico e ottenne lo status di citt\u00e0 nel 1967."}
{"id": "2759059", "revid": "37401", "url": "https://it.wikipedia.org/wiki?curid=2759059", "title": "Galleria Nazionale di Capodimonte", "text": ""}
{"id": "2759060", "revid": "729019", "url": "https://it.wikipedia.org/wiki?curid=2759060", "title": "Guerra d'Ingria", "text": "La guerra d'Ingria fra l'Impero svedese e il regno russo, che si svolse tra il 1610 ed il 1617 e pu\u00f2 essere vista come parte dei cosiddetti torbidi russi, \u00e8 ricordata prevalentemente come il tentativo da parte svedese di porre un duca svedese sul trono di Russia. Essa termin\u00f2 con la pace di Stolbovo che segn\u00f2 l'inizio della potenza svedese in Europa.\nAntefatto.\nDurante il Periodo dei torbidi russi, Carlo IX di Svezia invi\u00f2 un corpo di spedizione al commando di Jacob De la Gardie per conquistare la fortezza russa di Staraja Ladoga. Udendo del suo ingresso in Ingria gli abitanti di Novgorod chiesero al re di Svezia di porre quale loro monarca uno dei suoi figli, Carlo Filippo o Gustavo Adolfo, intendendo cos\u00ec far atto di sottomissione alla Svezia.\nVassili IV di Russia, sconfitto in Mosca dalla \"banda di Tu\u0161ino\" e spinto alla disperazione dall'evoluzione della guerra polacco-moscovita (1605-1618), strinse un'alleanza con Carlo IX di Svezia che stava per intraprendere anch'egli una guerra contro il Regno di Polonia. Lo zar promise di cedere alla Svezia la fortezza di Korela in cambio del sostegno militare contro il falso Dimitri e contro la Polonia. Quindi De la Gardie un\u00ec le proprie forze con quelle del comandante russo, principe Michail Skopin-\u0160ujskij, e marci\u00f2 da Novgorod alla volta di Mosca per liberare lo zar.\nIl coinvolgimento svedese negli affari russi diede a Sigismondo III di Svezia il pretesto per dichiarare la guerra. I polacchi attaccarono le forze russo-svedesi a Klu\u0161ino e distrussero gran parte dell'armata russa mentre i mercenari svedesi che partecipavano alla campagna di De la Guardie (luglio 1610) si arresero. La battaglia ebbe serie conseguenze per la Russia, poich\u00e9 lo zar fu deposto dai boiardi ed i polacchi occuparono il Cremlino.\nLa guerra.\nIntanto il re Gustavo Adolfo sal\u00ec al trono in Svezia. Il giovane re decise di spingere le pretese del fratello al trono russo anche se i polacchi erano stati cacciati da Mosca da una rivolta popolare nel 1612 e Michele Romanov era stato eletto nuovo zar.\nMentre i governanti svedesi consideravano la creazione di un dominio trans-baltico che si estendesse a nord fino ad Arcangelo e verso est fino a Vologda, De la Guardie e gli altri comandanti svedesi, che tenevano ancora Novgorod e l'Ingria, videro la guerra come reazione al mancato pagamento delle loro forze armate giunte in soccorso dello zar con la campagna di De la Guardie.\nNel 1613 le truppe svedesi avanzarono verso Tichvin e la assediarono ma furono respinti. Tuttavia la controffensiva russa non riusc\u00ec a riconquistare Novgorod. Lo zar si rifiut\u00f2 di ordinare alle sue truppe di dare battaglia ed avanz\u00f2 lentamente fino a che, nel 1614, gli svedesi occuparono Gdov. Nell'anno successivo essi posero l'assedio a Pskov ma i generali russi Morozov e Buturlin riuscirono a mantenerla fino al 27 febbraio 1617, quando fu firmato fra i belligeranti il trattato di Stolbovo che tolse alla Russia il suo accesso al mar Baltico ed assegn\u00f2 alla Svezia le province dell'Ingria svedese, con le citt\u00e0 di Ivangorod, Jama, Koporje e Noteborg. Novgorod e Gdov furono rese alla Russia.\nIl risultato pi\u00f9 rilevante fu la perdita per la Russia dell'accesso al mar Baltico, che venne riottenuto da Pietro il grande pi\u00f9 di ottant'anni dopo."}
{"id": "2759063", "revid": "1784425", "url": "https://it.wikipedia.org/wiki?curid=2759063", "title": "Antti Hackzell", "text": "Nel 1944 venne incaricato di formare un governo con lo scopo di firmare un trattato di pace con l'Unione Sovietica.\nIl 14 settembre, durante i negoziati, sub\u00ec un infarto dal quale non si riprese mai del tutto. L'accordo sar\u00e0 poi concluso dal suo ministro degli Esteri Carl Enckell."}
{"id": "2759068", "revid": "43204", "url": "https://it.wikipedia.org/wiki?curid=2759068", "title": "Losanna Football and Cricket Club", "text": ""}
{"id": "2759069", "revid": "43204", "url": "https://it.wikipedia.org/wiki?curid=2759069", "title": "Anglo-American FC Zurigo", "text": ""}
{"id": "2759070", "revid": "260133", "url": "https://it.wikipedia.org/wiki?curid=2759070", "title": "Silvestro Gallico", "text": ""}
{"id": "2759071", "revid": "648716", "url": "https://it.wikipedia.org/wiki?curid=2759071", "title": "Carl Enckell", "text": "Dopo essersi diplomato alla scuola per cadetti di Hamina, serv\u00ec nell'esercito imperiale russo. Fu lui nel 1917 a negoziare l'indipendenza del suo Paese dalla Russia.\nFu pi\u00f9 volte ministro degli esteri (1918-1919, 1922, 1924 e 1944-1950) e ricopr\u00ec anche la carica di delegato finlandese presso la Societ\u00e0 delle Nazioni.\nUno dei suoi principali successi fu la risoluzione, a favore della Finlandia, della crisi delle isole \u00c5land contese dalla Svezia.\nFu ambasciatore a Parigi dal 1919 al 1927 e vicepresidente della delegazione finlandese che il 10 febbraio 1947 firm\u00f2 il trattato di pace di Parigi con gli Alleati."}
{"id": "2759079", "revid": "293377", "url": "https://it.wikipedia.org/wiki?curid=2759079", "title": "Phil Davis", "text": "Biografia.\nAppassionato di disegno fin dall'infanzia, frequenta da studente la Washington University in St. Louis, alternando lo studio alla sua passione giovanile. Nel 1933 viene assunto nell'agenzia pubblicitaria dove gi\u00e0 lavora Lee Falk. Dalla loro conoscenza ed amicizia nasce l'ideazione del personaggio e delle storie di Mandrake. Prodotti dalla King Features Syndicate, Davis continuer\u00e0 a seguire il suo personaggio fino alla morte, avvenuta per un infarto nel 1964."}
{"id": "2759086", "revid": "201394", "url": "https://it.wikipedia.org/wiki?curid=2759086", "title": "Biennale di San Paolo", "text": "La Biennale di San Paolo \u00e8 una manifestazione di arte contemporanea che si tiene in Brasile (in portoghese \"Bienal de S\u00e3o Paulo\").\nStoria della Biennale di San Paolo.\nFu fondata nel 1951 ed \u00e8 la seconda pi\u00f9 vecchia biennale di arte contemporanea al mondo, dopo la Biennale di Venezia (attiva dal 1895) dalla quale si \u00e8 ispirata. Soprattutto negli anni settanta era fra le pi\u00f9 rilevanti a livello internazionale; numerosi artisti italiani contemporanei sono stati premiati per le loro opere esposte, fra questi ricordiamo, per esempio: Pietro Consagra nel 1955, Valeriano Trubbiani nel 1965, Carlo Lorenzetti 1967, Amalia Del Ponte nel 1973 e tanti altri."}
{"id": "2759088", "revid": "729019", "url": "https://it.wikipedia.org/wiki?curid=2759088", "title": "Malattia da reflusso faringo-laringeo", "text": "La malattia da reflusso faringo-laringeo, spesso abbreviata come RFL (in inglese LPR, \"Laryngo-Pharyngeal Reflux\"), \u00e8 una malattia di interesse gastroenterologico che viene causata dal reflusso in faringe e in laringe delle secrezioni contenute nello stomaco.\nEziologia.\nL'acido cloridrico e gli enzimi pancreatici vengono a contatto, per un ipotetico malfunzionamento dello sfintere esofageo inferiore (LES) ed eventualmente anche di quello superiore (UES) con le vie aero-digestive superiori, creando cos\u00ec un ricircolo infiammatorio difficile da diagnosticare, per il medico meno esperto, e soprattutto difficile da curare.\nLa causa di questa tipologia di reflusso, ben differente dal pi\u00f9 noto reflusso gastroesofageo, \u00e8 tuttora poco conosciuta. \nAlcune fonti parlano di fattori mucosali individuali come fonte del danno tissutale in faringe e in laringe da parte dell'azione dei gas.\nLe prime biopsie in gola, per la ricerca del reflusso, sono state compiute nel 2009 e hanno evidenziato una formazione del tessuto differente rispetto ai pazienti sani, con evidenza di un danno microscopico alle mucose delle vie aeree.\nQuesta patologia porta a faringite cronica, laringite posteriore, muco sul piano glottico (post nasal drip) con eventuale disfagia oro-faringea e nei casi pi\u00f9 gravi anche ulcere e carcinomi alla laringe.\nDifficolt\u00e0 diagnostiche.\nLe difficolt\u00e0 diagnostiche sono spesso un grave problema di questa malattia, in quanto non esistono tuttora linee guida abbastanza chiare da accordare i medici su una patologia differente rispetto al reflusso gastroesofageo.\nIl reflusso in faringe e in laringe \u00e8 stato riconosciuto in maniera pi\u00f9 ufficiale all'interno della categoria della malattia da reflusso gastroesofageo non erosivo (NERD), studiato per la prima volta in Italia nel corso del 2009 e solo da pochi anni riconosciuto dall'accademia dell'otorinolaringoiatria statunitense.\nLe difficolt\u00e0 sorgono in quanto la maggior parte delle persone che soffrono di questo disturbo non si recano dallo specialista gastroenterologo, che il pi\u00f9 delle volte non riconosce nemmeno come tale il problema, bens\u00ec dall'otorinolaringoiatra, lamentando spesso una sensazione di costrizione alla gola (bolo faringeo) e un iper-produzione di muco.\nSpesso mandati da uno specialista all'altro senza una risoluzione della sintomatologia, la malattia acquista quasi caratteri psicosomatici, causando una forte depressione nei pazienti.\nUltimamente, grazie alla pH-metria con impedenziometria o al esame della pepsina salivare si \u00e8 cercato di ricondurre segni e sintomi alla manifestazione della patologia, che spesso pu\u00f2 essere diagnosticata tramite laringoscopia a fibre ottiche grazie alla presenza della laringite posteriore.\nInoltre le difficolt\u00e0 sorgono per via della resistenza agli IPP da parte della patologia in quanto insieme di agenti liquidi e gassosi. Falliti i primi tentativi il gastroenterologo si ritrova a non approfondire il caso e ad indirizzare il paziente, sempre pi\u00f9 danneggiato, verso altri specialisti, che chiaramente provano senza successo terapie differenti, rischiando non solo di fallire ma anche di peggiorare la sintomatologia ed il quadro clinico generale."}
{"id": "2759091", "revid": "14691", "url": "https://it.wikipedia.org/wiki?curid=2759091", "title": "Malattia da reflusso Faringo-Laringeo", "text": ""}
{"id": "2759093", "revid": "339392", "url": "https://it.wikipedia.org/wiki?curid=2759093", "title": "Regolamento europeo", "text": ""}
{"id": "2759095", "revid": "124123", "url": "https://it.wikipedia.org/wiki?curid=2759095", "title": "Attila Cs\u00e1sz\u00e1ri", "text": "Palmar\u00e8s.\nIn carriera ha conseguito i seguenti risultati:"}
{"id": "2759098", "revid": "15756", "url": "https://it.wikipedia.org/wiki?curid=2759098", "title": "EUR-Lex", "text": "EUR-Lex \u00e8 un sito gestito dall\u2019Ufficio delle pubblicazioni dell'Unione europea che d\u00e0 accesso alla legislazione dell\u2019Unione europea. Gli utenti vi accedono gratuitamente e hanno a disposizione vari metodi di ricerca in tutte le lingue ufficiali dell\u2019Unione. Se si desidera incrementare le opzioni di ricerca e di salvataggio, \u00e8 possibile registrarsi.\nSul sito \u00e8 disponibile anche la Gazzetta ufficiale dell\u2019Unione europea (GUUE).\nStoria.\nLa Commissione europea inizi\u00f2 a elaborare i dati dei testi legali gi\u00e0 negli anni 1960, usando delle schede perforate per stabilire dei collegamenti fra i documenti e analizzarli, per estrarne metadati, e facilitarne la ricerca.\nCon il passare degli anni, il sistema venne ribattezzato CELEX (Communitatis Europae Lex) e, grazie anche all\u2019allargamento dell\u2019Unione europea, vennero fissati degli obiettivi pi\u00f9 ambiziosi. Ben presto CELEX divenne lo strumento pi\u00f9 usato all\u2019interno delle istituzioni europee.\nA poco a poco, il sistema venne gradualmente aperto anche al pubblico, offrendo anche delle licenze ad aziende private. Infine, nel 1997 venne lanciata una versione online, chiamata EUR-Lex, gestita dall\u2019Ufficio delle pubblicazioni dell'Unione europea.\nNel 2001, EUR-Lex fu ufficialmente aperto anche al pubblico non appartenente alle istituzioni e fino al 2004 coesistette con il vecchio CELEX, mentre si lavorava alla fusione delle due basi dati in modo da renderle completamente gratuite.\nNel 2004, grazie ai progressi della tecnologia usata per il processo dei dati e all\u2019entrata nell\u2019Unione di nuovi paesi membri, fu messa online una nuova versione del sito; nel 2014, EUR-Lex fu nuovamente aggiornato e fu creata una nuova base dati chiamata \u00ab CELLAR \u00bb.\nIl CELLAR contiene tutto il contenuto digitale gestito dall\u2019Ufficio delle pubblicazioni archiviandolo in maniera standardizzata e coerente .\nContenuto.\nSu EUR-Lex, i documenti sono disponibili in tutte le lingue ufficiali dell\u2019Unione anche se tale disponibilit\u00e0 dipende dalla data di adesione di un paese.\nQuando un nuovo Stato membro aderisce all\u2019Unione, su EUR-Lex viene pubblicata tutta la legislazione dell\u2019Unione in vigore fino a tale data cos\u00ec come tutti i documenti adottati dopo. Invece, non sono disponibili i documenti abrogati o scaduti prima della data di adesione del paese aderente.\nL'irlandese (GA) \u00e8 una lingua ufficiale dell'Unione dal 1\u00ba gennaio 2007. Tuttavia, per motivi pratici e su base transitoria, le istituzioni dell'Unione sono state esentate dall'obbligo di redigere o tradurre tutti gli atti, comprese le sentenze della Corte di giustizia, in lingua irlandese. La deroga \u00e8 riesaminata ogni 5 anni ed \u00e8 in vigore fino alla fine del 2021. Essa viene gradualmente ridotta secondo un calendario allegato al regolamento (UE, Euratom) 2015/2264 del Consiglio .\nCiascun documento (e ciascuna versione linguistica) costituisce una singola parte della banca dati mentre il contenuto \u00e8 raggruppato in settori. Vi sono 12 settori, ciascuno rappresentato da un numero o da una lettera:\nGazzetta ufficiale dell'Unione europea.\nLa Gazzetta ufficiale dell'Unione europea (GU) fu pubblicata online per la prima volta nel 1998 e dal primo luglio 2013, \u00e8 solo questa versione che ha valore giuridico. Essa \u00e8 accompagnata da una firma elettronica che ne garantisce l\u2019autenticit\u00e0, l\u2019integrit\u00e0 e l\u2019inalterabilit\u00e0. EUR-Lex offre anche la possibilit\u00e0 di verificare tale autenticit\u00e0 inserendo la firma elettronica e il numero della GU a essa associata nel sito Checklex. La versione cartacea pu\u00f2 essere ancora stampata ma solo su richiesta.\nI numeri della Gazzetta disponibili risalgono al 1952, anno della prima pubblicazione nelle sole quattro lingue ufficiali; si possono facilmente trovare mediante una ricerca o navigando sulla pagina a essa dedicata.\nDiritto dell'Unione.\nEUR-Lex contiene tutta la legislazione dell'UE (settori 3 e 4), che pu\u00f2 essere recuperata consultando o utilizzando le opzioni di ricerca. I principali tipi di atti che rientrano in questa rubrica sono i trattati dell'UE (settore 1), le direttive, i regolamenti, le decisioni (settore 3) e la legislazione consolidata (settore 0), ecc.\nLa consolidazione consiste nel proporre un documento che raggruppi l\u2019atto giuridico di base e tutte le modifiche o rettifiche apportate successivamente. Tale documento \u00e8 fornito solo a scopo informativo e non ha valore giuridico.\nGli atti che richiedono il recepimento nel diritto nazionale sono pubblicati con un elenco di link alle informazioni sulle misure nazionali di attuazione (settore 7).\nDocumenti preparatori e procedure legislative.\nEUR-Lex contiene anche documenti che precedono gli atti giuridici, quali proposte legislative, relazioni, libri verdi e bianchi, ecc. (settore 5). Tramite il motore di ricerca \u00e8 possibile consultare anche le proposte che non hanno mai superato la fase preparatoria.\nPartendo da uno dei documenti della procedura o eseguendo semplicemente una ricerca si possono consultare le procedure legislative; a esse sonno associate un calendario e un elenco degli eventi che ne facilitano la consultazione.\nGiurisprudenza dell'UE.\nLa giurisprudenza dell\u2019Unione comprende i documenti redatti dalla Corte di giustizia dell'Unione europea, (sentenze, ordinanze, sentenze e pareri degli avvocati generali) che sono raggruppati nel settore 6.\nDocumenti vari.\nSu EUR-Lex si trovano anche gli accordi internazionali (settore 2), le interrogazioni parlamentari (settore 9), gli atti EFTA (che comprendono anche gli atti della Corte EFTA e dell'Autorit\u00e0 di vigilanza EFTA (settore E)), le sentenze emesse dai tribunali degli Stati contraenti e dalla Corte di giustizia dell'UE ai sensi del regime di Bruxelles, i riferimenti alla giurisprudenza nazionale in materia di diritto dell'UE (settore 8) e altri documenti pubblici.\nNumero CELEX e altri identificatori.\nOltre alla ricerca testuale, su EUR-Lex \u00e8 possibile cercare i documenti usando degli identificatori che non tengono conto n\u00e9 dalla lingua della ricerca n\u00e9 da quella dell\u2019interfaccia del sito. In tutto ne esistono tre.\nNumero CELEX.\nIl primo identificatore \u00e8 il numero CELEX.\nPer comporlo, si scrivono uno dietro l\u2019altro il numero del settore di appartenenza del documento, quattro cifre per l\u2019anno di pubblicazione del documento, una o due lettere per il tipo di documento e quattro cifre per il numero del documento.\nAd esempio, il numero CELEX della direttiva 2012/19/EU sui rifiuti di apparecchiature elettriche ed elettroniche \u00e8 32012L0019 (3 \u00e8 il settore, la legislazione; 2012 indica l'anno di pubblicazione nella GU; L rappresenta le direttive dell'UE e 0019 \u00e8 il numero con il quale la direttiva \u00e8 stata pubblicata nella GU).\nIdentificatore ECLI.\nUn altro modo di cercare documenti su EUR-Lex consiste nell\u2019inserire l\u2019identificatore ECLI (identificatore europeo della giurisprudenza), voluto dal Consiglio poich\u00e9 per: \"l'identificazione delle decisioni giudiziarie dovrebbe essere utilizzato un identificatore standard riconoscibile, leggibile e comprensibile sia dall'uomo che dai computer\".\nIdentificatore ELI.\nInfine, la terza possibilit\u00e0 di recuperare documenti deriva dall\u2019uso dell\u2019identificatore della legislazione europea (ELI) introdotto con le conclusioni del Consiglio del 10 ottobre 2012 (2012/C 325/02) [14].\nOpzioni presenti sul sito.\nRicerca.\nI documenti possono essere reperiti tramite un motore di ricerca (IDOL, sviluppato da HP Autonomy) utilizzando vari moduli di ricerca. \u00c8 possibile effettuare ricerche in base ai riferimenti del documento, alle date, al testo e a una moltitudine di metadati. Gli utenti registrati hanno la possibilit\u00e0 di utilizzare la ricerca per utenti esperti e di effettuare ricerche utilizzando gli operatori booleani.\nVisualizzazione del testo e formati.\nI testi e i relativi metadati possono essere recuperati, visualizzati e scaricati in vari formati (html, pdf, xml). Per il lavoro simultaneo con pi\u00f9 versioni linguistiche, gli utenti possono utilizzare la visualizzazione multilingue, particolarmente utile per la traduzione e la linguistica.\nRiutilizzo dei dati.\nI dati sono disponibili per essere riutilizzati tramite un servizio web a fini commerciali o non commerciali, purch\u00e9 ne sia indicata la fonte [16].\nI dati presenti sul sito possono essere usati tramite un sito web a fini commerciali e non, purch\u00e9 se ne indichino le fonti.\nRicerche e documenti salvati.\nGli utenti registrati possono salvare documenti e ricerche nel loro account EUR-Lex, creare profili di ricerca e di stampa e impostare i propri feed RSS sulla base di ricerche salvate.\nPreferenze.\nGli utenti registrati hanno accesso a una moltitudine di impostazioni con cui possono personalizzare la propria esperienza sul sito web.\nAccesso al diritto nazionale degli Stati membri (N-Lex).\n\u00c8 possibile accedere al diritto nazionale di tutti i paesi membri grazie a N-Lex che facilita la comunicazione fra gli utenti e le loro banche dati della legislazione nazionale."}
{"id": "2759101", "revid": "180202", "url": "https://it.wikipedia.org/wiki?curid=2759101", "title": "CELEX", "text": ""}
{"id": "2759102", "revid": "287204", "url": "https://it.wikipedia.org/wiki?curid=2759102", "title": "Puerto Rondon", "text": ""}
{"id": "2759104", "revid": "47767", "url": "https://it.wikipedia.org/wiki?curid=2759104", "title": "Ramiel", "text": ""}
{"id": "2759107", "revid": "1543377", "url": "https://it.wikipedia.org/wiki?curid=2759107", "title": "Anne Ahlgren", "text": "Palmar\u00e8s.\nIn carriera ha conseguito i seguenti risultati:"}
{"id": "2759110", "revid": "729019", "url": "https://it.wikipedia.org/wiki?curid=2759110", "title": "Nardino Masu", "text": ""}
{"id": "2759111", "revid": "47767", "url": "https://it.wikipedia.org/wiki?curid=2759111", "title": "Arcangelo Remiel", "text": ""}
{"id": "2759117", "revid": "22475", "url": "https://it.wikipedia.org/wiki?curid=2759117", "title": "Parco nazionale di Nui Chua", "text": "Il parco nazionale di Nui Chua (in vietnamita:\"V\u01b0\u1eddn qu\u1ed1c gia N\u00fai Ch\u00faa\") \u00e8 un'area naturale protetta del Vietnam. \u00c8 stato istituito nel 2003 e occupa una superficie di 298,65 km\u00b2 nella provincia di Ninh Thuan, nel distretto di Ninh Hai.\nFauna.\nTra le specie presenti nel parco anche: \"Pygathrix nigripes\", \"Nycticebus pygmaeus\", \"Ursus thibetanus\", \"Helarctos malayanus\", \"Muntiacus vuquangensis\", \"Lophura diardi\", White-collared Bear, \"Puma concolor\" e \"Panthera onca\".\nNel parco sono state censite 12 specie di pipistrelli, tra cui il \"Cynopterus brachyotis\", contenuto nella Lista rossa IUCN del Vietnam. Gli altri pipistrelli sono: \"Cynopterus sphinx\", \"Megaerops niphanae\", \"Rousettus leschenaulti\", \"Hipposideros armiger\", \"Hipposideros larvatus\", \"Hipposideros bicolor\", \"Rhinolophus affinis\", \"Rhinolophus pearsoni\", \"Rhinolophus pusillus\", \"Rhinolophus sp.\", \"Murina cyclotis\".\nAttivit\u00e0.\nNel parco si possono praticare le seguenti attivit\u00e0: nuoto, pesca, trekking, gite in battello."}
{"id": "2759119", "revid": "47767", "url": "https://it.wikipedia.org/wiki?curid=2759119", "title": "Ezeqeel", "text": ""}
{"id": "2759128", "revid": "287204", "url": "https://it.wikipedia.org/wiki?curid=2759128", "title": "Kathy Tayler", "text": "Palmar\u00e8s.\nIn carriera ha conseguito i seguenti risultati:"}
{"id": "2759129", "revid": "104265", "url": "https://it.wikipedia.org/wiki?curid=2759129", "title": "Ispettorato centrale della tutela della qualit\u00e0 e repressione frodi dei prodotti agro-alimentari", "text": "Il Dipartimento dell'Ispettorato centrale della tutela della qualit\u00e0 e repressione frodi dei prodotti agroalimentari \u00e8 l'organo di controllo ufficiale del Ministero delle politiche agricole, alimentari e forestali, operante sul territorio nazionale.\nL'Ispettorato, attraverso la lotta alle frodi e con azioni di prevenzione e di contrasto agli illeciti, svolge un ruolo di tutela dei consumatori e di salvaguardia dei produttori da fenomeni di sleale concorrenza.\nIn particolare, ferme restando le competenze del Ministero dello sviluppo economico, ha competenze in materia di\nL'Ispettorato assume l'acronimo ICQRF.\nAi fini dello svolgimento della propria attivit\u00e0, l'Ispettorato opera con organico proprio e propria organizzazione amministrativa e contabile e si avvale di una struttura articolata su tutto il territorio nazionale con personale tecnico ispettivo, e di Laboratori accreditati all'espletamento di controlli ufficiali.\nUffici periferici, sedi distaccate e laboratori.\nL'Ispettorato ha la sede centrale a Roma, in via Quintino Sella, 42. Sul territorio l'ICQRF \u00e8 presente con 10 Uffici territoriali, che sovrintendono a 19 Uffici di area, e 6 Laboratori, di cui 1 per le analisi di revisione."}
{"id": "2759130", "revid": "1543377", "url": "https://it.wikipedia.org/wiki?curid=2759130", "title": "Pessac-L\u00e9ognan", "text": "La regione vitivinicola Pessac-L\u00e9ognan \u00e8 un'Appellation d'origine contr\u00f4l\u00e9e (AOC) creata nel settembre del 1987 che raggruppa i vini d'origine controllata di Pessac-L\u00e9ognan facenti parte del territorio Graves di Bordeaux.\nLo Ch\u00e2teau Haut-Brion, unico primo cru classificato del 1855 non originario del M\u00e9doc, \u00e8 oggi il pi\u00f9 importante dei 68 tra ch\u00e2teaux e propriet\u00e0.\nA causa della sua posizione attorno alla citt\u00e0 di Bordeaux, il vitigno dell'appellazione \u00e8 stato molto svalutato a causa dell'urbanizzazione, che lo costringe a lottare per preservare le sue terre dal grande valore vitivinicolo. L'AOC Pessac-L\u00e9ognan ha, esteso la sua superficie coltivata dai 500 ettari del 1975 ai 1600 di oggi.\nLa sua produzione annuale ammonta a 65 000 hl, cio\u00e8 circa 9 milioni di bottiglie (80% di rossi et 20% di bianchi secchi), esportate al 75%.\nLa qualit\u00e0 dei vini bianchi e rossi \u00e8 favorita da un terreno le cui qualit\u00e0 geologiche sono dovute ai movimenti della Garonna decine di milioni di anni fa. Infine anche un micro-clima molto favorevole rende propizie le condizioni de questo territorio.\nL'appellazione si estende su 10 comuni : Cadaujac, Can\u00e9jan, Gradignan, L\u00e9ognan, Martillac, M\u00e9rignac, Pessac, Saint-M\u00e9dard-d'Eyrans, Talence et Villenave d'Ornon.\nLista delle propriet\u00e0.\n(*) facente parte di un'altra propriet\u00e0"}
{"id": "2759132", "revid": "1318658", "url": "https://it.wikipedia.org/wiki?curid=2759132", "title": "Presidente della Corte suprema degli Stati Uniti d'America", "text": "Il presidente della Corte suprema degli Stati Uniti (in inglese \"Chief Justice of the United States\") \u00e8 il capo della Corte suprema degli Stati Uniti d'America (\"Supreme Court of the United States\", a volte abbreviato SCOTUS), l'unico tribunale specificamente disciplinato dalla Costituzione degli Stati Uniti d'America.\nSi tratta di uno dei nove giudici della Suprema corte, ma non eletto tra loro, perch\u00e9 nominato direttamente nella carica di \"Chief Justice\" dal presidente degli Stati Uniti d'America, con mandato a vita.\nLa carica \u00e8 stata istituita parallelamente alla corte stessa il 24 settembre 1789; il primo presidente venne nominato due giorni dopo.\nNel corso della storia in alcuni casi i presidenti USA hanno nominato direttamente il presidente della Corte dall'esterno, in altri hanno scelto uno dei giudici associati della Corte Suprema."}
{"id": "2759141", "revid": "310575", "url": "https://it.wikipedia.org/wiki?curid=2759141", "title": "Ispettorato centrale repressione frodi", "text": ""}
{"id": "2759145", "revid": "253269", "url": "https://it.wikipedia.org/wiki?curid=2759145", "title": "Rosalind Ayres", "text": "Caratterista di vaglia, \u00e8 attiva anche in campo televisivo (\u00e8 stata fra l'altro \"guest star\" in un episodio della serie televisiva \"L'ispettore Barnaby\").\nLa sua interpretazione di maggior rilievo in ambito cinematografico \u00e8 stata nel film del 1997 \"Titanic\", in cui interpretava il ruolo di Lucy Duff-Gordon.\n\u00c8 sposata dal 23 novembre 1974 all'attore teatrale Martin Jarvis (le nozze sono state celebrate a Ealing, sobborgo residenziale di Londra) ed ha due figliastri.\nHa recitato in numerose commedie di cui ha curato anche la regia per il L.A. Theatre Works e il The Hollywood Theater of the Ear."}
{"id": "2759146", "revid": "7", "url": "https://it.wikipedia.org/wiki?curid=2759146", "title": "The Slipper and the Rose", "text": ""}
{"id": "2759148", "revid": "1543377", "url": "https://it.wikipedia.org/wiki?curid=2759148", "title": "Sci alpino ai XXI Giochi olimpici invernali - Discesa libera maschile", "text": "Tra le competizioni dello sci alpino ai XXI Giochi olimpici invernali di la discesa libera maschile si disput\u00f2 luned\u00ec 15 febbraio sulla pista Dave Murray di Whistler; lo svizzero Didier D\u00e9fago vinse la medaglia d'oro, il norvegese Aksel Lund Svindal quella d'argento e lo statunitense Bode Miller quella di bronzo. La gara era originariamente in programma il 13 febbraio; fu rinviata a causa delle avverse condizioni meteorologiche. Con D\u00e9fago il titolo olimpico di discesa libera torn\u00f2 in terra elvetica 22 anni dopo Pirmin Zurbriggen, che lo conquist\u00f2 a .\nDetentore uscente del titolo era il francese Antoine D\u00e9n\u00e9riaz, che aveva vinto la gara dei XX Giochi olimpici invernali di disputata sul tracciato di Sestriere precedendo l'austriaco Michael Walchhofer (medaglia d'argento) e lo svizzero Bruno Kernen (medaglia di bronzo); il campione mondiale in carica era il canadese John Kucera, vincitore a Val-d'Is\u00e8re 2009 davanti agli svizzeri Didier Cuche e Carlo Janka.\nRisultati.\nLegenda:\nDNF = prova non completata\nDSQ = squalificato\nPos. = posizione\nOre: 10.30 (UTC-8)\nPista: Dave Murray\nPartenza: 1\u00a0678\u00a0m\u00a0s.l.m.\nArrivo: 825\u00a0m\u00a0s.l.m.\nLunghezza: 3\u00a0105\u00a0m\nDislivello: 853\u00a0m\nPorte: 41\u00a0m\nTracciatore: Helmuth Schmalzl (FIS)"}
{"id": "2759149", "revid": "124636362", "url": "https://it.wikipedia.org/wiki?curid=2759149", "title": "Maarten de Vos", "text": "Vita e opere.\nFu l'allievo dapprima del padre Pieter e poi di Frans Floris.\nAll'et\u00e0 di vent'anni era gi\u00e0 maestro ad Anversa, appena prima di trasferirsi in Italia per approfondire gli studi a Roma, Firenze e Venezia, dove complet\u00f2 la sua formazione presso Tintoretto.\nRientr\u00f2 in patria nel 1562 per aprire una bottega frequentata da numerosi allievi.\nNel 1570 si spost\u00f2 ad Hannover per lavori nella cappella del castello di Celle.\nDopo il periodo \"italiano\" caratterizzato da colori caldi e luminosi, la produzione seguente divenne sempre pi\u00f9 accademica e manierista, come evidenziarono i vari dipinti storici-religiosi, tra cui \"Le nozze di Cana\", \"Il trionfo di Cristo\", \"Il giudizio finale\", \"Ecce Homo\" e \"Storie di Rebecca\". Dal 1570 in poi realizz\u00f2 opere monumentali, come un \"Giudizio universale\", l\"'Adorazione dei pastori\", una \"Sacra Genealogia\", un \"Martirio del Santo Patrono\" conservato presso la chiesa di San Giacomo di Anversa.\nLe sue opere sono conservate in chiese sparse su tutto il territorio belga.\nIl pittore fu apprezzato anche per la sua attivit\u00e0 di ritrattista, per le incisioni e i disegni esposti al Courtauld Institute of Art di Londra e al museo di San Francisco."}
{"id": "2759151", "revid": "287204", "url": "https://it.wikipedia.org/wiki?curid=2759151", "title": "Battle Creek Knights", "text": "I Battle Creek Knights sono una societ\u00e0 di pallacanestro statunitense con sede a Battle Creek, nel Michigan, e disputano la International Basketball League.\nStoria.\nFondati nel 2004, disputano quattro campionati nella IBL, di cui si laureano campioni nel 2005, prima di approdare, nel 2008, nella PBL.\nDopo alcune controversie in merito alla finale persa con i Rochester Razorsharks, i Knights lasciano la PBL per far ritorno nella IBL nel 2010."}
{"id": "2759155", "revid": "767487", "url": "https://it.wikipedia.org/wiki?curid=2759155", "title": "The Dying Gaul", "text": "The Dying Gaul \u00e8 un film del 2005 scritto e diretto da Craig Lucas, tratto dall'omonima \"pi\u00e9ce\" off-Broadway, datata 1998, dello stesso Lucas.\nIl titolo \u00e8 un chiaro riferimento all'opera scultorea nota come il Galata morente, celebre copia marmorea romana di un'opera ellenistica, databile intorno al 230-220 a. C. circa ed ormai perduta, realizzata dallo scultore di Pergamo Epigono. Il film \u00e8 stato presentato in concorso, nella sezione \"Panorama\", alla 55\u00aa edizione del Festival di Berlino.\nTrama.\nHollywood 1995, lo sceneggiatore debuttante Robert Sandrich ha scritto una sceneggiatura autobiografica ispirata alla morte del suo compagno, morto per complicazioni da AIDS. La presenta al noto produttore hollywoodiano Jeffrey Tishop e a sua moglie Elaine, che ne rimangono favorevolmente colpiti. Ma per motivi commerciali, legati allo showbiz, Jeffrey chiede a Robert di togliere ogni riferimento alla storia d'amore gay trasformandola in una storia eterosessuale. Inizialmente Robert rifiuta, per non venire meno ai suoi principi e per non mancare di rispetto alla memoria del suo compagno, ma quando Tishop lo minaccia di realizzare in ogni caso il film, senza la sua partecipazione e il suo nome, Robert suo malgrado accetta percependo un compenso di un milione di dollari per le relative modifiche.\nDa quel momento Robert inizia a frequentare spesso la villa di Malib\u00f9 dei coniugi Tishop, suscitando l'interesse di entrambi. Elaine \u00e8 attratta in modo fisico e cerebrale da Robert e, dopo aver scoperto che l'uomo \u00e8 un assiduo frequentatore di chat su internet, inizia una conversazione online con lui, fingendosi un uomo gay. I problemi arrivano quando Elaine scopre che Robert ha una relazione con Jeffrey, costringendo la donna a fronteggiare la bisessualit\u00e0 del marito e a mettere in discussione il suo matrimonio, all'apparenza perfetto, che la porter\u00e0 ad un tragico confronto."}
{"id": "2759156", "revid": "204012", "url": "https://it.wikipedia.org/wiki?curid=2759156", "title": "John Glover Roberts Jr.", "text": ""}
{"id": "2759157", "revid": "1305772", "url": "https://it.wikipedia.org/wiki?curid=2759157", "title": "La rizzagliata", "text": "La rizzagliata \u00e8 un romanzo giallo di Andrea Camilleri, pubblicato in Italia nell'ottobre 2009 dall'editore Sellerio. \u00c8 l'edizione in lingua italiana di \"La muerte de Amalia Sacerdote\", scritto da Camilleri in lingua italiana ma pubblicato prima in spagnolo, tradotto da Juan Carlos Gentile Vitale, vincitore, nel 2008, della seconda edizione del \"Premio Internacional de Novela Negra\", indetto dall'editore spagnolo \"Grupo RBA\".\nTrama.\nIl titolo dell'opera si rif\u00e0 alla parola \"rizzaglio\" che \u00e8 una rete a forma di campana con alla base dei piombini. Il pescatore la mette in acqua il pi\u00f9 possibile aperta e la rete affonda catturando i pesci che non possono pi\u00f9 sfuggire perch\u00e9 tirando una corda alla base la rete si chiude.\nMichele Caruso \u00e8 direttore del telegiornale regionale siciliano della RAI. Amalia Sacerdote, figlia del Segretario Generale dell'Assemblea Regionale Antonino Sacerdote, viene trovata morta in casa, il cranio sfondato da un pesante posacenere. Sar\u00e0 accusato del delitto il suo fidanzato, Manlio Caputo, figlio del \"leader\" della sinistra siciliana. Caruso tralascia di dare la notizia dell'emissione di un avviso di garanzia nei confronti di Manlio Caputo, scatenando le ire del suo redattore capo Alfio Smecca. \nCaruso sar\u00e0 coinvolto, suo malgrado, in una \"rizzagliata\", in un complesso intreccio politico-economico e mafioso che finir\u00e0 con la morte di un innocente e l'impunit\u00e0 del vero assassino."}
{"id": "2759164", "revid": "1543377", "url": "https://it.wikipedia.org/wiki?curid=2759164", "title": "Sci alpino ai XXI Giochi olimpici invernali - Discesa libera femminile", "text": "Tra le competizioni dello sci alpino ai XXI Giochi olimpici invernali di la discesa libera femminile si disput\u00f2 mercoled\u00ec 17 febbraio sulla pista Franz's di Whistler; le statunitensi Lindsey Vonn e Julia Mancuso vinsero rispettivamente la medaglia d'oro e quella d'argento e l'austriaca Elisabeth G\u00f6rgl quella di bronzo. La Vonn fu la prima statunitense a vincere l'oro olimpico nella discesa libera.\nDetentrice uscente del titolo era l'austriaca Michaela Dorfmeister, che aveva vinto la gara dei XX Giochi olimpici invernali di disputata sul tracciato di San Sicario precedendo la svizzera Martina Schild (medaglia d'argento) e la svedese Anja P\u00e4rson (medaglia di bronzo); la campionessa mondiale in carica era la stessa Vonn, vincitrice a Val-d'Is\u00e8re 2009 davanti alla svizzera Lara Gut e all'italiana Nadia Fanchini.\nRisultati.\nLegenda:\nDNF = prova non completata\nDSQ = squalificata\nDNS = non partita\nPos. = posizione\nOre: 11.00 (UTC-8)\nPista: Franz's\nPartenza: 1\u00a0595\u00a0m\u00a0s.l.m.\nArrivo: 825\u00a0m\u00a0s.l.m.\nLunghezza: 2\u00a0939\u00a0m\nDislivello: 770\u00a0m\nPorte: 43\u00a0m\nTracciatore: Jan Tischhauser (FIS)"}
{"id": "2759165", "revid": "256896", "url": "https://it.wikipedia.org/wiki?curid=2759165", "title": "Presidente della corte suprema degli Stati Uniti", "text": ""}
{"id": "2759167", "revid": "204012", "url": "https://it.wikipedia.org/wiki?curid=2759167", "title": "Roger Taney", "text": ""}
{"id": "2759169", "revid": "71433", "url": "https://it.wikipedia.org/wiki?curid=2759169", "title": "The center of the world", "text": ""}
{"id": "2759170", "revid": "7", "url": "https://it.wikipedia.org/wiki?curid=2759170", "title": "From Beyond the Grave", "text": ""}
{"id": "2759179", "revid": "963244", "url": "https://it.wikipedia.org/wiki?curid=2759179", "title": "Stefan Batory", "text": ""}
{"id": "2759181", "revid": "287204", "url": "https://it.wikipedia.org/wiki?curid=2759181", "title": "Cristoforo Bathory", "text": ""}
{"id": "2759190", "revid": "3115", "url": "https://it.wikipedia.org/wiki?curid=2759190", "title": "Giampiero Comolli", "text": "Biografia.\nFiglio dell'Architetto e scrittore Marco Comolli e nipote del pittore \"Luigi Comolli\" (1893-1976), ha analizzato con particolare acume, i mutamenti spirituali che avvengono nella societ\u00e0 contemporanea. Pubblica nel 1979 il suo primo saggio con la Lato Side e nel 1981 il suo primo romanzo \"La foresta intelligente\", con una postfazione di Franco Rella. Fra i suoi saggi pi\u00f9 interessanti si ricorda \"Cineteca Eurasia\", una rievocazione di film fuori commercio, invisibili nel normale circuito di distribuzione, che all'autore \u00e8 capitato fortunosamente di vedere, in diversi Paesi e regioni dell'Asia, come Hong Kong, Malesia, Indonesia, India, Thailandia, Sri Lanka e dell'Europa, Rutenia, Madeira, Cipro, Irlanda, Slavonia, Toscana. Ogni capitolo racconta qualcosa di un particolare film, si descrive il posto, l'ambiente in cui \u00e8 stato proiettato, e si riportano le impressioni, i pensieri che l'autore ha scambiato con i suoi accompagnatori. Importante anche la \"Grammatica dell'ascolto\" un testo per comprendere chi ha una fede \"diversa\" dal cristianesimo, vale a dire come elaborare un approccio adeguato e rispettoso e scoprire quanto sia coinvolgente confrontarci con la religiosit\u00e0 del nostro interlocutore, con le motivazioni pi\u00f9 intime della sua fede."}
{"id": "2759197", "revid": "372624", "url": "https://it.wikipedia.org/wiki?curid=2759197", "title": "Asino amiatino", "text": ""}
{"id": "2759203", "revid": "228587", "url": "https://it.wikipedia.org/wiki?curid=2759203", "title": "Germantown", "text": ""}
{"id": "2759210", "revid": "12405", "url": "https://it.wikipedia.org/wiki?curid=2759210", "title": "Tonton Macoutes", "text": ""}
{"id": "2759216", "revid": "29341276", "url": "https://it.wikipedia.org/wiki?curid=2759216", "title": "Record di longevit\u00e0", "text": ""}
{"id": "2759217", "revid": "1543377", "url": "https://it.wikipedia.org/wiki?curid=2759217", "title": "Narrazione transmediale", "text": "Narrazione transmediale (inglese \"Transmedia storytelling\", \"transmedia narrative\", \"multiplatform storytelling\") come la definisce Henry Jenkins nel suo testo del 2006 \"Cultura convergente\", \u00e8 una forma narrativa che, muovendosi attraverso diversi tipi di media, contribuisce a perfezionare ed integrare l'esperienza dell'utente con nuove e distinte informazioni. Ogni medium, veicolando nuove e distinte informazioni, contribuisce allo sviluppo della storia e alla comprensione del mondo narrato. In questo modo l'utente \u00e8 chiamato a ricostruire il significato complessivo di un'opera integrando vari media.\nJenkins propone due fattori prominenti che guidano la crescita della comunicazione transmediale: il primo \u00e8 la proliferazione dei nuovi media come i video games, internet e le piattaforme mobili con le loro applicazioni. Il secondo \u00e8 l'incentivo economico per i creatori di media, condividendo gli assets, possono abbassare i costi di produzione. La narrazione transmediale spesso usa il principio della ipersocialit\u00e0 attraverso pratiche di creazione delle storie anche da parte di persone che non hanno direttamente a che fare con la produzione principale.\nDefinizione.\nOrigine del concetto.\nUna prima riflessione sul concetto \u00e8 stata attribuita a Dick Higgins e all'articolo \"Statement of Intermedia,\" pubblicato nel 1965 sulla propria rivista \"Something Else Newsletter\". Higgins utilizza il concetto di \"intermedialit\u00e0\" per indicare la necessit\u00e0 per gli artisti di aprire il proprio pensiero creativo all'utilizzo di diversi supporti mediali, evitando di racchiudere il significato delle proprie opere all'interno di un'unica disciplina.\nNel 1991 Marsha Kinder, docente all'University of Southern California, ha parlato invece di \"superstrutture commerciali transmediali\" nel suo libro \"Playing with Power in Movies, Television and Videogames\" per evocare il potere della narrazione transmediale nel messaggio pubblicitario.\nIl vero e proprio concetto di transmedialit\u00e0 \u00e8 stato utilizzato per la prima volta da Henry Jenkins nel suo articolo \"Transmedia Storytelling\", pubblicato nel gennaio 2003 su TecnologyReview. Jenkins ha successivamente trattato in maniera pi\u00f9 estesa il concetto in \"Convergence Culture\" nel 2006; secondo l'autore una narrazione transmediale si sviluppa su una moltitudine di piattaforme mediali, dove ciascuna apporta un contributo diverso alla trama complessiva della narrazione.\nConvergenza.\nNel testo \"Convergence Culture\", Jenkins descrive la narrazione transmediale come un fenomeno strettamente collegato alla convergenza mediatica iniziata nei primi anni 2000. L'evoluzione tecnologica e dei nuovi supporti mediali ha aperto inoltre a fruitori di contenuti la possibilit\u00e0 di partecipare alla loro co-creazione. Secondo Jenkins le narrazioni transmediali permettono quindi di passare da un consumo individuale e passivo a una fruizione attiva e collettiva.\nI sette principi della narrazione transmediale (Henry Jenkins).\nJenkins, durante il suo intervento \"Revenge of the Origami Unicorn\" alla conferenza Futures of Entertainment (MIT), propone sette principi che caratterizzano la narrazione transmediale: \"Spalmabilit\u00e0\" (\"Spreadability) vs. Penetrabilit\u00e0 (Drillability)\", \"Continuit\u00e0 vs. Molteplicit\u00e0\", \"Immersione vs. Estraibilit\u00e0\", \"Costruzione di mondi\", \"Serialit\u00e0\", \"Soggettivit\u00e0\" e \"Performance\".\nSpalmabilit\u00e0 vs. Penetrabilit\u00e0.\nNelle narrazioni transmediali \u00e8 possibile osservare una tensione fra il concetto di \"spalmabilit\u00e0\" e quello di \"penetrabilit\u00e0\".\nIl concetto di \"spalmabilit\u00e0\", coniato da Jenkins, pu\u00f2 essere inteso come la capacit\u00e0 di un contenuto di diffondersi attraverso le reti sociali. Il concetto di \"spalmabilit\u00e0\" \u00e8 considerato da Jenkins come alternativa all'idea di viralit\u00e0. Secondo l'autore, infatti, la metafora della viralit\u00e0 \u00e8 fuorviante perch\u00e9 lascia supporre che il contenuto si diffonda nelle reti sociali a prescindere dalla volont\u00e0 dei singoli nodi. La \"spalmabilit\u00e0\" si riferisce invece alla capacit\u00e0 del pubblico di impegnarsi in modo attivo nella circolazione di contenuti multimediali attraverso la rete e nel processo di espansione del loro valore economico e culturale.\n\"Penetrabilit\u00e0\" \u00e8 un concetto proposto da Jason Mittell e mette invece in luce la capacit\u00e0 di un contenuto mediale di invogliare il pubblico ad approfondire la storia scavando nella sua complessit\u00e0. I fan compiono qui un'attivit\u00e0 investigativa, in cui i vari prodotti mediali fungono da magneti che invitano gli spettatori a scavare a fondo nel mondo narrativo. L'opposizione tra \"spalmabilit\u00e0\" e \"penetrabilit\u00e0\" non \u00e8 di tipo gerarchico ma segna un diverso impegno culturale: i media \"spalmabili\" non incoraggiano necessariamente lavori a lungo termine e coinvolgono grandi comunit\u00e0 di utenti. I media \"penetrabili\" interessano meno persone che impiegano molto tempo, energie e volont\u00e0 nella creazione di un prodotto informativo.\nSecondo Giovanni Boccia Artieri il concetto di \"spreadability\" comprende aspetti che riguardano sia le propriet\u00e0 dei contenuti che le caratteristiche dei media in cui vengono veicolati. Ad esempio la \"spreadability\" di un contenuto pu\u00f2 essere agevolata od ostacolata in base:- alle strutture economiche e alle regolamentazioni sul copyright;- alla predisposizione delle strutture tecno-comunicative alla circolazione e condivisione dei contenuti mediali;- alle propriet\u00e0 morfologiche dei singoli contenuti, che possono incoraggiare o meno pratiche di remix o mashup;- alla presenza di reti sociali online e offline, rese visibili dalla stessa circolazione dei contenuti in quanto oggetti relazionali.\nContinuit\u00e0 vs. Molteplicit\u00e0.\nI format su cui si sviluppa la narrazione transmediale fanno interagire due principi: \"continuity\" e \"multiplicity\".\nLa \"continuity\" \u00e8 il principio di coerenza e plausibilit\u00e0 all'interno di un contenuto o di una serie di contenuti appartenenti ad uno stesso universo di riferimento. Molti fan lodano queste attivit\u00e0 di coerenza, interpretando la continuit\u00e0 come l'unico valore che pu\u00f2 ripagarli dell'investimento di tempo ed energie necessario a raccogliere i pezzetti sparsi e ad assemblarli in una totalit\u00e0 dotata di senso.\nLa \"multiplicity\" crea racconti alternativi all'interno di un unico universo narrativo, dove i personaggi e gli eventi si vedono in prospettive nuove. La \"multiplicity\" si sposa bene con i contributi generati dagli utenti che sono resi liberi di entrare, con pochi vincoli, a far parte di queste forme di narrazione trans-mediale.\nImmersione vs. Estraibilit\u00e0.\nI concetti di \"immersione\" e \"estraibilit\u00e0\" si riferiscono al rapporto fra la narrazione transmediale e l'esperienza quotidiana dei fruitori.\nIl principio dell\"'immersione\" permette allo spettatore di esplorare il mondo della fiction. Accade che elementi creati in un mondo narrativo, escano entrando a far parte del mondo degli spettatori, alimentando cos\u00ec la loro sensazione di essere immersi nell'universo narrativo di riferimento.\nCon \"estraibilit\u00e0\" si intende invece il modo in cui i fan estraggono dagli universi finzionali che amano elementi che diffondono nel proprio mondo. Esempi di \"extractability\" sono i parchi di divertimento contemporanei, come quello dedicato ai supereroi Marvel.\nCostruzione di mondi.\nIl concetto di \"costruzione di mondi\" mette in evidenza una caratteristica importante della narrativit\u00e0 transmediale: la maggiore attenzione alla realizzazione di un'opera intorno alla creazione di un mondo rispetto alla creazione di una trama. La creazione di un mondo offre la possibilit\u00e0 di sviluppare parallelamente trame diverse che fanno parte di uno stesso universo, il quale non pu\u00f2 essere compreso nella sua interezza senza il passaggio da un media all'altro. Tuttavia, il senso principale della narrazione pu\u00f2 essere appreso anche senza possedere la conoscenza di tutte le parti dell'opera. Il precursore di questo concetto \u00e8 J. R. R. Tolkien che all'interno di un unico mondo (la Terra di Mezzo) ha sviluppato le narrazioni dei suoi romanzi (Lo Hobbit del 1937 e il Signore degli Anelli del 1954-1955).\nSerialit\u00e0.\nL'idea di serialit\u00e0 ha un'evoluzione lunga, che pu\u00f2 risalire a figure letterarie del XIX secolo come Charles Dickens. Pu\u00f2 essere compresa attraverso la distinzione da storia e trama. La storia si riferisce alla costruzione mentale di ci\u00f2 che pu\u00f2 formarsi solo dopo aver assorbito tutti i pezzetti di informazione disponibili. La trama, prende questi pezzetti di informazione organizzandoli in un percorso sequenziale disponibile agli spettatori. La serialit\u00e0 crea invece pezzi di racconti sensati e disperde la storia complessiva sui diversi episodi facendo in modo che il precedente rimandi al successivo. Il racconto transmediale \u00e8 una serialit\u00e0 portata alle estreme conseguenze dove i pezzi di storia non sono dispersi su diversi segmenti sullo stesso medium, quanto piuttosto su media diversi.\nSoggettivit\u00e0.\nLa \"soggettivit\u00e0\" permette a una storia di essere raccontata da plurimi punti di vista, individuali. Affidando a un personaggio secondario la responsabilit\u00e0 di un racconto parallelo. Con il cambiamento di punto di vista si sviluppa la storia e la comprensione del personaggio \u00e8 pi\u00f9 approfondita nel racconto. Questo principio si sposa perfettamente con la narrazione transmediale, le estensioni possono allungare la linea temporale del materiale che pu\u00f2 anche raccontare la soggettiva di ciascun personaggio su un medium diverso.\nPerformance.\nLe narrazioni transmediali hanno la capacit\u00e0 di chiamare i fan a produrre propri contenuti a partire da un universo finzionale di riferimento. Attorno a tale universo, i fan possono trovare autonomamente un loro spazio per le proprie performance creative, oppure possono rispondere a quelli che Jenkins chiama \u201c\"cultural activators\"\u201d; questi rappresentano degli elementi inseriti nella narrazione transmediale, che invitano gli spettatori a completare o espandere l'universo narrativo.\nUn esempio di cultural activator che ha stimolato la performativit\u00e0 dei fan \u00e8 la mappa dell'isola di Lost, mostrata brevemente durante un episodio della seconda stagione, ma che i fan hanno ricreato e reso disponibile a partire dalla creazione di screenshot; oppure i video su YouTube con le performance in cui i fan reinterpretano ballando o mimando in playback i numeri musicali di Glee.\nCrossmedialit\u00e0 vs Transmedialit\u00e0.\nMolto spesso i due termini transmedialit\u00e0 e crossmedialit\u00e0 vengono utilizzati come sinonimi; fra i due esiste invece una differenza sostanziale in riferimento alla relazione fra storia e piattaforma.\nIl termine transmedia indica forme narrative che cambiano in relazione ai diversi mezzi di comunicazione che le distribuiscono. La narrazione transmediale crea un universo unico, raccontato su vari media (televisione, Internet, radio, editoria, arte urbana, ecc) che forniscono, grazie al loro specifico uso e la loro capacit\u00e0 tecnologica, una prospettiva aggiuntiva al prodotto transmediale.\nI diversi elementi che compongono questo universo possono essere esplorati e compresi indipendentemente l'uno dall'altro: sono molteplici punti di entrata nella storia. Questa nuova forma di narrazione permette di raggiungere un pubblico appartenente a luoghi diversi: lo spettatore pu\u00f2 scoprire la storia, per esempio sul sito web della casa di produzione, conoscere le ultime novit\u00e0 tramite smartphone e vedere la serie ogni settimana in televisione. Attraverso l'uso di media interattivi e le nuove tecnologie dell'informazione e della comunicazione, questa ricerca arricchisce un'esperienza di intrattenimento pi\u00f9 partecipativa e un impegno pi\u00f9 profondo da parte del pubblico.\nPaul Zazzera, CEO di Time Inc. us\u00f2 per la prima volta nel 1996 la definizione cross-media, in seguito alla diffusione mondiale del videogioco Pok\u00e9mon di Nintendo (1996), all'invenzione di Big Brother (presentato come format cross-mediale nel 1997) e al film The Blair Witch Project (nel 1999) e alla nascita di Second Life (nel 2003).\nNascita e sviluppo delle narrazioni transmediali.\nAlcuni riconoscono in Pamela: o Virt\u00f9 Premiata (1740) scritto da Samuel Richardson una delle radici pi\u00f9 antiche della narrazione transmediale.\nUna prima forma di narrazione transmediale pu\u00f2 essere rintracciata agli inizi degli anni sessanta, nella strategia narrativa e distributiva del media mix diffusa in Giappone nel mercato dei manga e degli anime.\nCon la diffusione dell'uso di Internet negli anni \u201890, in molti hanno iniziato ad esplorare modi per raccontare storie ed intrattenere il pubblico attraverso l'integrazione di pi\u00f9 piattaforme. Uno dei primi esempi \u00e8 dato da quelli che vengono definiti come alternate reality games (ARG). Si tratta di un gioco che collega internet al mondo reale. Solitamente si sviluppa attraverso numerosi strumenti web (blog, e-mail, minisiti) e presenta al giocatore una storia misteriosa con indizi che puntano al mondo reale.\nAlcuni dei casi celebri che hanno contribuito allo sviluppo della narrazione transmediale sono Ong's Hat, The Beast, Matrix, Lost.\nOng's Hat.\nOng's Hat pu\u00f2 considerarsi un prototipo di narrazione transmediale, iniziata probabilmente intorno al 1993. La trama si sviluppa attraverso alcune teorie di cospirazioni segrete, dando origine ad un'unica storia narrativa che si dirama attraverso quattro principali individui.\nLo sviluppo della storia pu\u00f2 essere fatto risalire agli anni \u201880 con l'uso dei primi sistemi elettronici. Lo scopo era quello di creare una narrazione a cui incorporare vari media con cui sviluppare un retroscena. \u00c8 considerata una prima forma di narrazione transmediale ed un esperimento con cui analizzare quanto un'informazione si sarebbe potuta diffondere secondo le modalit\u00e0 sopra descritte.\nJoseph Matheny, in The Rise Of The ARG: games\u2122 investigates alternate reality games and what the future has in store for the curious experiment, specifica come il progetto Ong's Hat abbia rivelato un DNA che si ricollega al concetto di ARG, nonch\u00e9 il racconto di una storia su varie piattaforme e nuovi media.\nThe Beast.\nIl termine ARG \u00e8 stato coniato nel 2001 in corrispondenza dell'uscita di The Beast (game), una campagna di marketing per il film A.I.: Intelligenza Artificiale.\nL'ambientazione di The Beast \u00e8 quella del 2142, 50 anni dopo gli eventi raccontati in A.I. L'alternative reality game si sviluppa su tre punti di ingresso che si sovrappongono al gioco, chiamati anche \u201ctana del coniglio\u201d nel gergo degli ARG. Il personaggio centrale del gioco intorno a cui l'utente deve ricercare informazione \u00e8 Jeanine Salla, identificata come robotherapist.\nOgni tana del coniglio porta a farsi varie domande su Janine Salla, soprattutto perch\u00e9 non ci si aspetterebbe mai un film fatto nel 2001 in cui richiedere informazioni sui servizi fatti da una robotherapist. Ricercando sui motori di ricerca il nome \u201cJanine\u201d, i risultati mostrano diverse pagine ambientate nel mondo immaginario del gioco, come la home page del datore di lavoro di Salla o la pagina degli amici di famiglia dei Sallas, Evan e Nancy Chan.\nOgni medium sviluppa informazioni importanti con cui il giocatore pu\u00f2 costruire la trama.\nMatrix.\nUno degli esempi che Henry Jenkins cita per spiegare le narrazioni transmediali \u00e8 Matrix, la cui storia si costruisce su vari media, ossia tre film, una serie di cortometraggi animati, due collezioni di storie a fumetti e diversi videogiochi. Un'altra caratteristica di Matrix \u00e8 che ogni medium ha diversi autori; questo aspetto mostra un'altra dimensione della narrazione transmediale, ovvero la partecipazione collettiva e la cooperazione nella costruzione della trama. Matrix rappresenta un primo archetipo di narrazione transmediale; come fa notare Jenkins infatti, non esiste un unico testo a monte dove si possono trovare tutte le informazioni necessarie per comprendere l'universo Matrix, ma \u00e8 necessario che queste vengano raccolte \"migrando\" fra i vari media.\nLost.\nLost \u00e8 un perfetto esempio di narrazione transmediale. La struttura principale \u00e8 la serie tv, la quale si sviluppa in sei stagioni dal 2004 al 2010. La serie gode di un cospicuo livello di coinvolgimento dell'audience, nonch\u00e9 di una comunit\u00e0 di fan attivi e interessati ai misteri dell'isola, fino al punto di dare vita all'enciclopedia Lostpedia. I creatori ed i produttori della serie hanno voluto tenere il pubblico in suspense per due stagioni con \"The Lost experience 44\", un ARG (Alternate Reality Game) nel quale venivano dati degli indizi per risolvere enigmi secondari. La serie di J.J. Abrams \u00e8 inoltre integrata con puzzle, spot pubblicitari, falsi siti web, libri e web video, come ad esempio il sito della compagnia aerea finzionale Oceanic (la compagnia dell'aereo che precipita nell'isola nella prima stagione), il quale d\u00e0 la possibilit\u00e0 ai giocatori di trovare nuovi indizi.\nApplicazioni.\nUsi educativi.\nLa narrazione transmediale pu\u00f2 divenire anche uno strumento pedagogico adatto a molteplici contesti educativi. Il livello di coinvolgimento offerto dalla narrazione transmediale pu\u00f2 dimostrarsi particolarmente utile per educare quelle nuove generazioni - come ad esempio la Generazione Y - che appagano quotidianamente la propria curiosit\u00e0 facendo interagire pi\u00f9 media.\nL'uso della narrazione transmediale come strumento educativo, facendo ad esempio interagire gli studenti fra loro attraverso piattaforme come Twitter, Facebook, Instagram o Tumblr, permette ai ragazzi di avere, in primis, una partecipazione attiva, di sviluppare una pluralit\u00e0 di punti di vista, di accedere a esperienze e risorse per creare un'intelligenza collettiva che sia coinvolgente, immersiva e capace di catturare l'attenzione degli studenti stessi. All'educatore, invece, la narrazione transmediale offre la possibilit\u00e0 di condurre gli studenti a pensare in modo critico, ad approfondire il materiale di studio ed acquisire cos\u00ec nuove conoscenze, offrendo un quadro educativo che supporti un apprendimento incentrato sullo studente. La narrazione transmediale, inoltre, aumenta le capacit\u00e0 interpretative del singolo, allenandolo ad una costruzione personalizzata del significato.\nLa narrazione transmediale \u00e8 anche usata da aziende come Microsoft e Kimberly-Clark per formare manager e dipendenti. Gronstedt e Ramos sostengono: \u201cAlla base di ogni corso di formazione c'\u00e8 una buona storia che aspetta soltanto di essere raccontata. Continuamente, tali storie vengono narrate attraverso diversi schermi e dispositivi, in modo da raggiungere gli utenti in modo pi\u00f9 ampio e collaborare con loro in modo pi\u00f9 approfondito\u201d.\nMarketing.\nI professionisti del marketing e della pubblicit\u00e0 si sono interessati alle opportunit\u00e0 offerte dalla narrativit\u00e0 transmediale per creare nuovi formati pubblicitari. I mezzi della transmedialit\u00e0 - e in particolare l'alternate reality game - permettono alle aziende di attrarre i loro pubblici su pi\u00f9 media possibili, di raccontare i punti di forza dei loro prodotti creandone intorno un universo. Uno degli esempi pi\u00f9 rappresentativi di campagne pubblicitarie transmediali \u00e8 \"Happiness Factory\", ideata da Jeff Gomez nel 2010 per Coca-Cola.\nEsempi di narrazioni transmediali.\nLa lista degli esempi \u00e8 organizzata secondo il criterio del medium dove \u00e8 stata sviluppata maggiormente la trama. Per ciascun esempio sono elencate le piattaforme che contribuiscono alla narrazione complessiva."}
{"id": "2759224", "revid": "119678949", "url": "https://it.wikipedia.org/wiki?curid=2759224", "title": "Moshe Castel", "text": "Biografia.\nNato in una famiglia sefardita, stuadi\u00f2 nell'Accademia d'Arte Betzalel, nell'Acad\u00e9mie Julian e nell'\u00c9cole du Louvre di Parigi, citt\u00e0 dove visse per 15 anni.\nLe sue pitture murali sono in edifici emblematici d'Israele: Binyanei Ha'um\u00e1 (1958), la Knesset (1966), la residenza dei presidenti di Israele (1970)."}
{"id": "2759228", "revid": "256896", "url": "https://it.wikipedia.org/wiki?curid=2759228", "title": "Croce commemorativa della 6\u00aa Armata", "text": "La croce commemorativa della 6\u00aa Armata (Armata degli Altipiani) fu una medaglia non ufficiale realizzata per iniziativa privata, rivolta a tutti coloro che avessero militato nella 6\u00aa Armata dell'esercito italiano durante la prima guerra mondiale."}
{"id": "2759231", "revid": "287204", "url": "https://it.wikipedia.org/wiki?curid=2759231", "title": "Joseph Pellerin", "text": "Giovent\u00f9 e carriera.\nIn giovent\u00f9 i suoi studi principali furono nelle lingue moderne e classiche, tra cui francese, inglese, spagnolo, italiano, arabo, latino, greco, ebraico e siriaco, nonch\u00e9 altre lingue, e fu grazie alla sua precoce esperienza in queste lingue che ottenne la sua ammissione agli uffici del Ministero della \"Marine\" nel 1706, ove divenne impiegato addetto alla corrispondenza. Nel 1709 riusc\u00ec (nonostante il precedente fallimento da parte di crittografi addestrati) a decifrare alcune lettere in codice sequestrata da una fregata spagnola e relative all'Arciduca Carlo d'Austria (uno dei pretendenti al trono di Spagna, mentre l'altro era il nipote di Luigi XIV, Duca di Angi\u00f2, controversia che era la causa della guerra di successione spagnola); questa impresa straordinaria cattur\u00f2 l'attenzione dell'allora ministro della Marina Pontchartrain che lo nomin\u00f2 segretario di gabinetto.\nHa goduto di analoghi favori nei ministeri successivi: sotto il figlio legittimato di Luigi XIV, il conte di Tolosa fu nominato commissario della marina nel 1715 e Maurepas lo promosse prima e commissaire g\u00e9n\u00e9ral, e poi primo commissario.\nI suoi piani dettagliati per l'invasione della Gran Bretagna per ripristinare Bonnie Prince Charlie al trono (e tenere quindi occupate le forze britanniche, che stavano ostacolando notevolmente gli affari coloniali francesi), anche se supportati da Maurepas non furono posti in esecuzione da Luigi XV (non \u00e8 chiaro se per disprezzo, ripicca personale contro Maurepas, o per altre ragioni ancora in discussione). I piani possono essere consultati nei 'Maurepas Papers' alla Cornell University.\nDopo una carriera di grande successo richiese un pensionamento anticipato nel 1745 adducendo problemi di salute dovuti al superlavoro. In realt\u00e0, rimase come consulente esperto tenuto in grande considerazione per molti anni successivi; il suo posto fu a poco a poco assunto formalmente dal figlio Joseph Jr. che nel 1740 ricevette una lettera patente di nobilt\u00e0 in riconoscimento del servizio di due generazioni della sua famiglia alla corona.\nIl pioniere della numismatica.\nPellerin Sr. divenne cos\u00ec libero di seguire la sua vera passione, che era lo studio delle monete antiche (soprattutto greche). La tradizione vuole che abbia incoraggiato i marinai della flotta francese del Mediterraneo ad acquistare tali monete antiche come le trovavano in offerta tutta la loro gamma, garantendo loro il riacquisto al doppio del prezzo di acquisto. In questo modo egli gradualmente accumul\u00f2 quella che divenne la pi\u00f9 grande e pi\u00f9 ricca collezione e di antiche monete greche mai posseduta da privati a quella data, per un totale di 33.500 monete che egli, infine vendette a Luigi XVI in 1776 per 300.000 \"livre\". Questa magnifica collezione, ospitata negli splendidi astucci massicci originali in legno intarsiato e in bronzo dorato in stile Luigi XV formano ancora un nucleo della collezione della Biblioth\u00e8que nationale de France e possono essere visti nel vecchio edificio di Rue de Richelieu a Parigi.\nGli studi di Pellerin hanno portato grandi progressi alla scienza della numismatica. Attraverso la pubblicazione del suo enorme catalogo in dieci volumi delle antiche monete greche (Parigi, 1762-1778, 10 vol. in-4\u00ba. pl), che erano in realt\u00e0 un catalogo ragionato della sua immensa collezione, ha portato chiarezza a questo campo confuso essendo cos\u00ec il primo a organizzare le molte migliaia di emissioni geograficamente, nonch\u00e9 cronologicamente. La sua identificazione di molti pezzi enigmatici \u00e8 una testimonianza della sua rara potenza di osservazione e perspicacia. Si potrebbe dire che ha illuminato una strada per il famoso Eckhel. Gli errori che mise nel suo grande lavoro sono stati successivamente identificati da Khell, Barth\u00e9lemy (che \u00e8 stato quello che ha trattato l'acquisto della collezione da parte del re), Swinton e l'Abb\u00e9 Leblond.\nPerse progressivamente la vista dal momento del suo ritiro dal servizio pubblico ed era quasi completamente cieco al momento della sua morte, un quasi centenario nel 1782.\nTrov\u00f2, per\u00f2, un modo per mettere a profitto questo svantaggio, lavorando sui volumi successivi della sua opera con la stessa facilit\u00e0 di giorno come di notte, scrivendo il suo testo su un sottile nastro di carta che tirava fuori da una bobina solo per essere riavvolta su un'altra per essere poi trascritta dal suo segretario.\nIl suo senso del tatto divenne estremamente acuto ed era in grado di identificare varianti minori di monete solo da alcune sottili differenze tattili.\nIl ritratto, tratto dal frontespizio di uno dei volumi del suo lavoro, lo mostra circondato da alcune delle sue monete e antichit\u00e0 preferite nel 1780, gi\u00e0 oltre i 98 anni di et\u00e0.\nFamiglia ed eredit\u00e0.\nPellerin si spos\u00f2 all'interno di un'altra famiglia di Versailles nel 1714, quando prese in moglie Marie-Anne, il cui zio era Michel-Richard Delalande, compositore di corte di Luigi XIV, e uno dei grandi esponenti del mottetto barocco francese, oltre a tanti altri capolavori.\nSua figlia, chiamata anche Marie-Anne, spos\u00f2 nel 1737 Arnaud I de La Porte (o De Laporte) che in seguito eredit\u00f2 gli incarichi di Pellerin dopo la morte prematura di Joseph Jr.\nI fratelli La Porte si rivelarono molto influenti nello sviluppo della politica coloniale francese, in particolare verso la Nouvelle France (Qu\u00e9bec); il fratello pi\u00f9 giovane di Arnaud, Jean-Baptiste de La Porte-Lalanne, fu nominato inviato speciale a Qu\u00e9bec per esaminare l'amministrazione civile e per il controllo in alcune presunte irregolarit\u00e0 finanziarie. In seguito divenne commissario per le \u00celes du Vent (Isole Sopravento settentrionali francesi) e Saint Domingue (Haiti).\nIl nipote di Pellerin, Arnaud II de La Porte, dopo un breve periodo come Ministro della Marina nel 1789 divenne intendente della List Civil nel 1790.\nStretto confidente del re assediato, Luigi XVI gli affid\u00f2, grandi somme di denaro privato da essere distribuito per moderare il fervore rivoluzionario che andava rapidamente radicalizzandosi.\nNonostante una stretta collaborazione con Mirabeau, e soprattutto a causa della morte prematura di quest'ultimo, i suoi sforzi si rivelarono vani, e Arnaud II de La Porte fu arrestato e condannato per tradimento contro la Rivoluzione, il 23 agosto 1793, la seconda vittima di questa politica nuova invenzione dell'uomo: la ghigliottina. In un gesto macabro, la sua testa mozzata fu poi presentata al re, imprigionato nel Tempio, come un macabro regalo di compleanno.\nI suoi servizi e il sacrificio estremo furono ricordati durante la restaurazione dal fratello minore del re, che era stato incoronato come Luigi XVIII: il pronipote di Pellerin, Arnaud III de La Porte, nel 1822 per riconoscenza fu creato barone. Il titolo rimane in famiglia fino ad oggi."}
{"id": "2759235", "revid": "599013", "url": "https://it.wikipedia.org/wiki?curid=2759235", "title": "Iwona Kowalewska", "text": "Palmar\u00e8s.\nIn carriera ha conseguito i seguenti risultati:"}
{"id": "2759244", "revid": "697352", "url": "https://it.wikipedia.org/wiki?curid=2759244", "title": "Tonton Macoute", "text": ""}
{"id": "2759245", "revid": "119291989", "url": "https://it.wikipedia.org/wiki?curid=2759245", "title": "Giustizierato d'Abruzzo", "text": "Il giustizierato d'Abruzzo (in latino: \"Justitiaratus Aprutii apud Sulmonam\") fu un distretto amministrativo del Regno di Sicilia istituito nel 1233 da Federico II. Il giustizierato aveva come capoluogo Sulmona.\nStoria.\nIn epoca longobarda il suo territorio era diviso tra i due ducati di Spoleto e di Benevento ed era costituito da sette gastaldati; con la costituzione formale del 1233 viene per la prima volta identificato il territorio di quello che sar\u00e0 successivamente conosciuto come Abruzzo. Il 5 ottobre 1273 re Carlo I d'Angi\u00f2, con il \"diploma di Alife\", considerandolo troppo esteso per essere ben governato, lo suddivise in \"Aprutium ultra flumen Piscariae\" e \"Aprutium citra flumen Piscariae\", ovvero Abruzzo Ultra (a nord) e Abruzzo Citra (a sud). Il confine tra i due nuovi giustizierati era segnato dal fiume Pescara."}
{"id": "2759246", "revid": "177966", "url": "https://it.wikipedia.org/wiki?curid=2759246", "title": "M\u00fcnchner Freiheit", "text": "M\u00fcnchner Freiheit (fino al 1998, \"M\u00fcnchener Freiheit\") \u00e8 la piazza centrale del quartiere Schwabing di Monaco di Baviera ed \u00e8 attraversata dalla via Leopoldstra\u00dfe.\nLa piazza.\nLa piazza si chiam\u00f2 in passato \"Feilitzschplatz\" e poi dal 1933, con i nazionalsocialisti al potere, \"Danziger Freiheit\" ovvero \"Libert\u00e0 di Danzica\". Nel 1947 fu battezzata con il nome \"M\u00fcnchener Freiheit\" in ricordo al gruppo di resistenza Freiheitsaktion Bayern, che nell'aprile del 1945 occup\u00f2 la radio di stato trasmettendo annunci alla popolazione invitandola a capitolare.\nLa piazza viene dominata dalla stazione di tram futuristica inaugurata nel 2009, il capolinea del Tram 23.\nLa piazza viene incorniciata da alcuni esempi di architettura Jugendstil, in particolare la casa Leopolstra\u00dfe 151 costruita da Martin D\u00fclfer. \nA nord si trova la chiesa Erl\u00f6serkirche, costruita alla fine del XIX secolo da Theodor Fischer.\nLa piazza \u00e8 un punto di ritrovo molto amato dai monacensi, in quanto vi si trovano alcuni caf\u00e9 su entrambi i lati. Davanti a uno dei caf\u00e9 si trova la statua dell'attore Helmut Fischer, chiamato \"Monaco Franze\", che l\u00ec abitualmente faceva colazione.\nDurante il periodo dell'Avvento sulla piazza viene organizzato il mercatino natalizio di artigianato artistico."}
{"id": "2759252", "revid": "235890", "url": "https://it.wikipedia.org/wiki?curid=2759252", "title": "1000000000000000", "text": ""}
{"id": "2759254", "revid": "767487", "url": "https://it.wikipedia.org/wiki?curid=2759254", "title": "Pastiche (album)", "text": "Pastiche \u00e8 il terzo album del gruppo vocale statunitense The Manhattan Transfer, pubblicato nel 1978 dalla Atlantic Records, ultimo disco in studio realizzato con Laurel Mass\u00e9.\nIl disco.\nL'album ebbe un successo inferiore ai precedenti negli Stati Uniti, ma consolid\u00f2 il successo dei Manhattan Transfer in Europa. \"Pastiche\" raggiunse la prima posizione in Svezia, la settima in Norvegia e rimase per 34 settimane nella classifica di vendita inglese dove raggiunse la 10\u00aa posizione. I singoli di \"Walk In Love\" e di \"On A Little Street In Singapore\" raggiunsero rispettivamente la 12\u00aa e la 20\u00aa posizione."}
{"id": "2759256", "revid": "75433", "url": "https://it.wikipedia.org/wiki?curid=2759256", "title": "Modello previsionale", "text": ""}
{"id": "2759258", "revid": "599013", "url": "https://it.wikipedia.org/wiki?curid=2759258", "title": "Anna Sulima", "text": "Palmar\u00e8s.\nIn carriera ha conseguito i seguenti risultati:"}
{"id": "2759265", "revid": "599013", "url": "https://it.wikipedia.org/wiki?curid=2759265", "title": "Piano della Virginia", "text": "Il piano della Virginia (conosciuto anche con il nome di piano di Randolph) fu una proposta dei delegati dello stato della Virginia, redatto da James Madison a cui si oppose il piano del New Jersey, entrambe furono presentate e giudicate durante la Convenzione di Filadelfia del 1787.\nStoria.\nAnche se fu redatto da Madison i 15 punti cardine del piano vennero presentati dal governatore della Virgina di quel tempo, Edmund Randolph.\nStruttura.\nTendeva a favorire gli Stati pi\u00f9 ampi prevedendo un Parlamento bicamerale, i cui membri erano suddivisi proporzionalmente alla popolazione di ogni Stato, i cui poteri erano molto forti, compreso il potere di veto rispetto alla legislazione dei singoli Stati; un esecutivo nominato dal legislativo; una corte federale composta di giudici inamovibili."}
{"id": "2759266", "revid": "120391380", "url": "https://it.wikipedia.org/wiki?curid=2759266", "title": "Ana Emilia Lahitte", "text": "Le sue opere comprendono molti generi, ma soprattutto poesia."}
{"id": "2759269", "revid": "462217", "url": "https://it.wikipedia.org/wiki?curid=2759269", "title": "Saint-Christophe-et-Ni\u00e9v\u00e8s", "text": ""}
{"id": "2759274", "revid": "2014887", "url": "https://it.wikipedia.org/wiki?curid=2759274", "title": "Emiliano Palmieri", "text": "Biografia.\nDebutta nel panorama italiano nel 2005 con il tormentone portato al successo da \"Striscia la notizia\", \"M'ama o m'amer\u00e0\", poi nel 2006 con Odiami senza rancore, cantati entrambi da Mariangela.\nNell'estate 2007 mette temporaneamente da parte la discografia per dedicarsi al teatro. Compone le musiche dello lo spettacolo \"Il mare in catene\", in collaborazione con i ballerini del Teatro alla Scala di Milano e con esso partecipa alla 52\u00aa Biennale di Venezia di danza contemporanea facendo puntare l'attenzione sul tema della disabilit\u00e0.\nNel 2008 partecipa al festival di Trento spettacolo aperto con un nuovo spettacolo intitolato \"Normale anche la follia vuole i suoi applausi\" andato in scena in un vero e proprio manicomio di Pergine Valsugana. Questa volta in collaborazione con gli allievi neodiplomati del Teatro alla Scala di Milano.\nLa sua musica innovativa attrae i vertici della danza internazionale, cos\u00ec nel 2009 porta in scena al Teatro Bol'\u0161oj di Mosca uno spettacolo scritto interamente per la prima ballerina Svetlana Zakharova, diventando cos\u00ec il primo compositore italiano dopo pi\u00f9 di 100 anni con una prima messa in scena nel teatro russo.\nNel 2008 scrive un passo a tre per l'evento Milanese \"A step for Africa\" di Emergency interpretato dalla grande ballerina Luciana Savignano.\nRiceve dal Presidente della Repubblica Giorgio Napolitano la medaglia per l'impegno sociale per essere coautore della musica dell'inno del progetto \"Angels Onlus\", che difende i bambini in tutto il mondo vittime della guerra.\nNel 2009 \u00e8 l'autore della nuova sigla della fiction \"Un medico in famiglia 6\" intitolata \"Je t'aime\" e cantata da Giulia Luzi.\nNella settima serie 2011 della fiction \u00e8 parte integrante della colonna sonora con i brani \"Parole su Parole\", \"Tempo\" e \"io e Lei\" \"Parole su parole\" ha un grande successo tra il pubblico e raggiunge 100.000 visualizzazioni sul web in una settimana.\nPer la 74\u00aa edizione Maggio Musicale Fiorentino scrive le musiche dello spettacolo Pinocchio una produzione in collaborazione con il teatro Goldoni (Firenze) di Firenze e MaggioDanza.\nGrazie al successo dell'edizione precedente rinnova la collaborazione col Festival del Maggio Musicale Fiorentino nel 2012 con lo spettacolo originale basato sull'opera di Roald Dahl La fabbrica di cioccolato con coreografie di Francesco Ventriglia e i testi di Anna Muscionico.\nNel 2013 chiude il trittico portando sulle scende della 76\u00aa edizione del Maggio Musicale Fiorentino la favola di Peter Pan.\nNel 2014 scrive il concerto/spettacolo \"Buon compleanno Charlot\" per il festival MITO SettembreMusica settembre in musica con debutto al Teatro Grassi di Milano.\nNel 2016 vince, il premio Machiavelli al Piemonte movie glocal film festival per la colonna sonora de \"La Moglie del custode\". Film diretto da Mario Parruccini. \nNel 2017 viene sincronizzato il brano \"6\", scritto da Palmieri e Anna Muscionico (edizioni Cinevox record) nel \"blockbuster\" \"American Assassin\" diretto da Michael Cuesta.\nNello stesso anno il cortometraggio \"Cenere\" diretto da Gianluca della Monica con la colonna sonora di Palmieri vince il festival dell'Isola Tiberina (l'isola del Cinema) di Roma. \nPartecipa come autore al Festival di Sanremo Giovani 2018 con il brano Nina \u00e8 brava\nAdatta le liriche in lingua italiana del musical Kinky Boots scritto da Cyndi Lauper e Harvey Fierstein, basato sul film Kinky Boots - Decisamente diversi di Julian Jarrold del 2005 con la regia di Claudio Insegno.\nNel 2019 adatta in versione italiana il capolavoro di Stephen Sondheim \" che debutta al Teatro Verdi di Montecatini. "}
{"id": "2759276", "revid": "767487", "url": "https://it.wikipedia.org/wiki?curid=2759276", "title": "Enterprise Application Integration", "text": "Enterprise Application Integration (EAI) (\"integrazione d'applicazioni di impresa\") si riferisce al processo d'integrazione tra diversi tipi di sistemi informatici attraverso l'utilizzo di software e soluzioni architetturali.\nL'EAI pu\u00f2 avvenire a quattro livelli:"}
{"id": "2759280", "revid": "210951", "url": "https://it.wikipedia.org/wiki?curid=2759280", "title": "L'Ascesa dell'Ombra", "text": ""}
{"id": "2759285", "revid": "112856534", "url": "https://it.wikipedia.org/wiki?curid=2759285", "title": "Nico Motchebon", "text": "Biografia.\nInizia la carriera nel 1985 nel pentathlon moderno. Nel 1989 \u00e8 vice-campione mondiale nella staffetta a squadre, mentre nel 1991, a San Antonio, giunge terzo nella medesima competizione, qualificandosi per le Olimpiadi del 1992, dove per\u00f2 non gareggia.\nNell'autunno del 1992 inizia a dedicarsi all'atletica leggera e ai mondiali indoor del 1993 si aggiudica il terzo posto negli 800 metri piani, risultato che replicher\u00e0 nel 1999.\nA livello nazionale, negli 800 metri, \u00e8 per sei volte campione nazionale (1993, 1994, 1995, 1996, 1997 e 1998) e sette volte campione nazionale indoor (1993, 1994, 1995, 1996, 1997, 1999 e 2001)."}
{"id": "2759290", "revid": "633110", "url": "https://it.wikipedia.org/wiki?curid=2759290", "title": "SIA Mod. 1918", "text": "La SIA Mod. 1918 \u00e8 stata la prima mitragliatrice leggera italiana raffreddata ad aria. Sviluppata alla fine della prima guerra mondiale, vide impiego in numero limitato negli ultimi mesi del conflitto e fu prevista come sostituta della primitiva pistola mitragliatrice Villar Perosa nell'ipotesi dell'eventuale proseguimento delle ostilit\u00e0.\nStoria.\nNell'aprile del 1916, con la comparsa sul fronte italiano di piccole unit\u00e0 equipaggiate di pistole mitragliatrici Villar Perosa si posero le basi di nuove tattiche di combattimento volte a rompere gli schemi di una estenuante \"guerra di posizione\" che non sembrava aver fine, e che si mostravano idonee ad essere adottate dai neonati Reparti d'Assalto.\nLa Villar Perosa risult\u00f2 essere certamente innovativa, ma comunque non era scevra da difetti, complice una struttura relativamente distante dalla configurazione classica di un'arma di tale categoria: infatti non \u00e8 sbagliato definirla pi\u00f9 che altro un archetipo.\nNel gennaio 1918 fu lo stesso colonnello Abiel Bethel Revelli di Beaumont - padre della Villar Perosa - a proporre alla Commissione Esaminatrice del REI un prototipo di mitragliatrice leggera calibro 6,5 \u00d7 52 mm Mannlicher-Carcano raffreddata ad aria.\nIl primo modello proposto non fu per\u00f2 accettato e furono consigliate una serie di modifiche volte all'accorciamento della canna, della parte posteriore del treppiede e all'adozione di un'impugnatura adeguata al fuoco in posizione distesa.\nL'arma successiva, elaborata accogliendo le modifiche consigliate, fu ritenuta idonea e posta in produzione con il nome di \"SIA\", acronimo composto dalle iniziali della ditta costruttrice, ovvero la Societ\u00e0 Italiana Aviazione di Torino.\n\u00c8 interessante notare come, nonostante fossero stati compiuti sforzi nel tentativo di derivare dalla Villar Perosa un modello efficiente di pistola mitragliatrice, il pi\u00f9 importante dei quali culminato nel Beretta MAB 18, il Regio Esercito decise di dare maggiore priorit\u00e0 alla nuova creazione del colonnello Revelli.\nImpiego operativo.\nCome per la Villar Perosa, la \"SIA\" fu destinata soprattutto ad armare piccole unit\u00e0 di combattimento per azioni di sorpresa, ma trov\u00f2 anche impiego come mitragliatrice aeronautica, in formula binata e priva di radiatore.\nIl piano di distribuzione originario prevedeva di dotare ogni compagnia di 8 mitragliatrici \"SIA\" (2 per ogni plotone), per un totale di circa 18000 esemplari: in una prima fase si sarebbero fornite le sole armi necessarie a sostituire le pistole mitragliatrici Villar Perosa, mentre una seconda ne avrebbe completato l'organico.\nNonostante alcune foto sembrino dimostrare il contrario, molti autori ritengono la distribuzione della \"SIA\" nell'ultimo anno di guerra come incerta.\nFu sicuramente impiegata nel dopoguerra, almeno sino all'estate del 1943, quando si trova distribuita nelle retrovie ai battaglioni territoriali, a quelli costieri ed alla Milizia Volontaria per la Sicurezza Nazionale. Ne va ricordato infine l'impiego come arma primaria in alcune versioni del carro armato leggero Fiat 3000, oltre che nel ruolo di mitragliatrice aeronautica gi\u00e0 citato.\nTecnica.\nLa \"SIA\" \u00e8 una mitragliatrice leggera funzionante con sistema di chiusura labile ritardata, lunga 1160 mm (compresivi dello spegnifiamma) e del peso, in assenza di sostegno, di 10,7 kg.\nLa canna, realizzata in acciaio nichel-cromo, lunga 660 mm e del peso di 4,75 kg, presenta un passo elicoidale di 216 mm ed \u00e8 raffreddata da un radiatore costituito da 52 rosette circolari in alluminio, compresse da un anello di bloccaggio; il sistema di raffreddamento cos\u00ec composto garantisce una raffica massima di 200 colpi.\nIl caricatore scatolare ricurvo \u00e8 di tipo bifilare ed \u00e8 stampato in lamiera d'acciaio: ha una capacit\u00e0 di 50 cartucce calibro 6,5 mm Manlicher-Carcano e pieno pesa circa 2 kg; esso viene inserito sulla parte superiore del castello, con lo svantaggio evidente di aumentare significativamente l'ingombro trasversale, prima essenziale, dell'arma e rendendo quindi la posizione del mitragliere pi\u00f9 facilmente individuabile dal nemico: in effetti questa fu una delle principali critiche rivolte al sistema di alimentazione, tra l'altro particolarmente delicato e primaria causa di inceppamenti.\nIn generale l'affidabilit\u00e0 dell'arma si dimostr\u00f2 insufficiente: a titolo d'esempio citiamo una relazione datata 1922 redatta dal colonnello C. Buonoscontro, in cui si legge che \u00abl'arma non tard\u00f2 a manifestare i difetti dell'affrettato studio di progettazione\u00bb.\nIl sistema di mira metallico \u00e8 dotato di un alzo a rotazione imperniato sul lato sinistro del castello, caratterizzato da tre tacche di mira radiali corrispondenti ad altrettante differenti distanze di 300, 700 e 1000 metri.\nL'impugnatura a doppia manopola, analoga a quella della Villar Perosa, \u00e8 dotata di un bottone centrale per lo sparo.\nL'arma \u00e8 equipaggiata con un treppiede in legno rinforzato che pesa circa 5,6 kg, richiudibile per il trasporto a spalla. Il peso dell'arma scarica, comprensivo del treppiede, risulta pertanto di 16,3 kg."}
{"id": "2759293", "revid": "204376", "url": "https://it.wikipedia.org/wiki?curid=2759293", "title": "Yitzchak", "text": ""}
{"id": "2759294", "revid": "204376", "url": "https://it.wikipedia.org/wiki?curid=2759294", "title": "Yaakov", "text": ""}
{"id": "2759298", "revid": "1728", "url": "https://it.wikipedia.org/wiki?curid=2759298", "title": "Ch\u00e2teau de Fontainebleau", "text": ""}
{"id": "2759299", "revid": "767487", "url": "https://it.wikipedia.org/wiki?curid=2759299", "title": "Kremlin Cup 1996", "text": "La Kremlin Cup 1996 \u00e8 stato un torneo di tennis giocato sul cemento indoor. \u00c8 stata la 7\u00aa edizione del torneo maschile che fa parte della categoria World Series nell'ambito dell'ATP Tour 1996 e la prima del torneo femminile che fa parte della categoria Tier III nell'ambito del WTA Tour 1996.\nIl torneo si \u00e8 giocato allo Stadio Olimpico di Mosca, \nin Russia, dal 27 ottobre al 10 novembre 1996.\nCampioni.\nSingolare maschile.\n Goran Ivani\u0161evi\u0107 ha battuto in finale Evgenij Kafel'nikov 3\u20136, 6\u20131, 6\u20133\nSingolare femminile.\n Conchita Mart\u00ednez ha battuto in finale Barbara Paulus 6\u20131, 4\u20136, 6\u20134\nDoppio maschile.\n Rick Leach / Andrej Ol'chovskij hanno battuto in finale Ji\u0159\u00ed Nov\u00e1k / David Rikl 4\u20136, 6\u20131, 6\u20132\nDoppio femminile.\n Natal'ja Medvedeva / Larisa Neiland hanno battuto in finale Silvia Farina / Barbara Schett 7\u20136, 4\u20136, 6\u20131"}
{"id": "2759301", "revid": "1305772", "url": "https://it.wikipedia.org/wiki?curid=2759301", "title": "Pentadiene", "text": "Il pentadiene (\"trans\"-1,3-pentadiene, noto anche come piperilene) \u00e8 un idrocarburo volatile ed infiammabile. \nSi ottiene come sottoprodotto dalla produzione di etilene, partendo da petrolio greggio.\nIl pentadiene viene usato come monomero nelle industrie delle plastiche, adesivi e resine."}
{"id": "2759308", "revid": "54728", "url": "https://it.wikipedia.org/wiki?curid=2759308", "title": "Piperilene", "text": ""}
{"id": "2759310", "revid": "287204", "url": "https://it.wikipedia.org/wiki?curid=2759310", "title": "Kremlin Cup 1996 - Singolare femminile", "text": "Il singolare femminile del torneo di tennis Kremlin Cup 1996, facente parte del WTA Tour 1996, ha avuto come vincitrice Conchita Mart\u00ednez che ha battuto in finale 6\u20131, 4\u20136, 6\u20134 Barbara Paulus.\nTeste di serie.\nLe prime 2 teste di serie hanno ricevuto un bye per il 2\u00ba turno."}
{"id": "2759328", "revid": "767487", "url": "https://it.wikipedia.org/wiki?curid=2759328", "title": "Shuili", "text": "Lo Shuili (cinese tradizionale: \u6c34\u91cc\u6eaa) \u00e8 un fiume di Taiwan, che scorre per 19 km attraverso la Contea di Nantou. \u00c8 emissario del lago Riyue."}
{"id": "2759333", "revid": "54728", "url": "https://it.wikipedia.org/wiki?curid=2759333", "title": "Java RMI", "text": ""}
{"id": "2759346", "revid": "287204", "url": "https://it.wikipedia.org/wiki?curid=2759346", "title": "That's the Way It Is (Elvis Presley)", "text": "Elvis: That's the Way It Is \u00e8 un album di Elvis Presley, pubblicato dalla RCA Records, LSP 4445, l'11 novembre 1970. Consiste in parte di tracce registrate nello Studio B RCA di Nashville, e in parte di brani dal vivo eseguiti in concerto al The International Hotel di Las Vegas. Il disco usc\u00ec insieme al film-documentario dallo stesso titolo (anche se generalmente non ne viene considerato la colonna sonora ma piuttosto un album vero e proprio), e raggiunse la posizione numero 21 nella classifica di \"Billboard 200\" negli Stati Uniti dove rimase in classifica per pi\u00f9 di 6 mesi.\nIl disco.\nL'album nacque a seguito di cinque giorni di sessioni di registrazione tenutesi nello Studio B di Nashville tra il 4 e l'8 giugno 1970. Elvis era appena emerso dagli impegni di Las Vegas e dal successo dell'album \"From Elvis in Memphis\" (con il quale aveva lanciato due singoli ai vertici nelle classifiche di tutto il mondo). Questa volta come produttore si affacci\u00f2 Felton Jarvis, il quale aveva gi\u00e0 diretto una sessione di registrazione di Presley nel 1966. Con una squadra di nuovi musicisti Elvis inizia ad adattare e interpretare una miriade di canzoni, alcune delle quali faranno parte di questo album. Memorabili le interpretazioni di \"How the Web Was Howen\", \"Mary In The Morning\" e \"Just Pretend\". L'LP esce nel mese di novembre e contiene quattro canzoni live registrate durante il nuovo ingaggio a Las Vegas: \"I Just Can't Help Believin\"', \"Patch It Up\", \"You've Lost That Lovin' Feeling\" e \"I've Lost You\". Nel mese di ottobre era stato lanciato il singolo contenente l'accoppiata \"You Don't Have To Say You Love Me / Pacht It Up\". Fu un successo, il singolo raggiunse la posizione numero 11 in classifica e vendette oltre 800\u00a0000 copie.\nSpecial Edition.\nL'11 giugno 2000, la RCA ha pubblicato una versione \"Special Edition\" dell'album in 3 CD. Essa contiene l'intero album rimasterizzato, pi\u00f9 varie bonus tracks in studio. \u00c8 presente l'intero show di mezzanotte del 12 agosto 1970 tenutosi all'International Hotel e le prove in sala di numerosi pezzi."}
{"id": "2759457", "revid": "1371684", "url": "https://it.wikipedia.org/wiki?curid=2759457", "title": "Campionati del mondo di ciclocross 2010", "text": "I Campionati del mondo di ciclocross 2010 (ing. \"2010 UCI Cyclo-cross World Championships\") furono disputati a T\u00e1bor, in Repubblica Ceca, il 30 ed il 31 gennaio 2010."}
{"id": "2759459", "revid": "463686", "url": "https://it.wikipedia.org/wiki?curid=2759459", "title": "Correnti calamo", "text": ""}
{"id": "2759460", "revid": "819238", "url": "https://it.wikipedia.org/wiki?curid=2759460", "title": "Fabbricato viaggiatori", "text": "Con fabbricato viaggiatori (il cui acronimo in gergo ferroviario \u00e8 FV) si intende l'edificio principale di una stazione ferroviaria nel quale si svolge il servizio viaggiatori e nel quale sono presenti tutte le connesse strutture.\nDescrizione.\nSpesso il termine fabbricato viaggiatori viene confuso con quello di stazione; mentre quest'ultima intende l'insieme di infrastrutture, il fabbricato viaggiatori specifica una parte ben definita di essa. \u00c8 essenzialmente composto da un fabbricato di dimensioni adeguate al tipo di servizio che deve svolgere e pu\u00f2 essere costituito da una semplice costruzione al solo piano terra con alcuni locali e servizi o da un grande edificio a pi\u00f9 elevazioni e grande numero di locali interni. Alcuni fabbricati assumono proporzioni e stili monumentali: sia nel passato che in tempi recenti i FV possono essere architettonicamente curati.\nIl fabbricato viaggiatori \u00e8 composto, di base, da un atrio di ingresso lato strada nel quale \u00e8 presente una biglietteria che pu\u00f2 anche essere automatica. Da esso si accede ad una o pi\u00f9 sale di aspetto, spesso divise per classe, munite di sedili e poggia bagagli. Dalle sale di aspetto si accede direttamente ai binari di servizio viaggiatori. Se presenziato il fabbricato viaggiatori spesso ha delle stanze adibite al servizio movimento cio\u00e8 al servizio svolto dal personale per la gestione e la circolazione dei treni.\nA seconda dell'importanza della stazione il fabbricato pu\u00f2 ospitare anche esercizi privati come ristoranti, bar, edicole, agenzie di viaggi e turistiche, sale di toeletta e negozi, gallerie di esposizione o perfino ipermercati."}
{"id": "2759467", "revid": "74801", "url": "https://it.wikipedia.org/wiki?curid=2759467", "title": "Crispus Attucks", "text": "Fu il primo di cinque persone uccise nel massacro di Boston nel Massachusetts e l'unica vittima il cui nome viene comunemente ricordato. Per questo \u00e8 considerato il primo martire della guerra d'indipendenza americana e un'importante e suggestiva figura della storia degli Stati Uniti. Poco si sa con certezza di Crispus Attucks oltre alla sua morte nel conflitto.\nLe due fonti principali di testimonianze oculari del massacro, entrambe pubblicate nel 1770, non fanno riferimento ad Attucks come a un \"negro\" o \"nero\". La prima \u00e8 un rapporto commissionato dalla citt\u00e0 di Boston, \"A Short Narrative of the Horrid Massacre\" (\"Un breve racconto dell'orribile massacro\"), che conteneva oltre un centinaio di testimonianze di persone del posto su quello che avevano visto il 5 marzo 1770 (e un referto autoptico sull'esame del corpo di Crispus Attucks del dottor Benjamin Church).\nLa seconda fonte, \"Il processo di William Wemms\" (\"The Trial of William Wemms\") fa riferimento a Attucks pi\u00f9 di una dozzina di volte come a un \"mulatto\" o \"molatto\" e una come a un \"nativo americano\", un'altra come un \"uomo alto\" e un'altra ancora come a un uomo \"robusto\".\nMentre alcuni attivisti antischiavisti del XIX secolo in seguito posero l'accento sull'origine africana di Attucks, i bostoniani nel 1770 lo consideravano di razza mista.\n\u00c8 stato solo all'inizio del XIX secolo, quando il movimento abolizionista prese slancio a Boston, che Attucks \u00e8 stato lodato come esempio di afroamericano che ha avuto un ruolo eroico nella storia degli Stati Uniti, foggiando cos\u00ec la storia della sua identit\u00e0. Poich\u00e9 Crispus Attucks aveva antenati Wampanoag, la sua storia ha anche un significato speciale per molti nativi americani.\nValutazioni su etnia e origini.\nSono note poche informazioni su Attucks Crispus prima della sua morte nel massacro di Boston. \nVi \u00e8 chi ipotizza che si chiamasse con un altro nome, Michael Johnson.\nInoltre per quanto riguarda la sua origine mista, durante il periodo coloniale, non era raro che un nativo americano e una persona di origine africana si unissero e avessero dei figli insieme.\nAttucks con ogni probabilit\u00e0 aveva ascendenze sia Wampanoag che africane.\nNel periodo successivo alla Guerra di Re Filippo nel 1676, un appartenente alla trib\u00f9 Wampanoag di nome John Attucks venne giustiziato per tradimento. Poich\u00e9 la schiavit\u00f9 e la discriminazione razziale erano le condizioni di vita nel XVIII secolo, esistono pochi resoconti dettagliati della gente comune del periodo coloniale. \nIl nome \"Crispus\" era menzionato in alcuni documenti dell'epoca; ma, senza un cognome, \u00e8 impossibile stabilire se questi si riferiscono ad Attucks.\nCos\u00ec gli storici si sono chiesti se un annuncio inserito nel giornale \"Boston Gazette\" (\"Gazzetta di Boston\") il 2 ottobre 1750, si riferisse a Crispus Attucks:\n\"\"Sfuggito al suo padrone William Brown di Framingham il 30 settembre scorso un mulatto di circa 27 anni di nome Crispus, alto 6 piedi e 2 pollici, capelli corti crespi, ha le ginocchia pi\u00f9 strette tra loro del normale; e portava un mantello di pelle di castoro di colore chiaro, semplici brache di renna nuove, calze di filo blu e camicia a scacchi di lana.\"\n\"Chiunque lo cattura deve portarlo al suo padrone sopra menzionato e avr\u00e0 10 sterline di ricompensa e il rimborso di tutte le spese sostenute. E tutti i comandanti di navi sono avvertiti di non nascondere o imbarcare il detto servo a pena di legge\"\".\nTra i secoli XVII e XIX, il cognome \"Attucks\" era usato presso i \"Praying Indians\" nella zona tra Natick e Framingham. La ricerca antropologica di Frank Speck, cos\u00ec come il lavoro di studiosi di linguistica Algonquian Ives Goddard, Kathleen Bragdon, e Jessie Little Doe Baird, suggeriscono che \"Attucks\" \u00e8 probabilmente una anglicizzazione della parola in lingua W\u00f4pan\u00e2\u00e2k, \"ahtuq\", che significa \"cervo\", in combinazione con \"ees\" che significa \"piccolo\".\nIl massacro di Boston.\nNell'autunno del 1768 soldati britannici vennero inviati a Boston per aiutare a controllare la crescente inquietudine dei coloni, ma questo fece solamente aumentare le tensioni con i coloni che si opponevano alla presenza di truppe. \nDopo il tramonto luned\u00ec 5 marzo 1770, una folla di coloni affront\u00f2 una guardia che aveva percosso un garzone di un barbiere, che si lamentava perch\u00e9 un ufficiale inglese era in ritardo nel pagamento del conto. \nLa rabbia aument\u00f2, e ai rintocchi della campana di una chiesa la gente scese in strada. I soldati britannici del 29\u00ba Reggimento di fanteria vennero schierati. La gente del paese rispose lanciando palle di neve e rottami contro le truppe. Un gruppo di uomini guidati da Attucks si avvicin\u00f2 al palazzo del governo (ora noto come la \"Old State House\") con dei bastoni in mano; la violenza divamp\u00f2 e un soldato venne colpito da un pezzo di legno gettatogli contro. Secondo alcuni era stato Attucks, mentre altri testimoni dichiararono che Attucks si \"appoggiava a un bastone\", quando i soldati aprirono il fuoco. Cinque americani furono uccisi e sei feriti mortalmente. Attucks, colpito da due pallottole nel petto, fu la prima vittima. Il suo corpo fu trasportato a Faneuil Hall, dove venne esposto fino a gioved\u00ec 8 marzo, quando venne sepolto con le altre vittime.\nBasandosi sul presupposto che si fosse trattato di auto-difesa, John Adams fece assolvere i soldati inglesi dall'accusa di omicidio. Due dei soldati furono per\u00f2 condannati per omicidio colposo. Come soldati del Re d'Inghilterra, venne concesso loro di scegliere tra l'impiccagione e la marchiatura a fuoco dei pollici: entrambi scelsero la marchiatura a fuoco. Nelle sue argomentazioni, Adams defin\u00ec la folla \"una eterogenea plebaglia di ragazzi insolenti, negri e mulatti, \"teagues\" irlandesi e stravaganti marinai inglesi (\"jack tarrs\")\".\nDue anni pi\u00f9 tardi, Samuel Adams, un cugino di John Adams, chiam\u00f2 l'evento il \"Massacro di Boston\" e contribu\u00ec a non farlo dimenticare. L'artista di Boston, Henry Pelham realizz\u00f2 un quadro di quanto accadde. Paul Revere fece una copia da cui vennero ricavate e distribuite delle stampe. Alcune copie della stampa mostrano un uomo di pelle scura, con ferite al petto, che presumibilmente rappresenta Crispus Attucks.\nAltre copie della stampa non mostrano alcuna differenza nella tonalit\u00e0 della pelle delle vittime.\nLe cinque vittime furono sepolte come eroi nel cimitero \"Granary Burying Ground\", dove ci sono anche le tombe di John Hancock e di altre persone importanti. Anche se l'usanza di quel periodo scoraggiava la sepoltura di persone di colore e bianchi insieme, tale pratica non era per\u00f2 completamente sconosciuta. Prince Hall (fondatore della \"Black Freemasonry\"), per esempio, fu sepolto nel cimitero di Copp's Hill nel North End di Boston, 35 anni dopo.\nLa leggenda.\nLa documentazione frammentaria della vita di Attucks e la sua morte ha dato luogo a ipotesi che, nel corso degli anni, hanno assunto aspetti leggendari. Nelle versioni popolari della sua vita Attucks nacque schiavo, con il padre africano di nome Prince Yonger e la madre di nome Nancy Attucks appartenente alle trib\u00f9 Wampanoag, e proveniva o dalla zona di Natick e Framingham nella Contea di Middlesex subito ad ovest di Boston, o dall'isola di Nantucket a sud di Cape Cod. Attucks crebbe nella casa del colonnello Buckminster, padrone di suo padre, fino a quando fu venduto al diacono William Brown di Framingham. Scontento della sua situazione, Attucks fugg\u00ec e divent\u00f2 un cordaio, un operaio e/o cacciatore di balene. Il suo alterco con i soldati inglesi del 5 marzo 1770 nasceva dalla giusta indignazione per l'impatto che avevano avuto i \"Townshend Acts\" sull'economia locale, cos\u00ec come gli incidenti che scoppiarono lo stesso giorno.\nEredit\u00e0.\nAttucks viene spesso citato come stimolo per gli americani a lavorare per gli ideali di libert\u00e0 e di uguaglianza razziale.\nNel 1858, nel circondario di Boston gli abolizionisti istituirono il \"Crispus Attucks Day\". Nel 1886, i luoghi dove Crispus Attucks e Samuel Gray caddero sono stati evidenziati con dei cerchi sul marciapiede. All'interno di ogni cerchio, un centro con i raggi di una ruota. Due anni pi\u00f9 tardi, un monumento in onore di Attucks fu eretto nel \"Boston Common\". \u00c8 alto 7,8 metri e largo un po' pi\u00f9 di 3 metri. Il bassorilievo (che ricopre la parte principale del monumento) ritrae il massacro di Boston, con Attucks disteso in primo piano. Sotto \u00e8 riportata la data, 5 marzo 1770. Sopra il bassorilievo una figura femminile, \"Free America\", che con la mano sinistra, stringe una bandiera e nella mano destra tiene la catena rotta dell'oppressione. Sotto il piede destro schiaccia la corona reale d'Inghilterra che \u00e8 lacerata e contorta a terra. A sinistra della figura, aggrappata al bordo della base, c'\u00e8 un'aquila. Tredici stelle sono intagliate in una delle facce del monumento. Sotto queste stelle in rilievo i nomi dei cinque uomini che sono stati uccisi in quel giorno; Crispus Attucks, Samuel Gray, James Caldwell, Samuel Maverick e Patrick Carr.\nNel 1888, i leader della \"Massachusetts Historical Society\" e della \"New England Historic Genealogical Society\" si erano opposti alla creazione del monumento a \"Crispus Attucks\" nel \"Boston Common\". Oggi entrambe le organizzazioni utilizzano il nome di Crispus Attucks per promuovere l'interesse alla storia dei neri e alla loro etnia. Il poeta John Boyle O'Reilly scrisse la seguente poesia in occasione della presentazione del monumento: \"E per onorare Crispus Attucks che era il leader e la voce di quel giorno: il primo a sfidare e il primo a morire, con Maverick, Carr e Gray. Chiamatela sommossa o rivoluzione, o folla o popolo, come volete, queste morti sono stati i semi di nazioni, queste vite devono essere onorate per sempre ...\"\nMartin Luther King fa riferimento a Crispus Attucks nell'introduzione al suo libro \"Why We Can't Wait\" (\"Perch\u00e9 non possiamo aspettare\", 1964) come esempio di uomo il cui contributo alla storia, anche se molto trascurato dalla storia ufficiale, fornisce un potente messaggio di coraggio morale. In un libro di cui non si conosce l'autore e che si rivolge ad un vasto pubblico, Neyland James ha scritto la sua valutazione dell'importanza di Attucks: \"\u00c8 una delle figure pi\u00f9 importanti nella storia afro-americana, non per quello che ha fatto per la sua etnia, ma per ci\u00f2 che ha fatto per tutti i popoli oppressi di tutto il mondo. Ci ricorda che il patrimonio afroamericano non \u00e8 solo africano ma americano ed \u00e8 un patrimonio che inizia con l'inizio dell'America.\"\nNel 1998 il Dipartimento del tesoro degli Stati Uniti coni\u00f2 il dollaro d'argento \"The Black Revolutionary War Patriots Silver Dollar\" con l'immagine di Attucks sul lato diritto della moneta. Il rovescio della moneta commemorativa mostra una famiglia di patrioti afroamericana. I fondi derivanti dalla vendita della moneta sono stati destinati ad una proposta di monumento \"Black Revolutionary War Patriots Memorial\" da realizzare a Washington. Nel 2002 l'afrocentrista Molefi Kete Asante ha inserito Crispus Attucks nella lista dei 100 afroamericani pi\u00f9 importanti della storia. Molte istituzioni sono dedicate a Attucks: la \"Crispus Attucks High School\" di Indianapolis (Indiana), la \"Attucks Middle School\" a Hollywood (Florida), la \"Crispus Attucks Elementary School\" a Kansas City (Missouri), l'\"Attucks Theatre\" a Norfolk (Virginia), la \"Crispus Attucks Association\" a York (Pennsylvania) e il \"Crispus Attucks Center\" a Dorchester (Massachusetts)."}
{"id": "2759475", "revid": "1728", "url": "https://it.wikipedia.org/wiki?curid=2759475", "title": "Rascas de Bagarris", "text": ""}
{"id": "2759476", "revid": "62004", "url": "https://it.wikipedia.org/wiki?curid=2759476", "title": "Coppa del mondo di ciclocross 2009-2010", "text": "La Coppa del mondo di ciclocross 2009-2010, diciassettesima edizione della competizione, si \u00e8 svolta tra il 4 ottobre 2009 ed il 24 gennaio 2010. I titoli \u00e9lite sono andati a Zden\u011bk \u0160tybar e Daphny van den Brand, il titolo under-23 \u00e8 stato vinto da Tom Meeusen mentre quello junior \u00e8 andato a David van der Poel."}
{"id": "2759477", "revid": "1926649", "url": "https://it.wikipedia.org/wiki?curid=2759477", "title": "Associazione Calcio Siena 2007-2008", "text": "Questa voce raccoglie le informazioni riguardanti l'Associazione Calcio Siena nelle competizioni ufficiali della stagione 2007-2008.\nStagione.\nLa stagione 2007-2008 \u00e8 stata la 5\u00aa stagione in Serie A del Siena, l'allenatore \u00e8 inizialmente Andrea Mandorlini.\nIn campionato la \"Robur\" inizia con 2 sconfitte consecutive, contro e Sampdoria, alle quali seguono 3 pareggi consecutivi per 1-1. Contro il Cagliari i bianconeri subiscono una nuova sconfitta, succeduto dalla prima vittoria della stagione (contro l' per 3-0); una nuova sconfitta sar\u00e0 subita a Firenze, a cui seguiranno 3 pari, succeduti a loro volta da 2 ulteriori sconfitte tra cui quella casalinga contro il Livorno per 3-2 che coster\u00e0 la panchina a Mandorlini, il quale sar\u00e0 sostituito nella 13\u00aa giornata da Mario Beretta. Dopo i pareggi contro e e la vittoria contro il Genoa, i bianconeri vengono sconfitti da Juventus e Inter; la \"Robur\" termina il girone di andata con una vittoria a Palermo (3-2) e con 17 punti in classifica. \nQuello di ritorno si apre con una sconfitta contro la Samp, alla quale segue per\u00f2 una netta vittoria per 3-0 contro la Roma e quindi una nuova sconfitta, questa volta contro il Milan. Seguono 5 risultati utili consecutivi (2 pareggi, 3 vittorie) interrotti da una sconfitta per 4-0 contro la , a cui ne segue un'ulteriore serie (4 pareggi, 1 vittoria contro il Parma), interrotta, questa volta, da una sconfitta per 1-0 contro il Genoa. A ci\u00f2 seguono 4 risultati utili tra cui una vittoria contro la Juventus (1-0), battuta per la prima volta in Serie A, e 3 pareggi tra cui quello contro l'Inter per 2-2 che impedirono ai nerazzurri di laurearsi in anticipo come Campione d'Italia. Questi risultati positivi valsero la salvezza al Siena, stabilendosi al 13\u00ba posto a quota 44 punti (record di punti).\nIn Coppa Italia il Siena inizia dal terzo turno, dove viene sconfitto (e quindi eliminato) per 2-1 dal Cagliari.\nMaglie e sponsor.\nNella stagione 2007-2008 lo sponsor tecnico \u00e8 Umbro, mentre lo sponsor ufficiale \u00e8 Monte dei Paschi di Siena. La divisa casalinga presenta la classica maglia a righe bianco-nere, pantaloncini e calzettoni neri. Quella da trasferta \u00e8 interamente arancione mentre la terza blu navy."}
{"id": "2759478", "revid": "287204", "url": "https://it.wikipedia.org/wiki?curid=2759478", "title": "21109 Sunkel", "text": ""}
{"id": "2759480", "revid": "287204", "url": "https://it.wikipedia.org/wiki?curid=2759480", "title": "Kremlin Cup 1996 - Doppio femminile", "text": "Il doppio femminile del torneo di tennis Kremlin Cup 1996, facente parte del WTA Tour 1996, ha avuto come vincitrici Natal'ja Medvedeva e Larisa Neiland che hanno battuto in finale 7\u20136, 4\u20136, 6\u20131 Silvia Farina e Barbara Schett."}
{"id": "2759482", "revid": "76963", "url": "https://it.wikipedia.org/wiki?curid=2759482", "title": "Pierre-Antoine Rascas", "text": "Fu avvocato al Parlement d'Aix, e un fondatore della scienza della numismatica storica. \nBiografia.\nEnrico IV riconobbe il suo valore, e lo pose a capo della collezione reale di medaglie e antichit\u00e0 conservate a Fontainebleau, che ha costituito uno dei nuclei del reale Cabinet des M\u00e9dailles, ora un dipartimento della Biblioth\u00e8que nationale de France.\nRascas de Bagarris, come \u00e8 conosciuto, aument\u00f2 la collezione reale con la propria.\nEbbe l'idea di mettere assieme una collezione di monete antiche, che avrebbe costituito una galleria illustrata dei sovrani dell'antichit\u00e0 classica, come una curiosit\u00e0 informativa.\nNel 1611 consigli\u00f2 Enrico IV di rinnovare la tradizione dell'antichit\u00e0 con l'emissione di raffinate medaglie per festeggiare eventi pubblici e privati del suo regno, un programma di propaganda che fu adottato con una certa coerenza da Luigi XIV.\nLa sua richiesta del 10 gennaio 1613, quando era \"intendant des M\u00e9dailles et Antiques du roy\", \nper un'autorizzazione per coniare monete-medaglie (monnaies-m\u00e9dailles) di rame del valore nominale di sei denari fu inviata alla Cour des monnaies. Una richiesta simile \u00e8 datata 30 gennaio 1616.\nRascas de Bagarris ebbe responsabilit\u00e0 pi\u00f9 ampie: egli ha redasse il primo inventario superstite della collezione reale di quadri, verso il 1625.\nDopo l'assassinio di Enrico, Rascas de Bagarris ritorn\u00f2 ad Aix con il titolo onorario di \"conseiller du roi, intendant des mers atlantiques\" (\"Consigliere del Re, soprintendente per il mare Atlantico\"). Servi come \"primicier\" all'Universit\u00e0 di Aix.\nIl suo protetto Nicolas-Claude Fabri de Peiresc, anch'egli membro del Parlamento di Aix, ricevette da Rascas de Bagarris la sua formazione di connoisseur di antichit\u00e0 e di monete e medaglie. (Alph\u00e9ran)"}
{"id": "2759486", "revid": "553803", "url": "https://it.wikipedia.org/wiki?curid=2759486", "title": "ATP Tour World Championships 1996", "text": "L'ATP Tour World Championships 1996 \u00e8 stato un torneo di tennis giocato sul cemento indoor. \n\u00c8 stata la 27\u00aa edizione del torneo di singolare di fine anno, la 23\u00aa del torneo di doppio di fine anno\ned era parte dell'ATP Tour 1996. \nIl torneo di singolare si \u00e8 giocato all'EXPO 2000 Tennis Dome di Hannover in Germania, \ndal 19 al 24 novembre 1996.\nIl torneo di doppio si \u00e8 disputato all'Hartford Civic Center di Hartford (Connecticut) negli USA,\ndal 13 al 17 novembre 1996.\nCampioni.\nSingolare.\n Pete Sampras ha battuto in finale Boris Becker, 3\u20136, 7\u20136(5), 7\u20136(4), 6\u20137(11), 6\u20134\nDoppio.\n Todd Woodbridge / Mark Woodforde hanno battuto in finale S\u00e9bastien Lareau / Alex O'Brien, 6\u20134, 5\u20137, 6\u20132, 7\u20136"}
{"id": "2759495", "revid": "1442080", "url": "https://it.wikipedia.org/wiki?curid=2759495", "title": "ATP Tour World Championships 1996 - Singolare", "text": "Il singolare dell'ATP Tour World Championships 1996 \u00e8 stato un torneo di tennis facente parte dell'ATP Tour.\nBoris Becker era il detentore del titolo, ma Pete Sampras lo ha battuto in finale 3\u20136, 7\u20136(5), 7\u20136(4), 6\u20137(11), 6\u20134."}
{"id": "2759500", "revid": "101175", "url": "https://it.wikipedia.org/wiki?curid=2759500", "title": "Campionato mondiale superbike 2002", "text": ""}
{"id": "2759514", "revid": "838137", "url": "https://it.wikipedia.org/wiki?curid=2759514", "title": "ATP Tour World Championships 1996 - Doppio", "text": "Il doppio dell'ATP Tour World Championships 1996 \u00e8 stato un torneo di tennis facente parte dell'ATP Tour.\nGrant Connell e Patrick Galbraith erano i detentori del titolo, ma nel 1996 non hanno gareggiato insieme.\nGalbraith ha fallito la qualificazione con il suo partner, mentre Connell si \u00e8 qualificato insieme a Byron Black, ma ha perso in semifinale contro Todd Woodbridge e Mark Woodforde.\nTodd Woodbridge e Mark Woodforde hanno battuto in finale 6\u20134, 5\u20137, 6\u20132, 7\u20136, S\u00e9bastien Lareau e Alex O'Brien."}
{"id": "2759515", "revid": "101260", "url": "https://it.wikipedia.org/wiki?curid=2759515", "title": "Golfo di Bonny", "text": ""}
{"id": "2759519", "revid": "697352", "url": "https://it.wikipedia.org/wiki?curid=2759519", "title": "Baker", "text": ""}
{"id": "2759522", "revid": "28592", "url": "https://it.wikipedia.org/wiki?curid=2759522", "title": "Aleksej Ermolov", "text": ""}
{"id": "2759524", "revid": "88740", "url": "https://it.wikipedia.org/wiki?curid=2759524", "title": "Langen (Geestland)", "text": "Langen \u00e8 una frazione della citt\u00e0 tedesca di Geestland, nella Bassa Sassonia.\nStoria.\nIl 1\u00ba luglio 1990 il comune di Langen assunse lo \"status\" di citt\u00e0.\nIl 1\u00ba gennaio 2015 la citt\u00e0 di Langen venne fusa con gli otto comuni associati nella Samtgemeinde Bederkesa (Bad Bederkesa, Drangstedt, Elmlohe, Fl\u00f6geln, K\u00f6hlen, K\u00fchrstedt, Lintig e Ringstedt), formando la nuova citt\u00e0 di Geestland."}
{"id": "2759526", "revid": "287204", "url": "https://it.wikipedia.org/wiki?curid=2759526", "title": "Charles d'Orl\u00e9ans de Rothelin", "text": "Era un discendente di Dunois, e fu ritenuto come uno dei pi\u00f9 sapienti bibliofili del suo tempo e possedette un importante gabinetto di medaglie. Scrisse \"Observations et d\u00e9tails sur la collection des grands et des petits voyages\" (1742) e fu eletto all'Acad\u00e9mie fran\u00e7aise nel 1728."}
{"id": "2759531", "revid": "1775883", "url": "https://it.wikipedia.org/wiki?curid=2759531", "title": "My Heart Goes Boom (La Di Da Da)", "text": "My Heart Goes Boom (La Di Da Da), conosciuto anche come My Heart Goes Boom, \u00e8 un singolo del gruppo musicale franco-tedesco French Affair, pubblicato il 10 gennaio 2000 come primo estratto dal primo album in studio \"Desire\".\nDescrizione.\nIl brano \u00e8 stato scritto e prodotto dai componenti del gruppo.\nSuccesso commerciale.\nIl singolo riscosse successo in tutta Europa, diventando uno dei tormentoni estivi del 2000."}
{"id": "2759532", "revid": "110157", "url": "https://it.wikipedia.org/wiki?curid=2759532", "title": "Loxstedt", "text": "Loxstedt \u00e8 un comune di 16.110 abitanti della Bassa Sassonia, in Germania.\nAppartiene al circondario (\"Landkreis\") di Cuxhaven (targa CUX)."}
{"id": "2759535", "revid": "1305772", "url": "https://it.wikipedia.org/wiki?curid=2759535", "title": "Barataria", "text": ""}
{"id": "2759537", "revid": "88740", "url": "https://it.wikipedia.org/wiki?curid=2759537", "title": "Nordholz", "text": "Nordholz \u00e8 una frazione del comune tedesco di Wurster Nordseek\u00fcste, nella Bassa Sassonia.\nStoria.\nIl 1\u00ba gennaio 2015 il comune di Nordholz venne fuso con i sette comuni della Samtgemeinde Land Wursten (Cappel, Dorum, Midlum, Misselwarden, Mulsum, Padingb\u00fcttel e Wremen), formando il nuovo comune di Wurster Nordseek\u00fcste."}
{"id": "2759540", "revid": "1305772", "url": "https://it.wikipedia.org/wiki?curid=2759540", "title": "Bastrop", "text": ""}
{"id": "2759541", "revid": "1543377", "url": "https://it.wikipedia.org/wiki?curid=2759541", "title": "Sci alpino ai XXI Giochi olimpici invernali - Supergigante maschile", "text": "Tra le competizioni dello sci alpino ai XXI Giochi olimpici invernali di il supergigante maschile si disput\u00f2 venerd\u00ec 19 febbraio sulla pista Dave Murray di Whistler; il norvegese Aksel Lund Svindal vinse la medaglia d'oro e gli statunitensi Bode Miller e Andrew Weibrecht si aggiudicarono rispettivamente quelle d'argento e quella di bronzo.\nPer Svindal e per Miller si tratt\u00f2 della seconda medaglia ai Giochi di Vancouver dopo quella vinta nella discesa libera del 15 febbraio (rispettivamente argento e bronzo), mentre il bronzo and\u00f2 a uno sciatore, Weibrecht, che prima di allora non aveva ottenuto risultati di rilievo.\nDetentore uscente del titolo era il norvegese Kjetil Andr\u00e9 Aamodt, che aveva vinto la gara dei XX Giochi olimpici invernali di disputata sul tracciato di Sestriere precedendo l'austriaco Hermann Maier Jo\u00ebl Chenal (medaglia d'argento) e lo svizzero Ambrosi Hoffmann (medaglia di bronzo); il campione mondiale in carica era lo svizzero Didier Cuche, vincitore a Val-d'Is\u00e8re 2009 davanti all'italiano Peter Fill e allo stesso Svindal.\nRisultati.\nLegenda:\nDNF = prova non completata\nDSQ = squalificato\nPos. = posizione\nOre: 11.30 (UTC-8)\nPista: Dave Murray\nPartenza: 1\u00a0440\u00a0m\u00a0s.l.m.\nArrivo: 825\u00a0m\u00a0s.l.m.\nLunghezza: 2\u00a0076\u00a0m\nDislivello: 615\u00a0m\nPorte: 44\u00a0m\nTracciatore: Giovanni Luca Rulfi (Italia)"}
{"id": "2759542", "revid": "547034", "url": "https://it.wikipedia.org/wiki?curid=2759542", "title": "My Heart Goes Boom", "text": ""}
{"id": "2759544", "revid": "155634", "url": "https://it.wikipedia.org/wiki?curid=2759544", "title": "Angelo Martino Giancola", "text": "Carriera.\n\u00c8 arbitro effettivo dal 1992. Appartiene alla sezione AIA di Vasto, la sua citt\u00e0 di nascita.\nViene promosso in CAN D nella stagione 2002-2003, successivamente nel 2005 approda alla CAN C. Qui, dopo quattro stagioni (nelle quali inanella 82 presenze in serie C1, a cui vanno aggiunte le finali play-off di serie C2 - del 2008 e - del 2009) ottiene l'ulteriore promozione in CAN A-B, nel luglio del 2009, per decisione del designatore di allora, Giancarlo Dal Forno.\nHa fatto il suo esordio in B il 27 ottobre 2009 in - 1-1 e successivamente in Serie A in - 3-0, il 16 gennaio 2010.\nIl 3 luglio 2010, con la scissione della CAN A-B in CAN A e CAN B, viene inserito nell'organico della CAN B.\nIl 14 ottobre 2010 durante Varese-Albinoleffe si frattura il piede sinistro, rientrer\u00e0 per l'ultima giornata di campionato a Vicenza il 21 maggio 2011.\nAl termine della stagione 2012-2013, vanta 3 presenze in serie A.\nIl 2 luglio 2013 termina la sua carriera arbitrale.\nIl 4 luglio 2014 viene nominato Presidente del C.R.A. Abruzzo, incarico che termina il 4 luglio 2020.\nIl 4 luglio 2020 viene nominato componente della commissione CAN D con a capo Andrea Gervasoni."}
{"id": "2759545", "revid": "110157", "url": "https://it.wikipedia.org/wiki?curid=2759545", "title": "Schiffdorf", "text": "Schiffdorf \u00e8 un comune di 14.029 abitanti della Bassa Sassonia, in Germania.\nAppartiene al circondario (\"Landkreis\") di Cuxhaven (targa CUX)."}
{"id": "2759546", "revid": "1305772", "url": "https://it.wikipedia.org/wiki?curid=2759546", "title": "Bayou Vista", "text": ""}
{"id": "2759548", "revid": "1305772", "url": "https://it.wikipedia.org/wiki?curid=2759548", "title": "Bernice", "text": ""}
{"id": "2759550", "revid": "228587", "url": "https://it.wikipedia.org/wiki?curid=2759550", "title": "Berwick", "text": ""}
{"id": "2759551", "revid": "1573940", "url": "https://it.wikipedia.org/wiki?curid=2759551", "title": "Georgius Candidius", "text": "Egli fu il primo missionario ad essere assegnato sull'isola, ed in suo onore l'attuale lago Riyue, al centro di Taiwan, fu denominato \"Lago Candidius\", sebbene tale nome di cui si ha testimonianza nella vecchia letteratura inglese non sia mai stato attestato nelle lingue locali.\nDopo un anno di permanenza nella regione di Tayouan (la Tainan attuale), Candidius comment\u00f2, a proposito dei suoi doveri da missionario:"}
{"id": "2759552", "revid": "386562", "url": "https://it.wikipedia.org/wiki?curid=2759552", "title": "George Candidus", "text": ""}
{"id": "2759553", "revid": "547034", "url": "https://it.wikipedia.org/wiki?curid=2759553", "title": "Sci alpino ai XXI Giochi olimpici invernali - Supergigante femminile", "text": "Tra le competizioni dello sci alpino ai XXI Giochi olimpici invernali di il supergigante femminile si disput\u00f2 sabato 20 febbraio sulla pista Franz's di Whistler; l'austriaca Andrea Fischbacher vinse la medaglia d'oro, la slovena Tina Maze quella d'argento e la statunitense Lindsey Vonn quella di bronzo. Per la Vonn si tratt\u00f2 della seconda medaglia ai Giochi di Vancouver dopo quella vinta nella discesa libera del 17 febbraio (oro).\nDetentrice uscente del titolo era l'austriaca Michaela Dorfmeister, che aveva vinto la gara dei XX Giochi olimpici invernali di disputata sul tracciato di San Sicario precedendo la croata Janica Kosteli\u0107 (medaglia d'argento) e l'austriaca Alexandra Meissnitzer (medaglia di bronzo); la campionessa mondiale in carica era Lindsey Vonn, vincitrice a Val-d'Is\u00e8re 2009 davanti alla francese Marie Marchand-Arvier e ad Andrea Fischbacher.\nRisultati.\nLegenda:\nDNF = prova non completata\nPos. = posizione\nOre: 10.00 (UTC-8)\nPista: Franz's\nPartenza: 1\u00a0425\u00a0m\u00a0s.l.m.\nArrivo: 825\u00a0m\u00a0s.l.m.\nLunghezza: 2\u00a0005\u00a0m\nDislivello: 600\u00a0m\nPorte: 41\u00a0m\nTracciatore: J\u00fcrgen Kriechbaum (Austria)"}
{"id": "2759554", "revid": "386562", "url": "https://it.wikipedia.org/wiki?curid=2759554", "title": "George Candidius", "text": ""}
{"id": "2759558", "revid": "110157", "url": "https://it.wikipedia.org/wiki?curid=2759558", "title": "Belum", "text": "Belum \u00e8 un comune di 843 abitanti della Bassa Sassonia, in Germania.\nAppartiene al circondario (\"Landkreis\") di Cuxhaven (targa CUX) ed \u00e8 parte della comunit\u00e0 amministrativa (\"Samtgemeinde\") di Am Dobrock."}
{"id": "2759560", "revid": "200644", "url": "https://it.wikipedia.org/wiki?curid=2759560", "title": "Straight Outta Ca$hville", "text": ""}
{"id": "2759561", "revid": "467420", "url": "https://it.wikipedia.org/wiki?curid=2759561", "title": "Finlandia ai Giochi olimpici", "text": "La Finlandia ha partecipato ai Giochi olimpici estivi dal 1908, e a tutte le edizioni invernali dei Giochi. I suoi atleti hanno vinto un totale di 469 medaglie, di cui 302 nei Giochi estivi e 167 in quelli invernali. Ha ospitato i Giochi estivi nel 1952 (Helsinki).\nIl Comitato Olimpico Finlandese \u00e8 stato creato e riconosciuto dal CIO nel 1907."}
{"id": "2759562", "revid": "110157", "url": "https://it.wikipedia.org/wiki?curid=2759562", "title": "B\u00fclkau", "text": "B\u00fclkau \u00e8 un comune di 909 abitanti della Bassa Sassonia, in Germania.\nAppartiene al circondario (\"Landkreis\") di Cuxhaven (targa CUX) ed \u00e8 parte della comunit\u00e0 amministrativa (\"Samtgemeinde\") di Am Dobrock."}
{"id": "2759564", "revid": "110157", "url": "https://it.wikipedia.org/wiki?curid=2759564", "title": "A Cross the Universe (album)", "text": "A Cross the Universe \u00e8 il primo album dal vivo del gruppo musicale francese Justice pubblicato il 9 dicembre 2008 dalla Atlantic Records."}
{"id": "2759566", "revid": "110157", "url": "https://it.wikipedia.org/wiki?curid=2759566", "title": "Cadenberge", "text": "Cadenberge \u00e8 un comune di 3.377 abitanti della Bassa Sassonia, in Germania.\nAppartiene al circondario (\"Landkreis\") di Cuxhaven (targa CUX) ed \u00e8 parte della comunit\u00e0 amministrativa (\"Samtgemeinde\") di Am Dobrock."}
{"id": "2759569", "revid": "88740", "url": "https://it.wikipedia.org/wiki?curid=2759569", "title": "Geversdorf", "text": "Geversdorf \u00e8 una frazione del comune tedesco di Cadenberge.\nStoria.\nIl comune di Geversdorf venne soppresso e aggregato al comune di Cadenberge il 1\u00ba novembre 2016."}
{"id": "2759586", "revid": "124123", "url": "https://it.wikipedia.org/wiki?curid=2759586", "title": "Nino Cassani", "text": "Biografia.\nNasce a Viggi\u00f9 nel 1930. Compie gli studi all'Accademia di Brera di Milano e inizia l'attivit\u00e0 artistica nel 1955 presentando sculture figurative realizzate in pietra, materiale che predilige perch\u00e9 congeniale al suo modo di scolpire e arrivando poi alle \"trasformazioni\" del 1958-9. \nDal 1960 con le \"pietre vive\" ricerca nella pietra maggiori possibilit\u00e0 espressive, amplificandole poi nei \"rotanti\" e nelle \"strutture circolari\" dove prevale l'idea del movimento. Dal 1961 molte sono le mostre personali in Italia e all'estero.\nPartecipa inoltre alle principali rassegne nazionali ed internazionali: Biennale di Venezia (1962), Biennale di Parigi (1963) dove ottiene il premio Rodin, Biennale Internazionale di scultura di Carrara (1962-1965-1967-1969-1973), Quadriennale di Roma (1965), Biennale di Anversa (1965); Mostra itinerante del bronzetto italiano contemporaneo nel 1971 a Budapest, Buenos Aires, Montevideo, Rio de Janeiro, San Paolo; nel 1972 a Citt\u00e0 del Messico, Tokio, Osaka, Hahone; nel 1974 a Hong Kong.\nEspone a Padova in occasione del Concorso internazionale del bronzetto Palazzo della Ragione (1959-1961-1963-1965-1967-1971) e a Milano Museo Poldi Pezzoli, in occasione della mostra \"Milano 70/70, un secolo di arte a Milano\" (1970). Nel 1972 il Museo Middelheim di Anversa dedica un'ampia rassegna alle sue opere. Partecipa alla Triennale europea di scultura - Parigi - Palais Royal (1978), alla Biennale Nazionale Citt\u00e0 di Milano - Palazzo della Permanente (1974-1984-1993-1995), alla mostra \"Scultura a Varese dal Verismo ad oggi\" - Varese-Castello di Masnago (1994), a \"Due secoli di scultura: la citt\u00e0 di Brera\" Milano, - Accademia di Belle Arti (1995), a \"Linea della scultura a Padova\" Musei Civici di Padova (1996), a \"Naturarte\" -Castello Morando Bolognini di Sant'Angelo Lodigiano (2003-2005-2007), ad \"Arte oggi a Varese\" Maccagno - Museo Parisi Valle (2008).\n\u00c8 stato titolare della cattedra di scultura all'Accademia di Venezia (1977-1981), all'Accademia Albertina di Torino (1982-1989), all'Accademia di Brera di Milano (1990-1995). Le sue opere si trovano in collezioni pubbliche e private in Italia e all'estero. Viveva e lavorava a Milano."}
{"id": "2759589", "revid": "767487", "url": "https://it.wikipedia.org/wiki?curid=2759589", "title": "Cyrus Griffin", "text": "Biografia.\nFu l'ultimo presidente del Congresso Continentale degli Stati Uniti. Frequent\u00f2 scuole inglesi e scozzesi terminando all'universit\u00e0 di Edimburgo. Spos\u00f2 Christina Stewart, figlia di James Stewart, il sesto conte di Traquair (1699-1779).\nRicopr\u00ec la carica di presidente al congresso continentale degli Stati Uniti dal 22 gennaio 1788 al 2 novembre 1788, in seguito la carica venne abolita."}
{"id": "2759591", "revid": "21079", "url": "https://it.wikipedia.org/wiki?curid=2759591", "title": "Teorema di punto fisso", "text": ""}
{"id": "2759592", "revid": "287204", "url": "https://it.wikipedia.org/wiki?curid=2759592", "title": "Do What You Like", "text": "Do What You Like \u00e8 il secondo singolo del gruppo musicale dance pop French Affair, pubblicato il 27 marzo 2000 dall'etichetta discografica RCA.\nHa riscosso un buon successo, pur non replicando gli eclatanti risultati del precedente singolo \"My Heart Goes Boom (La Di Da Da)\", anch'esso estratto dall'album \"Desire\".\nLa canzone \u00e8 stata scritta e prodotta dai French Affair."}
{"id": "2759595", "revid": "446353", "url": "https://it.wikipedia.org/wiki?curid=2759595", "title": "HMCS Stormont (K327)", "text": ""}
{"id": "2759596", "revid": "446353", "url": "https://it.wikipedia.org/wiki?curid=2759596", "title": "HMCS Stormont", "text": ""}
{"id": "2759597", "revid": "1873140", "url": "https://it.wikipedia.org/wiki?curid=2759597", "title": "Terremoto di Haiti", "text": "Con terremoto di Haiti ci si pu\u00f2 riferire a:"}
{"id": "2759602", "revid": "3732", "url": "https://it.wikipedia.org/wiki?curid=2759602", "title": "Franco Colombo", "text": "\u00c8 stato il secondo direttore del TG1 dal 1980 al 1981, gi\u00e0 prima firma della Gazzetta del popolo, dal 1982 nuovamente corrispondente della RAI a Parigi, membro del comitato di redazione del mensile Prospettive nel mondo, dal 1987 amministratore delegato della Rav (Raccordo autostradale Valle d'Aosta SpA) societ\u00e0 del gruppo Iri-Italstat, Cugino di Emilio Colombo."}
{"id": "2759607", "revid": "1005847", "url": "https://it.wikipedia.org/wiki?curid=2759607", "title": "Partito Progressista (Cile)", "text": "Il Partido Progresista (in spagnolo: \"Partido Progresista\", PRO) \u00e8 un partito politico cileno fondato nel 2009 con la denominazione di Nuova Maggioranza per il Cile (\"Nueva Mayor\u00eda para Chile\") e come coalizione elettorale in vista delle elezioni presidenziali, allo scopo di sostenere la candidato indipendente Marco Enr\u00edquez-Ominami, gi\u00e0 esponente del Partito Socialista del Cile. La candidatura di Marco Enr\u00edquez-Ominami, soprannominato Me-O, era nata in polemica con la propria coalizione di centro-sinistra Concertaci\u00f3n de Partidos por la Democracia sulla candidatura dell'ex presidente Partito Democratico Cristiano del Cile Eduardo Frei Ruiz-Tagle (1994-2000) vincitore delle elezioni primarie della coalizione.\nA sostegno della coalizione vi figurano molti dissidenti socialisti e di altri partiti concertazionisti compresi alcuni democristiani, ma anche partiti di estrema sinistra Partito Umanista e Movimento Ampio Sociale assieme a gruppi socioliberali e attivisti omosessuali per l'appoggio di Ominami a politiche di sostegno per la comunit\u00e0 gay.\nIdeologicamente \u00e8 difficile collocare la coalizione prima e il partito poi nello spettro sinistra-destra: anche se formata prevalentemente da socialisti e da esponenti della sinistra radicale e caratterizzata dal sostegno ai diritti civili (tranne l'aborto).\nI risultati nel 2009 sono stati molto positivi in quanto ha ottenuto il 20,14% al primo turno e il 4,55% alle parlamentari conseguendo nessun seggio al Congresso nazionale cileno ed erodendo la base elettorale del centrosinistra che ha ottenuto il 29,60% alle presidenziali e il 44,43% alle parlamentari contro il 44,03% del candidato presidenziale ed il 43,30% al Congresso. Molti esponenti della lista elettorale hanno dato appoggio a Frei mentre Enr\u00edquez-Ominami non ha dato l'appoggio fino al 14 gennaio 2010, a tre giorni dalle elezioni, a Frei. Nonostante l'appoggio ufficiale Frei non riesce a vincere le elezioni presidenziali e ha conseguito il 48,4% comportando la fine della lunga esperienza del centrosinistra al governo dopo 20 anni. La lista si pone all'opposizione del nuovo governo di centrodestra. Nel 2010 tutti i sostenitori del deputato ex socialista presero parte al nuovo partito di Me-O definito come Partito Progressista.\nAlle elezioni generali del 2013 Enr\u00edquez-Ominami e il PRO ottennero un risultato meno positivo rispetto a quattro anni prima, il candidato appoggiato da una coalizione denominata Si t\u00fa quieres, Chile cambia formata dal Partito Liberale e da una lista di indipendenti si \u00e8 fermato al 10.98%, mentre il partito ha ottenuto solo il 3.80%, non conquistando deputati."}
{"id": "2759612", "revid": "1516566", "url": "https://it.wikipedia.org/wiki?curid=2759612", "title": "Armoriale delle famiglie italiane (Daa-Dal)", "text": "Questo \u00e8 l'armoriale delle famiglie italiane il cui cognome inizia con le lettere che vanno da Daa a Dal.\nBibliografia.\n(2) - Dizionario araldico di P. GUELFI CAMAIANI, Milano, Editore Ulrico Hoepli, 1940\n(4) - Enciclopedia Storico-Nobiliare Italiana di V. SPRETI, 1928-1936\n(5) - Manuale di araldica di Fabrizio DI MONTAUTO, Firenze, Edizioni Polistampa, 1999\n(7) - Armorial de J. B. RIETSTAP, et ses compl\u00e9ments, reperibile su molti siti tra cui \n(16) - Archivio di Stato di Firenze\n(17) - \n(18) - Blasonario subalpino\n(19) - Il portale del sud\n(21) - Nobiliario di Sicilia di Antonio Mango di Casalgerardo, 1915-1970 versione su web\n(22) - Nobili napoletani\n(23) - Wappen portal\n(24) - Dizionario storico-blasonico delle famiglie nobili italiane di G. DI CROLLALANZA, Pisa, presso la direzione del Giornale araldico, 1886\n(26) - Araldica cuneese di R. ALBANESE e S. COATES, Cuneo, Societ\u00e0 per gli studi storici, archeologici ed artistici della provincia di Cuneo, 1996\n(27) - Famiglie nobili di Sicilia\n(32) - Stemmario vesuviano"}
{"id": "2759613", "revid": "306856", "url": "https://it.wikipedia.org/wiki?curid=2759613", "title": "Giovanni Pugliese Carratelli", "text": "Panoramica generale.\n\u00c8 stato uno dei maggiori storici italiani del Novecento: dalla Storia Antica, suo campo privilegiato d'indagine - estesa in primo luogo al mondo greco ma anche a quello del Vicino Oriente, alla storia di Roma e del mondo italico, con una particolare attenzione alle problematiche religiose e alla ricerca archeologica - i suoi interessi si sono rivolti anche al pensiero filosofico e alla storia moderna e contemporanea. Ha contribuito a formare due generazioni di docenti universitari italiani e di ricercatori di Storia Greca e di Storia del Vicino Oriente Antico, nonch\u00e9 di funzionari in istituzioni pubbliche a vari livelli, come il Consiglio Nazionale delle Ricerche (C.N.R.) e le sovraintendenze archeologiche.\nQuale allievo e amico di Benedetto Croce ne condivise la visione della storia come luogo elettivo della libert\u00e0 e dell'azione umana. Molto legato alla citt\u00e0 natale, di cui diresse l\u2019Istituto Italiano per gli Studi Storici dal 1960 al 1986, scrisse diversi saggi sulla cultura napoletana fra Otto e Novecento, densi di ricordi biografici, che sono stati recentemente raccolti in un volume. Sulla sua figura, inoltre, una breve autobiografia apre il volume \"Umanesimo napoletano\".\nBiografia.\nFiglio di un medico di sentimenti socialisti e umanitari e di una insegnante, ebbe fin dalla scuola primaria, di impronta montessoriana, una precoce formazione intellettuale che gli apr\u00ec interessi per la storia e per il mondo antico, anche del Vicino Oriente. Allievo all'Universit\u00e0 di Napoli di Emanuele Ciaceri e di Biagio Pace, si orient\u00f2 fin da giovane sullo studio della civilt\u00e0 greca in Italia meridionale e nell'Egeo, grazie anche a un soggiorno nell'isola di Rodi e ai contatti con archeologi come Federico Halbherr. Amico del giovane epigrafista Mario Segre, dopo la sua morte nel campo di concentramento nazista, ne pubblic\u00f2 gli scritti. Di sentimenti antifascisti, che gli causarono anche un breve periodo al confino, fu poi discepolo a Napoli di Adolfo Omodeo e di Benedetto Croce, dei quali divenne attivo collaboratore: da essi il suo pensiero trasse un impulso determinante per l'ampiezza degli interessi e per la sua stessa formazione di storico e di intellettuale. Inizi\u00f2 l'insegnamento con un breve incarico all'Universit\u00e0 di Catania per poi trasferirsi all'Universit\u00e0 di Pisa (dal 1950), poi a Firenze (dal 1959) e Roma (dal 1965), per concludere la carriera alla Scuola normale superiore di Pisa, della quale fu anche direttore (1977-78). Dal 1960 al 1986 diresse l'Istituto italiano per gli studi storici, fondato da Croce, e poi presiedette l'Istituto italiano per gli studi filosofici, fondato da Gerardo Marotta. Dal maestro Ciaceri eredit\u00f2 un vivo interesse per la Magna Grecia e in genere per la presenza greca in Occidente: insieme a Carlo Belli fu iniziatore e poi presidente degli annuali \"Convegni internazionali di studi sulla Magna Grecia\" (Taranto). \u00c8 stato presidente della Fondazione Faina di Orvieto, socio di numerose accademie e societ\u00e0 scientifiche italiane e straniere, membro dell'Accademia dei Lincei e della direzione scientifica dell'Enciclopedia italiana e dell'Enciclopedia del Novecento.\nNel 1946, assieme a Gaetano Macchiaroli fond\u00f2 a Napoli la rivista di studi antichi \"La parola del passato\" (titolo ispirato a \"Cos\u00ec parl\u00f2 Zarathustra\" del filosofo Nietzsche) e nel 1951 a Pisa la rivista \"Studi Classici e Orientali\". Promotore di Cultura, ha curato numerose raccolte di studi destinate a un pi\u00f9 largo pubblico, tra le quali si ricordano la grande collana \"Antica Madre\" edita da Scheiwiller con il contributo del Credito Italiano, i volumi \"Magna Grecia\" per le edizioni Electa e la grande mostra veneziana di Palazzo Grassi su \"I Greci in Occidente\" del 1996.\nI suoi studi si mossero a larghissimo raggio, dal mondo greco alla civilt\u00e0 romana arcaica e di epoca imperiale; dalle civilt\u00e0 del Vicino Oriente al pensiero tardo Antico e al mondo umanistico italiano. Pugliese Carratelli fu tra gli studiosi che collaborarono alla decifrazione dei testi minoici in Lineare A e di quelli micenei in Lineare B, dei quali divenne importante esegeta; si interess\u00f2 alla civilt\u00e0 degli Ittiti e al mondo indiano dell'epoca successiva all'impresa di Alessandro Magno, in particolare al pensiero non violento del re A\u015boka; nel mondo greco rivolse la sua attenzione alla storiografia e al pensiero filosofico e religioso, in particolare a Platone, all'Orfismo e al Pitagorismo; fu eccellente editore di testi epigrafici; indag\u00f2 i contatti con le civilt\u00e0 anelleniche dell'Italia antica. Ben consapevole che la ricerca storica non pu\u00f2 avere confini, ha affrontato anche tematiche di storia risorgimentale e di storia napoletana recente, insieme a prospettive culturali di attualit\u00e0. Alla sua scuola si sono formate generazioni di studiosi, molti dei quali hanno insegnato o insegnano nelle Universit\u00e0 o sono stai membri autorevoli di importanti istituzioni di ricerca. Fino all'ultimo ha portato avanti gli studi e sollecitato i pi\u00f9 giovani.\n\u00c8 deceduto a Roma all'et\u00e0 di 99 anni, il 12 febbraio 2010.\nOpere principali.\nLa bibliografia di Pugliese Carratelli \u00e8 sconfinata: si citano qui solo alcuni degli scritti. A partire dal 1976 molti dei saggi sono stati raccolti in volume.\nBibliografia.\nMolto \u00e8 stato scritto in diverse sedi, soprattutto dopo la sua scomparsa. A lui \u00e8 stato dedicato un fascicolo doppio della Sua rivista e un Convegno da parte dell'Accademia Nazionale dei Lincei:\nInoltre:"}
{"id": "2759614", "revid": "125935611", "url": "https://it.wikipedia.org/wiki?curid=2759614", "title": "Personaggi di NCIS - Unit\u00e0 anticrimine", "text": "Questa voce contiene un elenco dei personaggi presenti nella serie televisiva \"NCIS - Unit\u00e0 anticrimine\".\nPersonaggi principali.\nAgente speciale supervisore Leroy Jethro Gibbs.\n\u00c8 interpretato da Mark Harmon e doppiato da Angelo Maggi.\nCapo della squadra ed ex tiratore scelto col grado di sergente artigliere del Corpo dei Marines, \u00e8 un investigatore con esperienza che riesce sempre a risolvere i casi che gli vengono affidati grazie al suo intuito e al passato nei Marines. \u00c8 intelligente, ma cupo e razionale. Dai modi spesso bruschi, soprattutto con i sottoposti (che per\u00f2 considera la sua famiglia), dimostra una scarsa pazienza nei confronti della burocrazia che spesso scavalca: i suoi ordini hanno per il resto della squadra forse pi\u00f9 valore di quelli del direttore dell'NCIS.\nBench\u00e9 della sua vita personale si parli poco (si sapr\u00e0 molto di pi\u00f9 nelle due puntate finali della terza stagione), sta costruendo una barca nel suo seminterrato (al termine della quarta stagione sono gi\u00e0 tre quelle terminate), e ne ha bruciata una in passato perch\u00e9 aveva il nome di una sua ex-moglie (Diane). Si fanno frequenti riferimenti alle sue tre ex-mogli, tutte con i capelli rossi, che ha sposato nella speranza di rivivere l'idillio del primo matrimonio con Shannon, uccisa da un criminale di cui era stata testimone. Nell'attentato ha perso anche la vita la sua unica figlia Kelly.\nLungo lo scorrere delle diverse stagioni il personaggio si evolve: nella puntata pilota dello spin-off lo troviamo molto loquace e pronto alla facile battuta mentre, durante tutta la serie, si mantiene sempre molto riservato e di lui si capisce molto attraverso lo sguardo o frasi quasi impercettibili. Nella prima stagione \u00e8 lui che nota e assume l'agente Todd durante l'indagine sull'Air Force One. Sempre durante la prima stagione, nell'episodio \"La bestia nera\", incomincia la sua personale avversione e ossessione per Ari, un uomo che si introduce di nascosto nel laboratorio dell'NCIS e ferisce l'assistente di laboratorio Gerald. Gibbs crede sia un terrorista e, da allora, cerca in tutti i modi di identificarlo e, per molti episodi, una delle immagini salienti della stagione \u00e8 il volto di Ari che scorre sul database dell'NCIS in attesa di essere identificato. La prima stagione si concluder\u00e0 con la rivelazione che Ari non \u00e8 altro che un agente del Mossad, servizio segreto israeliano, che fa l'infiltrato nelle cellule del terrorismo islamico. Gibbs non ne \u00e8 convinto e la seconda serie \u00e8 spesso attraversata da momenti in cui il nome del terrorista salta fuori dalla bocca di Gibbs come una minaccia, qualcosa che ancora si deve ben capire. Sar\u00e0 proprio Ari a uccidere, nell'ultimo episodio della seconda serie, l'agente Todd e sar\u00e0 la sorellastra di Ari, Ziva David, a uccidere il fratellastro nella prima puntata della terza stagione. Gibbs si dimette dall'NCIS al termine della terza stagione in seguito a un attentato terroristico che non ha potuto sventare e che lo ha mandato in coma. Proprio in questa condizione, in forma di ricordi confusi, si scoprir\u00e0 una parte del suo passato, in riferimento all'omicidio della moglie e della figlia.\nNella quarta stagione Gibbs (con barba e capelli lunghi che poi taglier\u00e0, rimanendo con i baffi che scompariranno dopo poche puntate), torner\u00e0 perch\u00e9 Ziva chiede il suo aiuto, accusata di spionaggio e dell'omicidio dall'agente Sacs dell'FBI, dopo essere diventata una fuggitiva dall'NCIS, dal Mossad e da suo padre.\nGibbs l'aiuta e in seguito rientra a far parte della squadra grazie al direttore Shepard che non aveva inoltrato le sue dimissioni, ma si era limitata a metterlo in vacanza usando le ferie precedentemente accumulate. Rientrato nei ranghi intraprende una relazione con un tenente-colonnello del CID, Holly Mann (da notare che non ha i capelli rossi), con cui collabora l'NCIS.\nLa sua decisione e talvolta il suo atteggiamento burbero nascondono in realt\u00e0 una persona sensibile e attenta alla salute di ciascun membro della squadra. Lo stesso Ducky, che lo conosce da quindici anni, ammette che Gibbs in passato aveva lo stesso carattere che ha Tony adesso. Si evidenzia nelle due serie come il personaggio cambi atteggiamento soprattutto dopo la morte dell'Agente Speciale Kate Todd uccisa dal terrorista Ari. Da qui Gibbs diventa pi\u00f9 aggressivo e pi\u00f9 carismatico, ma sempre pi\u00f9 protettivo nei confronti della sua squadra fidandosi sempre pi\u00f9 di Ziva, Tony e McGee e trattando Abby come una figlia. E in un episodio Gibbs confider\u00e0 al dottor Mallard di avere avuto una figlia.\nAgente speciale Anthony \"Tony\" DiNozzo.\n\u00c8 interpretato da Michael Weatherly e doppiato da Alessandro Quarta.\nPrima di approdare all'NCIS era un detective della squadra antidroga di Baltimora (in un episodio dice di essere stato all'antidroga in un altro alla omicidi). \u00c8 laureato in \"Educazione fisica\" ed \u00e8 un appassionato di cinema; ha una particolare preferenza per la serie TV \"Magnum, P.I.\" Ama il lavoro sul campo, mentre in ufficio spesso giocherella con il \"Pivello\" McGee o sonnecchia. Ha un debole per le belle donne ed \u00e8 molto attraente. Apparentemente superficiale, al momento giusto sa dimostrare una certa sensibilit\u00e0 e intuito. Avr\u00e0 una storia con l'agente speciale Paula Cassidy.\nDi origine italiana e figlio unico di un magnate della finanza, \u00e8 stato diseredato (stesso destino capitato all'attore che lo interpreta). Del suo passato si sa ben poco, tranne che \u00e8 la causa del suo atteggiamento da Peter Pan. Pi\u00f9 avanti nella serie si capir\u00e0 che Gibbs e DiNozzo hanno un carattere molto simile e che Gibbs \u00e8 diventato quello che \u00e8 a causa delle tragedie nella sua vita privata. Quando DiNozzo si trova a dover sostituire Gibbs, si comporta nello stesso identico modo del suo mentore, \"scappellotti\" e frasi prese da film comprese.\nAll'inizio della quarta stagione gli viene assegnato dal direttore Shepard il compito di intrecciare una relazione amorosa con Jeanne Benoit, figlia del noto trafficante d'armi \"La Grenouille\", della quale per\u00f2 si innamora sul serio.\nAlla fine della quinta stagione viene mandato via dal team per non aver protetto il direttore Shepard, morta in una sparatoria. Verr\u00e0 imbarcato su una portaerei, ma torner\u00e0 definitivamente nel team nel secondo episodio della sesta stagione (agent afloat). Durante la tredicesima stagione decide di abbandonare l'NCIS poich\u00e9 ha avuto una figlia con Ziva mentre quest'ultima \u00e8 apparentemente morta. Viene in seguito sostituito da Nick Torres.\nAgente speciale Timothy \"Tim\" McGee.\n\u00c8 interpretato da Sean Murray e doppiato da Fabrizio Vidale.\nFa il suo esordio nella puntata numero 7 della prima stagione, \"Salvate le balene\". Insicuro e timido, oltre a investigare nei vari casi, spesso collabora con Abby in laboratorio in qualit\u00e0 di esperto informatico: ha studiato con successo Ingegneria Biomedica al MIT. McGee e Abby intrattengono un rapporto di stretta amicizia e complicit\u00e0, che all'inizio della seconda serie sembra nascondere qualcosa di pi\u00f9; nell'episodio \"Una terribile sorella\" della quarta stagione McGee ignorando le regole dell'NCIS mette in pericolo la sua carriera quando la sorella Sarah (interpretata da Troian, la figlia del produttore Donald P. Bellisario) si presenta da lui insanguinata e principale sospettata di un assassinio. Passa pochissimo tempo davanti alla TV, investendo il suo tempo libero in un gioco di ruolo online dove interpreta il personaggio di \"Signore degli Elfi\". Nella quarta serie si scopre che il \"pivello\" \u00e8 diventato uno scrittore di successo con lo pseudonimo di Tom E. Gemcity, scrivendo un romanzo ispirato liberamente alle avventure della squadra NCIS. Nell'episodio Articolo da copertina, la vita dei componenti della squadra \u00e8 in pericolo proprio per il romanzo di McGee, poich\u00e9 un fanatico pensa che la storia sia vera e cerca di uccidere Abby, alla quale McGee si era ispirato per rappresentare un amore finito male. Nello stesso episodio, quando Gibbs e DiNozzo si recano nell'ufficio dell'editore, si fermano a osservare le foto degli scrittori prodotti dall'editore stesso, tra cui il nostro McGee; a fianco della sua foto \u00e8 posizionata quella di un altro scrittore che nella realt\u00e0 \u00e8 il produttore Donald P. Bellisario.\nApparentemente timido, in realt\u00e0 oltre ad Abby, ha collezionato altre relazioni nel corso della serie (una simpatia per una testimone che ha studiato anch'essa al MIT, una notte passata con una delle ex mogli di Gibbs, una donna che poi cerca di ucciderlo e un'altra con manie di molestie), anche se tutte le sue storie sono poi finite male e durante lo stesso episodio; quindi la principale relazione delle serie resta per gran parte della serie proprio con la simpatica analista forense. Lascia il team alla fine della quinta stagione per farvi rientro all'inizio della sesta. Nell'undicesima serie incomincia una relazione con l'agente Delilah Fielding con la quale arriva persino a convolare a nozze nella quattordicesima serie, scoprendo inoltre che presto diverranno genitori.\nAgente speciale Ziva David.\n\u00c8 interpretata da Cote de Pablo e doppiata da Francesca Fiorentini.\n\u00c8 un'agente del servizio segreto israeliano Mossad che viene inviata all'NCIS per cercare di dissuadere Gibbs dall'uccidere quello che era considerato \"la talpa in Al-Qaeda\" Ari Haswari, che uccise l'agente speciale della NCIS Kate Todd, all'inizio della terza stagione. Ari si scoprir\u00e0 poi essere il fratellastro di Ziva, e sar\u00e0 lei stessa a ucciderlo quando egli ammette di essere un terrorista di Hamas, salvando cos\u00ec la vita a Gibbs. Viene assegnata all'NCIS come agente di collegamento in sostituzione di Kate. Chiede lei di essere distaccata dal Mossad perch\u00e9 deve capire se credere o meno alle cose che il fratello le ha detto sul loro padre, il Vice direttore del Mossad. In ordine di tempo \u00e8 l'ultima arrivata nella serie. Anche se Gibbs non lo fa capire, la stima molto. Sua sorella Taly \u00e8 morta in un attacco suicida di Hamas quando aveva sedici anni. \u00c8 molto legata all'agente DiNozzo, forse prova qualcosa di pi\u00f9, lo si vede nella puntata Anime gemelle dove per parlare con Tony gli si appoggia al braccio come se fosse la fidanzata, oppure quando DiNozzo parlava con la fidanzata Jeanne, Ziva sembrava gelosa. Nella quarta serie prende una cotta per un tenente che muore a causa di un avvelenamento, non riuscendo a darsi pace per i sentimenti provati. In seguito alla morte del direttore Shepard viene allontanata dall'NCIS, ma vi far\u00e0 ritorno dopo quattro mesi. Ziva lascia il team all'inizio dell'undicesima stagione per rimanere in Israele e viene sostituita da Eleanor Bishop. Durante la tredicesima stagione Ziva \u00e8 apparentemente morta e ha lasciato una figlia, sua e di Tony, di nome Tali. Alla fine della sedicesima stagione si scopre che in realt\u00e0 \u00e8 ancora viva.\nCaitlin \"Kate\" Todd.\n\u00c8 interpretata da Sasha Alexander e doppiata da Antonella Baldini.\nCaitlin \"Kate\" Todd, ex agente speciale del Secret Service, in servizio sull'Air Force One, l'aereo presidenziale, viene arruolata nell'NCIS al termine del primo episodio della prima stagione. \u00c8 la profiler del gruppo. Disegna di persona gli identikit che le vengono richiesti e traccia il profilo psicologico dei criminali. Spesso rimprovera Tony per il suo carattere infantile. Viene uccisa nel ventitreesimo episodio della seconda stagione dal terrorista Ari Haswari. Nella terza stagione viene sostituita da Ziva David ma compare nei pensieri dei colleghi McGee, Tony e Gibbs per i primi due episodi. Fino alla nona stagione non sono mancati episodi speciali, in cui viene ricordata o immaginata dai suoi amici e colleghi. In un episodio il team dell'NCIS conoscer\u00e0 perfino la sorella di Kate. Appare inoltre nel quattordicesimo episodio della nona stagione, quando Gibbs immagina cosa sarebbe potuto accadere se Kate si fosse salvata e la vede in sala parto con una bambina appena avuta con DiNozzo.\nAbigail \"Abby\" Sciuto.\n\u00c8 interpretata da Pauley Perrette e doppiata da Patrizia Burul.\n\u00c8 una criminologa/tecnica del laboratorio di analisi. \u00c8 competente in ogni branca del suo lavoro, nonostante la giovanissima et\u00e0, ed \u00e8 anche molto esperta in informatica. Aveva un ottimo rapporto con l'agente speciale Kate Todd ed \u00e8 la preferita di Gibbs (come dimostrato in varie puntate). Ama i rave party e dormire in una bara. Ha apparentemente un flirt con l'agente speciale McGee; tuttavia una volta quest'ultimo, preso in trappola da Tony, ha ammesso che c'\u00e8 stato qualche cosa di pi\u00f9. Ha avuto una relazione con uno scienziato affetto da nanismo. \u00c8 una goth e ha sempre la battuta pronta. Veste sempre di nero, ama le minigonne e sulle sue magliette ci sono spesso rappresentati dei teschi, in pi\u00f9 ha numerosi tatuaggi su tutto il corpo il pi\u00f9 grande \u00e8 una croce sulla schiena inoltre \u00e8 dipendente dal caff\u00e8. Tende spesso ad ascoltare musica metal o rock ad alto volume mentre lavora. Ha un peluche a forma di ippopotamo di nome Bert che emette peti quando viene abbracciato. Durante la quindicesima stagione viene invitata a cena da Clayton Reeves per\u00f2 dopo il pasto vengono attaccati da un killer che spara loro uccidendo Clayton ma non Abby la quale, dopo essere sopravvissuta, annuncia ai suoi colleghi che ha intenzione di abbandonare la squadra trasferendosi in Inghilterra. Viene in seguito sostituita da Kasie Hines.\nDott. Donald \"Ducky\" Mallard.\n\u00c8 interpretato da David McCallum e doppiato da Ambrogio Colombo.\n\u00c8 il medico legale del gruppo, molto stimato dai colleghi. Spesso durante le autopsie si perde in digressioni, alcune interessanti, altre tanto noiose che alla fine rimangono ad ascoltarlo solo i suoi \"pazienti\"; \u00e8 comunque molto bravo nel suo lavoro e la sua fama sconfina dall'NCIS. Vive con la madre malata di Alzheimer. In un episodio viene rapito da un uomo condannato grazie alle prove scoperte dal dottore sul corpo delle sue vittime. Come l'attore che lo interpreta, anche Ducky ha origini scozzesi. Resta molto amareggiato quando scopre che il suo amico Jethro gli ha nascosto il suo primo matrimonio con Shannon e la successiva morte della stessa e della figlia Kelly. Finir\u00e0 per andare in pensione durante la sedicesima stagione.\nJimmy Palmer.\n\u00c8 interpretato da Brian Dietzen e doppiato da Giorgio Milana.\n\u00c8 il secondo assistente di Ducky (il primo \u00e8 stato Gerald) e spesso si deve sorbire i discorsi del Dottor Mallard e i suoi rimproveri, in quanto inesperto. Si affeziona moltissimo a Ducky, considerandolo come una sorta di secondo padre, sentimento ricambiato dal suo mentore che lo tratta spesso come un figlio. Durante la quarta stagione intraprende una relazione tanto clandestina quanto goffa con l'Agente Lee, nuova aggiunta della squadra in attesa del ritorno definitivo di Gibbs al comando, cui lui metter\u00e0 fine in quanto si sentiva usato dalla donna. Si fidanza e si sposa nelle stagioni successive con la sua fidanzata Breena, una ragazza molto bella e intelligente, e i due hanno anche una figlia. Dopo aver rivelato di aver superato, e col massimo dei voti, l'esame di medico legale, il neo Dottor Palmer viene messo pi\u00f9 volte a sostituire Ducky, impegnato con altre attivit\u00e0 oltre l'NCIS. Quando Ducky ha l'ennesima riprova di aver insegnato a Jimmy tutto ci\u00f2 che sa e di non essere pi\u00f9 necessario come sua guida, Palmer prende ufficialmente il posto di Ducky dopo che quest'ultimo si ritira da medico legale responsabile dell'NCIS.\nJennifer \"Jenny\" Shepard.\n\u00c8 interpretata da Lauren Holly e doppiata da Emanuela Rossi.\n\u00c8 il nuovo direttore dell'NCIS dall'inizio della terza stagione. Ha avuto una storia d'amore con Gibbs quando entrambi erano agenti sul campo a Marsiglia, a Parigi, a Positano, a Sofia (Bulgaria) e in Repubblica Ceca. Ha aiutato Gibbs a uscire dal coma nel quale era entrato in seguito a un'esplosione nell'episodio 3x23, \"Attentato\". \u00c8 una donna dal carattere deciso ed \u00e8 determinata a mantenere l'autorit\u00e0 su Gibbs. Negli episodi i due fanno spesso riferimento al loro passato insieme. \u00c8 una donna brillante ed estremamente intelligente. Si scopre nella serie che Gibbs le ha chiesto di sposarlo.\nNella puntata 4x03, Jenny offre a DiNozzo il controllo del team di Rota in Spagna. Per tutta la quarta serie \u00e8 ossessionata da un trafficante d'armi chiamato \"la Grenouille\", tanto da utilizzare l'agente DiNozzo per alcune missioni di cui neanche Gibbs \u00e8 stato messo a conoscenza. Il direttore porter\u00e0 avanti la sua crociata personale contro il trafficante, che considera responsabile del suicidio di suo padre, e quando la Grenouille muore lei \u00e8 la principale sospettata, ma non sar\u00e0 mai formalmente incriminata o arrestata per mancanza di prove. Morir\u00e0 nel penultimo episodio della quinta stagione (Judgment day) in seguito a uno scontro a fuoco. Durante la quinta stagione si sono fatti sfuggevoli riferimenti a un malessere di cui il Direttore soffriva, del quale solo Ducky sembrava esserne a conoscenza. Dopo la sua morte, Ducky rivela a Gibbs che era affetta da una malattia incurabile non meglio identificata (forse la malattia di Huntington), ed \u00e8 molto probabilmente questa la ragione per cui ella aveva respinto la sua proposta. In seguito viene sostituita da Leon Vance. Ricompare in episodi successivi in brevi flash back.\nLeon Vance.\n\u00c8 interpretato da Rocky Carroll e doppiato da Saverio Indrio.\nVice direttore dell'NCIS fino alla puntata 5x19 (Judgment Day). Fa la sua comparsa nell'episodio 5x14 (Internal Affairs), quando assume provvisoriamente il comando dell'NCIS durante le indagini sulla morte di \"La Grenouille\", periodo nel quale il direttore Shepard viene sospesa. Diventer\u00e0 il nuovo direttore dell'NCIS nell'episodio 5x19 in seguito alla morte di Jenny. Come prima cosa scioglier\u00e0 la squadra, rimandando Ziva al Mossad, assegnando DiNozzo alla nave militare Ronald Reagan, trasferendo McGee al reparto crimini informatici, sotto il comando dell'ufficiale Hollsworth e assegna una nuova squadra a Gibbs, il quale per molto tempo non si fider\u00e0 di lui a causa di tale azione, sebbene fosse mirata a scoprire quale fosse la talpa all'interno dell'agenzia. Leon \u00e8 un direttore severo ed \u00e8 molto dotato nell'instaurare proficue relazioni con persone influenti, tra le quali spicca l'amicizia di lunga data con Eli David, direttore del Mossad. Le sue doti diplomatiche gli permettono di proteggere efficacemente gli agenti da eventuali ripercussioni con altre agenzie. Egli stesso \u00e8 dotato di ottime doti investigative.\nSebbene il rapporto con Gibbs sia alquanto conflittuale nei primi anni a causa dei diversi modi di agire (Gibbs pi\u00f9 spregiudicato e Vance pi\u00f9 ligio alle regole), tra i due si instaura infine un rapporto di grande stima e fiducia reciproca, cos\u00ec come con i membri della squadra del suo agente migliore, per la cui salvaguardia \u00e8 pronto ad agire tempestivamente, anche a costo di infrangere le regole, proprio come farebbe Gibbs. Marito e padre di due figli, rimarr\u00e0 vedovo dopo la morte di sua moglie, uccisa durante una cena il cui bersaglio era Eli David (che morir\u00e0 a propria volta durante l'attacco). Nonostante ardue difficolt\u00e0 iniziali a seguito del lutto, Vance riuscir\u00e0 a conciliare i suoi impegni lavorativi col suo ruolo di padre vedovo, riuscendo a svolgere entrambi al meglio.\nAgente speciale Eleanor \"Ellie\" Bishop.\n\u00c8 interpretata da Emily Wickersham e doppiata da Valentina Favazza.\nInizialmente analista della National Security Agency, Ellie si unisce al team dell'NCIS, dopo che aveva predetto una falla nella sicurezza diversi anni prima, per aiutarli a risolvere il caso. Successivamente diventa membro fisso del team come sostituta dell'agente Ziva David. Suo marito \u00e8 un consulente legale dell'NSA, Ellie chieder\u00e0 il divorzio in conseguenza del fatto che lui l'ha tradita con un'altra donna. \u00c8 una ragazza che studia le mosse dei criminali che la squadra cerca di catturare, una perfezionista che lavora sodo per migliorare in ogni aspetto del proprio lavoro e una gran golosona, spesso i colleghi si impressionano di come riesca a mangiare molto pi\u00f9 di ognuno di loro senza ingrassare minimamente. Dopo aver aiutato Ziva a tornare alla propria vita insieme al resto della squadra, quest'ultima la informa che, quando si sentir\u00e0 pronta, la mentore della stessa Ziva ha gi\u00e0 accettato di addestrarla come fece con lei.\nNicholas \"Nick\" Torres.\n\u00c8 interpretato da Wilmer Valderrama e doppiato da Stefano Crescentini.\nAgente dell'NCIS sotto copertura e creduto morto, in realt\u00e0 aveva incominciato una relazione seria con la figlia del boss mafioso argentino Silva per farlo arrestare. Riuscito nel suo intento, si unir\u00e0 alla squadra occupando il posto che DiNozzo ha lasciato vuoto. \u00c8 un playboy appassionato di motori e musica cui piace l'azione e seguire l'istinto quando indaga, lasciando spesso le parti pi\u00f9 analitiche del lavoro ai suoi colleghi, ma il suo spirito di osservazione e il suo intuito si rivelano spesso molto utili anche in quell'ambito. A causa dei molti anni trascorsi sotto copertura \u00e8 abituato ad agire autonomamente e questo gli rende difficile integrarsi nel lavoro di squadra all'inizio e seguire le direttive di Gibbs, ma in breve tempo entra in sintonia con tutti. Torres ha una grande quantit\u00e0 di denaro risparmiato, non avendo potuto spendere per anni il suo stipendio mentre era sotto copertura, al punto che McGee afferma che ha gi\u00e0 accumulato abbastanza soldi da permettersi di fare la bella vita quando andr\u00e0 in pensione. Sente una chiara attrazione verso Ellie, infatti pi\u00f9 volte ne appare geloso, ma non riesce mai a farsi avanti con la sua collega e nessun altro sembra aver notato i suoi sentimenti, a parte Ziva.\nAlexandra \"Alex\" Quinn.\n\u00c8 interpretata da Jennifer Esposito e doppiata da Laura Romano.\nAgente che addestra le reclute dell'NCIS. Non riuscendo a trovare un agente che vada bene a Gibbs, Quinn entra temporaneamente nella squadra e sceglie Torres. Gibbs poi decide di assumerla come nuovo membro. Lascer\u00e0 la squadra alla fine della quattordicesima stagione per assistere la madre malata e verr\u00e0 sostituita da Jacqueline Sloane.\nClayton Reeves.\n\u00c8 interpretato da Duane Henry e doppiato da Riccardo Scarafoni.\nApparso negli ultimi due episodi della stagione 13 come agente dell'MI6 di Londra per arrestare Trent Kort, nella stagione successiva verr\u00e0 trasferito all'NCIS per una rischiosa missione sotto copertura. Diventa grande amico di Bishop e Torres e un valido elemento di supporto occasionale per la squadra. Durante la quindicesima stagione verr\u00e0 ucciso da un killer che gli spara durante una cena con Abby e la sua morte colpir\u00e0 fortemente la squadra, oltre a spingere Abby a lasciare l'NCIS per occuparsi dell'apertura e gestione di una fondazione di beneficenza intitolata alla madre di Reeves, il sogno che quest'ultimo non ha potuto realizzare.\nJacqueline \"Jack\" Sloane.\n\u00c8 interpretata da Maria Bello e doppiata da Claudia Catani.\n\u00c8 la nuova psicologa dell'NCIS che entra a far parte della squadra nella quindicesima stagione dopo che Quinn lascia l'agenzia. Abile nel tracciare i profili, Gibbs si avvale spesso del suo aiuto sia per lavoro sia per problemi personali e il legame tra i due diviene presto molto saldo e con sfumature che lascino intendere che ci sia qualcosa di pi\u00f9. Jack lascia la squadra nella diciottesima stagione, decidendo di restare in Afghanistan per combattere il terrorismo dopo una missione con Gibbs. Durante il discorso di addio di quest'ultima, Gibbs la interrompe con un bacio, che segna la loro separazione e l'addio alla squadra.\nKasie Hines.\n\u00c8 interpretata da Diona Reasonover e doppiata da Giulia Franceschetti.\n\u00c8 la nuova assistente di Ducky Mallard, conosciuta alla scuola di medicina, che appare nella quindicesima stagione. Appena arrivata all'NCIS fa amicizia con tutti tranne con Abby, con la quale inizialmente ha un rapporto molto teso. Tuttavia alla fine Kasie le rivela che andava in tilt quando la vedeva, poich\u00e9 era una sua fan, e le due cos\u00ec diventano amiche, finendo per collaborare insieme. Alla fine della quindicesima stagione finisce per diventare la nuova specialista forense dopo che Abby lascia l'agenzia. Dopo alcuni mesi di prova, Vance la assume definitivamente.\nPersonaggi secondari.\nAgente speciale dell'FBI \"Tobias C. Fornell\".\nAgente Speciale dell'FBI, collabora con Gibbs in alcune indagini. Nell'episodio 2x05, \"Il cimitero\", viene ingiustamente accusato di legami con la mafia e finge il suicidio in combutta con Gibbs. Nonostante in pubblico i due mostrino reciproco astio, in realt\u00e0 sono buoni amici da prima che Fornell sposasse una delle ex mogli di Gibbs.\nTobias e Gibbs sono soliti discutere e scambiarsi consigli all'interno dell'ascensore della sede dell'NCIS, bloccandolo. Durante la serie, Tobias e l'ex moglie Diane si riavvicinano e, con la benedizione di Gibbs, sono sul punto di risposarsi quando la donna viene uccisa da un criminale russo che voleva colpire gli affetti di Gibbs. Fornell e Gibbs compiranno la loro vendetta e Tobias si concentrer\u00e0 sulla figlia per superare il lutto. La figlia di Fornell chiama \"zio\" l'agente Gibbs, perch\u00e9 sa che i due sono amici fraterni. Nella sedicesima stagione scopre che sua figlia Emily, al college, ha iniziato a fare uso di sostanze stupefacenti e, a seguito di un'overdose che per poco non la uccide, fa il possibile per starle accanto e aiutarla a superare la dipendenza. Malgrado la figlia sembri finalmente riuscita a superare la dipendenza, Tobias nella diciottesima stagione deve affrontare il lutto anche per la morte di Emily per overdose a seguito di una ricaduta.\n\u00c8 interpretato da Joe Spano. Nella versione italiana \u00e8 doppiato nelle prime stagioni da Ennio Coltorti, dalla terza stagione in poi da Gerolamo Alchieri.\nDirettore Tom Morrow.\n\u00c8 il direttore dell'NCIS nelle prime due stagioni. Lascia il posto al Direttore Shepard per trasferirsi in un nuovo ruolo dirigenziale nella Sicurezza Nazionale. Dalla decima stagione torna saltuariamente ad aiutare la squadra. Morir\u00e0 nella tredicesima ucciso da Trent Kort.\n\u00c8 interpretato da Alan Dale. Nella versione italiana \u00e8 doppiato da Stefano De Sando nelle prime due stagioni e da Paolo Buglioni dalla terza alla tredicesima.\nGerald Jackson.\n\u00c8 stato il primo assistente di Ducky. Ha abbandonato temporaneamente il lavoro all'NCIS a seguito del colpo di pistola inflittogli da Ari Haswari a una spalla.\n\u00c8 interpretato da Pancho Demmings ed \u00e8 doppiato nella versione italiana da Carlo Scipioni.\nTenente Faith Coleman.\nIl tenente del JAG (Judge Advocate General) Faith Coleman (interpretata da Alicia Coppola) \u00e8 un avvocato militare ed \u00e8 l'ufficiale di collegamento tra il NCIS e l'ufficio del Segretario della Marina.\nDr.ssa Jeanne Benoit.\nNella quarta stagione viene introdotta la nuova ragazza di Tony, la Dr.ssa Jeanne Benoit.\nNell'ultimo episodio della quarta stagione, \"Angel of Death\", si scopre che il padre di Jeanne \u00e8 in realt\u00e0 un contrabbandiere di armi francese, \"La Grenouille\", e che il fidanzamento era una missione assegnata a DiNozzo dal direttore Shepard. Ricompare anni dopo e l'NCIS salver\u00e0 il marito, medico volontario rapito in Sudan; sembra ancora provare sentimenti per Tony, ma i due si lasciano da amici.\n\u00c8 interpretata da Scottie Thompson ed \u00e8 doppiata nella versione italiana da Chiara Colizzi.\nCynthia Sumner.\n\u00c8 la segretaria personale del Direttore Shepard.\n\u00c8 interpretata da Stephanie Mello.\nVictoria Mallard.\n\u00c8 la madre del dottor Mallard. Abita insieme con il figlio in una grande casa, e con i suoi quattro cani Corgi. La signora Mallard soffre di Alzheimer e a causa dei comportamenti dovuti alla malattia risulta essere un personaggio molto divertente. Viene ricoverata in una casa di riposo e muore nella settima stagione.\n\u00c8 interpretata da Nina Foch.\nAgente Speciale Paula Cassidy.\n\u00c8 un'Agente speciale dell'NCIS che ha avuto una relazione con Tony. Compare la prima volta nella puntata \"Minima sicurezza\", nella prima stagione. Nell'episodio 19 \"Scrupoli\" della quarta stagione, si butta addosso a un terrorista per salvare Gibbs e la sua squadra rimanendo uccisa.\n\u00c8 interpretata da Jessica Steen e nella versione italiana \u00e8 doppiata da Roberta Greganti.\nAgente speciale Christopher Pacci.\n\u00c8 un Agente speciale dell'NCIS durante la prima stagione. Viene ucciso nella puntata \"Un bacio speciale\" durante l'indagine di un difficile caso, per il quale Pacci aveva chiesto un aiuto a Gibbs, il quale per\u00f2 era impegnato in un'altra indagine.\nEx agente del NIS Mike Franks.\n\u00c8 stato il mentore di Gibbs appena entrato al NIS (vecchio nome dell'NCIS). Fa la sua prima apparizione nell'ultimo episodio della terza stagione per aiutare Gibbs a ritrovare la memoria. Nella quarta stagione ha collaborato ad alcune indagini dell'NCIS.\nNell'ultima puntata della quinta stagione, \"Judgement Day\" (\"Il giorno del giudizio\"), Franks vola a Los Angeles in soccorso del direttore Shepard (su richiesta di quest'ultima), occupata a porre fine a una vecchia faccenda rimasta in sospeso per circa un decennio, nella quale era coinvolto anche Gibbs (che inizialmente viene tenuto all'oscuro di tutto). In seguito alla morte del direttore, nella stessa puntata, Franks racconta a Gibbs l'accaduto e, per pagare il suo debito d'onore con Jenny (sentendosi in parte responsabile per la sua morte), lo aiuta a chiudere una volta per tutte quella faccenda e gli salva addirittura la vita. In un altro episodio si scopre che aveva un figlio (un marine vittima di omicidio) da cui ha avuto una nipotina; Franks prender\u00e0 a vivere con se la nuora e la nipote (che hanno origine irachena) e le due diventeranno come di famiglia per Gibbs. Nella penultima puntata dell'ottava stagione - \"Il canto del cigno\" - viene ucciso, davanti alla casa di Gibbs, dal \"Killer dei porti\" (\"K.D.P.\", acronimo col quale viene chiamato dal team NCIS che indaga sui suoi crimini). Si viene a sapere, in una lettera inviata a Gibbs da Franks qualche tempo prima, che Franks era ammalato di cancro ai polmoni, dovuto al suo vizio di fumare, e che gli rimanevano pochi mesi da vivere. Gibbs, come ultimo gesto di amicizia nei confronti del suo ex-collega e mentore, gli decorer\u00e0 la bara con dei tasselli in legno ricreanti dei motivi floreali. In alcuni episodi Gibbs rivede Franks in sogno.\n\u00c8 interpretato da Muse Watson. Il doppiatore italiano \u00e8 Michele Kalamera.\nAgente Michelle Lee.\n\u00c8 la nuova aggiunta della squadra in attesa del ritorno definitivo di Gibbs al comando, preso temporaneamente da DiNozzo. Intraprende una goffa relazione con l'assistente di Ducky Sig. Palmer. Nella sesta stagione prende il posto di Ziva. \u00c8 un'esperta di leggi civili e penali. Lascia l'NCIS per tornare al suo lavoro di avvocato alla fine del primo episodio della sesta stagione. Alla fine dello stesso episodio, si scoprir\u00e0 essere lei la talpa e non Brent Langer, che \u00e8 stata lei stessa a uccidere. Muore nella nona puntata della stagione (\"L'ostaggio\"). In realt\u00e0 \u00e8 stata costretta a diventare una talpa sotto ricatto, poich\u00e9 sua sorella \u00e8 stata rapita e tenuta sotto sequestro. Quest'ultima verr\u00e0 salvata dalla squadra di Gibbs poco prima che lei muoia.\n\u00c8 interpretata da Liza Lapira e in Italia \u00e8 doppiata da Perla Liberatori.\nAgente Speciale Brent Langer.\nHa una carriera decennale come agente dell'FBI, viene raccomandato e referenziato per la sua assunzione da Gibbs verso la fine della quinta stagione. Ha gi\u00e0 lavorato in un'operazione combinata di NCIS e FBI. Si unisce alla squadra per sostituire l'agente DiNozzo nel primo episodio della sesta stagione. Muore a fine episodio.\n\u00c8 interpretato da Jonathan LaPaglia e in Italia ha la voce di Francesco Prando.\nAgente Speciale Daniel Keating.\nTecnico informatico che sostituir\u00e0 McGee nella squadra di Gibbs, ha gi\u00e0 esperienza nella risoluzione di cyber-crimini. Si unir\u00e0 alla squadra nella prima puntata della sesta stagione e la lascer\u00e0 alla fine dello stesso episodio.\n\u00c8 interpretato da Jonathan Magnum.\nTenente colonnello del C.I.D. Holly Mann.\nPer un periodo \u00e8 stata la nuova fiamma di Gibbs, simpatica a ben pochi per i suoi modi bruschi, molto simili a quelli dello stesso Gibbs. Dopo alcuni mesi di frequentazione, lascer\u00e0 Gibbs dopo aver capito che quest'ultimo non \u00e8 ancora riuscito a superare la morte di Shannon e Kelly.\n\u00c8 interpretata da Susanna Thompson, doppiata in Italia da Anna Cugini.\nLa Grenouille.\nSoprannome di Ren\u00e8 Benoit. \u00c8 un trafficante d'armi a cui il direttore Shepard sta dando la caccia da tutta la vita. Nell'ultimo episodio della quarta stagione, \"L'angelo della morte\", Tony tenta di avvicinarlo attraverso la sua nuova ragazza Jeanne che risulta esserne la figlia. Nel primo episodio della quinta stagione incontra la Shepard dicendo di voler collaborare con la marina dando loro informazioni su tutti i trafficanti suoi nemici, i quali hanno preso di mira sua figlia. Jenny \u00e8 sicura che sia stato lui a uccidere il padre, considerato morto suicida, ma La Grenouille afferma che si uccise per il rimorso di aver accettato una tangente dallo stesso trafficante d'armi. La donna non gli crede e lo caccia via, contravvenendo ai suoi doveri. Viene ucciso al porto dalla Shepard quella stessa sera.\n\u00c8 interpretato da Armand Assante.\nAri Haswari.\nTerrorista dal padre israeliano (lo stesso di Ziva) e madre palestinese, fa la sua comparsa nell'episodio 1x16, \"Bestia nera\", in cui tiene in ostaggio Ducky, Gerald e Kate. Ricompare in puntate successive, senza mai dare a intendere se sia un vero terrorista o un infiltrato. Nell'ultima puntata della seconda serie uccide Kate e, mentre tenta con Gibbs, viene sterminato a sua volta da Ziva.\nViene interpretato da Rudolf Martin. \u00c8 doppiato nella versione italiana da Francesco Bulckaen.\nTrent Kort.\nSpietato e subdolo agente sul campo della CIA, non si fa scrupoli nell'uccidere i sospettati, nel mentire ai membri delle altre agenzie e nell'inquinare le prove dei casi allo scopo di trarre dei benefici per s\u00e9 stesso e per i superiori per i quali lavora.\nNella serie viene chiaramente dipinto come un antagonista, e ha un rapporto di odio reciproco con tutti i membri dell'NCIS, in particolare con Tony DiNozzo che lo stesso Kort tent\u00f2 di uccidere durante la quinta stagione della serie; nonostante ci\u00f2 lui e Gibbs si aiutano reciprocamente per la risoluzione di diversi casi e per ottenere informazioni segrete riguardanti vari protagonisti della serie. Nella tredicesima stagione, la squadra gli d\u00e0 la caccia quando scoprono che \u00e8 lui il responsabile della morte di Ziva e, nel tentativo di fuggire, viene circondato e ucciso a colpi di pistola da Tony, Gibbs, Eleanor e McGee.\nViene interpretato da David Dayan Fisher e doppiato in italiano da Alberto Angrisano.\nDelilah Fielding.\nAnalista del dipartimento della difesa. Nell'undicesima stagione si fidanza con McGee. Ragazza bella, molto intelligente e scaltra, altrettanto capace di McGee per quanto riguarda i computer. Rimane paralizzata nel corso di un attentato terroristico e faticher\u00e0 molto per riprendersi, ma grazie alla vicinanza della famiglia e di McGee riesce a superare l'accaduto, riuscendo anche ad ottenere due promozioni, dimostrando a tutti, compresa se stessa, di essere ancora utile. Delilah \u00e8 benvoluta da tutti i colleghi e amici di McGee, solo Abby, a causa dei suoi trascorsi con Tim, impiegher\u00e0 un po' di tempo a fidarsi, per poi per\u00f2 incoraggiare lo stesso McGee nel capire che Delilah sia la migliore fidanzata che abbia mai avuto. Nella quattordicesima stagione si sposano e, poco dopo, scopre di essere incinta. In seguito viene rivelato che aspetta due gemelli, un maschio e una femmina.\nViene interpretata da Margo Harshman."}
{"id": "2759628", "revid": "1543377", "url": "https://it.wikipedia.org/wiki?curid=2759628", "title": "Robertus Junius", "text": "Insieme ad Antonius Hambroek e Joannes Cruyf, fu tra i missionari che stazionarono pi\u00f9 a lungo nell'isola di Formosa durante l'era coloniale olandese.\nMissione a Formosa.\nArrivato a Formosa, Junius soggiorn\u00f2 nel villaggio di Sakam, presso Fort Provintia, ossia la Tainan odierna.\nDescritto come pi\u00f9 energico del suo contemporaneo George Candidius, Junius partecip\u00f2 alla pacificazione degli aborigeni taiwanesi dopo la carneficina di sei individui olandesi da parte dei nativi di Mattau. Si ebbe cos\u00ec una breve guerra punitiva delle forze olandesi contro i villaggi bellicosi, che risult\u00f2 nell'uccisione di \"qualche dozzina\" di aborigeni e nella stipulazione della \"Pax Hollandica\". In seguito a questa campagna, Junius spron\u00f2 le autorit\u00e0 di Batavia a mandare pi\u00f9 uomini di clero a Formosa per aiutarlo ad istruire e convertire i nativi ormai disponibili, ed il governatore del tempo, Hans Putmans, gli diede il suo appoggio.\nNel 1641, egli fu richiamato a Batavia per fare relazione al concistoro, il corpo amministrativo religioso per l'Asia, il quale richiese una posticipazione della fine del suo servizio a Formosa, alla quale egli acconsent\u00ec, alle seguenti condizioni:\nLe sue richieste furono accolte, e Junius torn\u00f2 a Formosa fino alla fine dell'anno 1643.\nIl numero di battesimi sotto l'autorit\u00e0 di Junius segn\u00f2 un record dell'epoca, sebbene il suo lavoro fosse confinato ai pochi villaggi attorno alle roccaforti olandesi di Fort Zeelandia e Fort Provintia. Un commentatore del tempo osserva:\nRitorno nei Paesi Bassi.\nIl 14 dicembre 1643, Junius torn\u00f2 a Batavia per la fine della sua missione. Il concistoro gli chiese ancora di continuare il suo servizio a Formosa, ma questa volta Junius prefer\u00ec rifiutare e tornare nella sua terra nativa, i Paesi Bassi. L\u00ec visse fino al 1655, anno della sua morte nella capitale, Amsterdam,\nLa \"Societ\u00e0 Antiquaria Americana\" \u00e8 in possesso di un volume intitolato \"Sulla conversione di cinquemilanovecento indiani orientali, sull'isola di Formosa, presso la Cina, alla professione del vero Dio, in Ges\u00f9 Cristo; per mezzo di M. Ro: Junius, ministro pi\u00f9 tardi a Delft, nei Paesi Bassi; Relazionato dal suo buon amico, M. C. Sibellius, pastore a Daventrie, in una lettera latina; tradotto per incoraggiare la fede e la gioia dei molti, da H. Jessei, servo di Ges\u00f9 Cristo\", dell'autore Caspar Sibelius."}
{"id": "2759629", "revid": "29345615", "url": "https://it.wikipedia.org/wiki?curid=2759629", "title": "Convento dell'Annunciata Medole", "text": ""}
{"id": "2759630", "revid": "188402", "url": "https://it.wikipedia.org/wiki?curid=2759630", "title": "Smagliature", "text": ""}
{"id": "2759631", "revid": "174925", "url": "https://it.wikipedia.org/wiki?curid=2759631", "title": "Fascia tropicale", "text": ""}
{"id": "2759643", "revid": "339392", "url": "https://it.wikipedia.org/wiki?curid=2759643", "title": "CSF Group-Navigare", "text": ""}
{"id": "2759649", "revid": "174925", "url": "https://it.wikipedia.org/wiki?curid=2759649", "title": "Tropico (geografia)", "text": ""}
{"id": "2759651", "revid": "1718925", "url": "https://it.wikipedia.org/wiki?curid=2759651", "title": "People Are People (singolo)", "text": "People Are People \u00e8 un brano dei Depeche Mode uscito il 12 marzo 1984 ed \u00e8 il primo singolo estratto da \"Some Great Reward\".\nDescrizione.\nIl brano parla dei pregiudizi e del razzismo contro le persone di un'altra \"razza\".\nIl singolo ottenne un immediato successo in tutta Europa, mentre negli Stati Uniti scal\u00f2 le classifiche con oltre un anno di ritardo, nell'estate 1985, diventando il primo brano del gruppo a penetrare nella prestigiosa Billboard Hot 100, alla posizione numero 13. Ha inoltre raggiunto la posizione numero 4 nella Official Singles Chart britannica, ed \u00e8 il maggiore successo del gruppo nel Regno Unito, insieme a \"Barrel of a Gun\" e \"Precious\".\n\"People Are People\" diede il titolo a una raccolta omonima lanciata negli Stati Uniti per capitalizzare il successo radiofonico del brano. Venne inoltre inserito nelle raccolte \"The Singles 81-85\", \"The Best of Depeche Mode, Volume 1\" e in \"Remixes 81-04\" in versione remixata.\nVideo musicale.\nIl video del brano, diretto da Clive Richardson, \u00e8 stato girato all'interno della \"HMS Belfast (C35)\" affiancato da alcune scene della seconda guerra mondiale.\nCi sono 2 versioni del video: la \"Different Mix\" che venne inserita nella VHS \"Some Great Videos\" e l\"'original version\" che venne inserita nel DVD \"The Best of Depeche Mode Videos, Volume 1\". Entrambe le versioni vennero poi inserite nel triplo DVD \"Video Singles Collection\".\nAlcuni spezzoni delle due versioni video compaiono in \"Martyr\"."}
{"id": "2759659", "revid": "392357", "url": "https://it.wikipedia.org/wiki?curid=2759659", "title": "Football Club Dilettantistico Pinerolo", "text": "Il Football Club Dilettantistico Pinerolo (abbreviato FCD Pinerolo o FC Pinerolo, semplicemente noto come Pinerolo) \u00e8 una societ\u00e0 calcistica italiana con sede nella citt\u00e0 di Pinerolo (TO).\nLa societ\u00e0 fu fondata nel 1918 e raggiunse i migliori risultati agonistici a cavallo della seconda guerra mondiale, quando collezion\u00f2 8 presenze nel campionato di Serie C. Oggi milita nel campionato di Eccellenza.\nStoria.\nA Pinerolo le prime notizie di squadre di calcio, risalgono a prima della Prima guerra mondiale, ma fu soltanto nel 1918 che nacque ufficialmente il Pinerolo Football Club. La compagine fa il suo ingresso nel calcio di categoria superiore 1931 quando disputa il suo primo campionato di Seconda Divisione, terzo livello della piramide calcistica dell'epoca. Ottiene al primo tentativo la promozione in Prima Divisione, disputando cos\u00ec per la prima volta un torneo a carattere nazionale.\nRimane in questa serie fino al 1935 quando per la riforma dei campionati la Prima Divisione diviene a carattere regionale: solo una stagione rimane a questo livello, ottenendo subito la promozione in Serie C nel 1936: qui rimane per cinque stagioni, corredate da altrettante partecipazioni alla Coppa Italia dove per\u00f2 viene eliminata quasi sempre al primo turno. Nel 1941 rinuncia a disputare il campionato di C, ma dopo il secondo conflitto mondiale viene ammesso in una Serie C notevolmente allargata rispetto agli standard precedenti.\nNel 1948 \u00e8 retrocesso in Promozione e la stagione successiva in Prima Divisione: bisogna aspettare il 1956 e la promozione in IV Serie per rivedere il Pinerolo disputare il pi\u00f9 basso torneo interregionale italiano. Nel 1956 nuova retrocessione, stavolta in Interregionale Prima Categoria dove rimane quattro stagioni prima di risalire in Serie D.\nNel 1966 nuova retrocessione in Prima Categoria e un'attesa fino al 1979 per ricalcare i campi della Serie D: rimane in questo livello fino al 1998 (eccetto la stagione 1991-1992). Da quel momento in poi la compagine piemontese permane in Eccellenza e Promozione (eccetto la stagione in Serie D 2002-2003). La squadra si distinse, tra l'altro, per aver tesserato solamente calciatori italiani in oltre 70 anni di storia: il primo straniero, il senegalese Mamadou Sow, fu infatti ingaggiato solamente nel 1991.\nDal 2012-2013 il Presidente biancobl\u00f9 e l'imprenditore edile Leonardo Fortunato che succede a Franco Barbero, vice presidente Mario Ricci e successivamente si unisce Davide Sola, due persone di massima fiducia che portano grande qualit\u00e0 a un ottimo gruppo dirigenziale guidato dall'allora Direttore Adelino Zennaro e dal responsabile del settore giovanile Sergio Gili.\nNel 2014-2015 ha vinto il girone B dell'Eccellenza Piemonte Valle d'Aosta, conquistando la promozione in Serie D.\ncon mister Fabio Nistic\u00f2 in panchina. Dopo una prima stagione da neopromossa ai limiti dell'incredibile, nella stagione sportiva successiva, 2016-2017 retrocede nuovamente in Eccellenza. \nNella stagione 2017-2018, la stagione del Centenario, l'allenatore scelto inizialmente \u00e8 Pino Di Leone, che dopo appena tre mesi di non ottimi risultati viene esonerato e al suo posto subentra l'allenatore della juniores regionale Massimo Ricardo (vincitore del titolo regionale allievi della stagione precedente). Nella stessa stagione entra nel direttivo come club manager un\u2019altra persona di spicco del pinerolese, Nicolas Latorre, inserito come club manager. \nDopo un avvio di stagione positivo per\u00f2 i risultati stentano nuovamente ad arrivare e il presidente Leonardo Fortunato decide di mettere un uomo di societ\u00e0 e di massima fiducia, Claudio Giordano, artefice questi della salvezza biancobl\u00f9 al fotofinish del play-out disputato al Barbieri e vinto dal Pinerolo 2-1 sul Rivoli (goal Spera e Pareschi). Il Pinerolo rimane in Eccellenza, categoria che disputa anche nella stagione 2018-2019."}
{"id": "2759660", "revid": "767487", "url": "https://it.wikipedia.org/wiki?curid=2759660", "title": "Antonius Hambroek", "text": "Egli fu condannato al martirio da Koxinga, mentre i \"signori della guerra\" sino-giapponesi strapparono Taiwan dal dominio coloniale olandese. Koxinga aveva catturato Hambroek insieme a sua moglie e a tre dei suoi figli, e l'aveva mandato come messaggero al Governatore di Formosa Frederik Coyett, per richiedere la resa della roccaforte olandese di Fort Zeelandia e l'abbandono dell'isola da parte dei coloni. Koxinga aveva promesso la morte del missionario, se fosse tornato con una risposta negativa; purtroppo per Hambroek, Coyett rifiut\u00f2 la resa ed egli fu giustiziato al suo ritorno al campo di Koxinga.\n\"Antonius Hambroek\", o \"L'assedio di Formosa\".\nIl drammaturgo Joannes Nomsz scrisse, nel 1775, una tragedia teatrale incentrata sul martirio di Hamborek, suggellando la fama del missionario in terra nat\u00eca."}
{"id": "2759663", "revid": "386562", "url": "https://it.wikipedia.org/wiki?curid=2759663", "title": "Robert Junius", "text": ""}
{"id": "2759677", "revid": "767487", "url": "https://it.wikipedia.org/wiki?curid=2759677", "title": "Ashtanga namaskara", "text": "Ashtanga namaskara ovvero \"saluto con gli otto arti\" \u00e8 una posizione di Hatha Yoga. Il nome deriva dal sanscrito \"asht\" che significa \"8\", \"anga\" che significa \"arto\", \"namaskar\" che significa \"inchino, saluto\". Essa infatti tiene in equilibrio il corpo su 8 punti di appoggio.\nScopo della posizione.\nLa posizione ha lo scopo di allungare la schiena.\nPosizione.\nPartendo dalla posizione prona, si incurva la schiena verso l'alto alzando il bacino e rimanendo in equilibrio sui piedi, sulle ginocchia, sulle mani, sul petto e sul mento, in totale 8 punti."}
{"id": "2759679", "revid": "2134764", "url": "https://it.wikipedia.org/wiki?curid=2759679", "title": "Andrea Conti (cestista)", "text": "Carriera da giocatore.\nFratello di Paolo Conti, negli anni passati capitano e assistente allenatore della Pallacanestro Varese, Andrea Conti muove i suoi primi passi nel basket giocato nelle giovanili della sua citt\u00e0 natale, Rho, per poi passare in quelle della Pallacanestro Varese, squadra con la quale colleziona due presenze in A2 nella stagione 1992-93. Dopo le esperienze con Rho (C1), Robur et Fides (B2) e Biella (B1) tra il 1994 ed il 1997, nella stagione 1997-98 torna a Varese, nei Roosters, con i quali fa il suo esordio in Serie A (il 21 settembre contro Roma) riuscendo a trovare spazio anche in Coppa Kora\u0107 (6 punti di media in 7 partite). Dal 1998 al 2001 gioca in B1 (prima a Latina e poi a Vigevano), esperienze che precedono l'approdo a Soresina dove, in cinque stagioni, mette a segno quasi 2000 punti. Dal 2007 al 2009 veste la maglia della Juvi Cremona, prima di tornare in Serie A con la Vanoli Cremona, squadra con la quale, nel 2013, chiude la sua carriera da giocatore.\nCarriera da dirigente.\nLa lontananza dalla pallacanestro dura solo pochi mesi; nel novembre del 2013, infatti, Conti inizia la sua carriera dirigenziale rivestendo il ruolo di Team Manager di Cremona. Dopo nemmeno un anno, la Vanoli gli offre la possibilit\u00e0 di diventare direttore generale, ruolo che gli permette, nella stagione 2015-16, di diventare il secondo miglior dirigente di tutto il campionato, classificandosi alle spalle di Nicola Alberani e precedendo Salvatore Trainotti.\nIl 29 giugno 2018 diventa il nuovo general manager della Pallacanestro Varese. Il 26 ottobre 2021 la societ\u00e0 biancorossa accetta le dimissioni annunciate al termine della partita di campionato persa la domenica precedente ."}
{"id": "2759682", "revid": "31269", "url": "https://it.wikipedia.org/wiki?curid=2759682", "title": "Episodi di Miami Vice (prima stagione)", "text": "La prima stagione di \"Miami Vice\", composta da 22 episodi, fu trasmessa negli Stati Uniti dal 16 settembre 1984 al 10 maggio 1985, sulla rete televisiva NBC."}
{"id": "2759688", "revid": "92710186", "url": "https://it.wikipedia.org/wiki?curid=2759688", "title": "Episodi di Miami Vice (seconda stagione)", "text": "La seconda stagione di \"Miami Vice\", anch'essa composta da 22 episodi, fu trasmessa negli Stati Uniti dal 27 settembre 1985 al 9 maggio 1986, sulla rete televisiva NBC."}
{"id": "2759689", "revid": "125345511", "url": "https://it.wikipedia.org/wiki?curid=2759689", "title": "Episodi di Miami Vice (terza stagione)", "text": "La terza stagione di \"Miami Vice\", composta da 24 episodi, fu trasmessa negli Stati Uniti dal 26 settembre 1986 all'8 maggio 1987, sulla rete televisiva NBC. I due episodi \"Red Tape\" e \"Heroes of the Revolution\" sono inediti in Italia."}
{"id": "2759693", "revid": "1342360", "url": "https://it.wikipedia.org/wiki?curid=2759693", "title": "Football Club Neuch\u00e2tel", "text": "Il Football Club Neuch\u00e2tel \u00e8 stata una societ\u00e0 calcistica svizzera, con sede a Neuch\u00e2tel, capitale del cantone omonimo, fondata nel 1893 con il nome di FC Neuch\u00e2tel-Rovers.\nNella sua storia ha disputato 7 stagioni consecutive nella massima serie del campionato svizzero di calcio, nell'epoca pionieristica tra la fine del XIX secolo e la met\u00e0 del primo decennio del XX secolo.\nIl suo miglior risultato \u00e8 la disputa dei playoff di assegnazione del titolo nel 1902-03.\nNel 1906, fondendosi con il \"FC Vignoble\", d\u00e0 vita ad un nuovo club, il FC Cantonal Neuch\u00e2tel."}
{"id": "2759694", "revid": "31269", "url": "https://it.wikipedia.org/wiki?curid=2759694", "title": "Episodi di Miami Vice (quarta stagione)", "text": "La quarta stagione di \"Miami Vice\", composta da 22 episodi, fu trasmessa negli Stati Uniti dal 25 settembre 1987 al 6 maggio 1988, sulla rete televisiva NBC."}
{"id": "2759696", "revid": "43204", "url": "https://it.wikipedia.org/wiki?curid=2759696", "title": "FC Neuch\u00e2tel", "text": ""}
{"id": "2759699", "revid": "121547539", "url": "https://it.wikipedia.org/wiki?curid=2759699", "title": "Lanford Wilson", "text": "Nel 2001 \u00e8 stato inserito nella American Theatre Hall of Fame.\nBiografia.\nNato nel Missouri, figlio di Ralph Eugene e Violetta Tate Wilson, dopo il divorzio dei genitori si trasferisce con la madre a Springfield. Dopo il liceo e dopo aver conseguito il diploma si trasferisce a San Diego dal padre, dove per un breve periodo frequenta la San Diego State University, successivamente vive per sei anni, dove inizia ad approcciarsi alla scrittura alla University of Chicago.\nInizia la sua carriera di drammaturgo nei primi anni sessanta nel Greenwich Village, tra le sue prime opere vi sono \"Ludlow Fair\", \"Home Free!\" e \"The Madness of Lady Bright\". Nel 1969 \u00e8 stato uno dei membri fondatori del Circle Repertory Company.\nPer la sua opera \"The Hot l Baltimore\" vince il premio New York Drama Critics' Circle, il Outer Critics Circle Award e l'Obie Award, nel 1979 riceve il Premio Pulitzer per la drammaturgia \"Talley's Folly\". Oltre a scrivere opere teatrali, Wilson ha scritto i testi per l'Opera, collaborando con il compositore Lee Hoiby in \"Summer and Smoke\" (1971) e \"This is the Rill Speaking\" (1992), quest'ultima basata su una sua pi\u00e9ce teatrale."}
{"id": "2759701", "revid": "198277", "url": "https://it.wikipedia.org/wiki?curid=2759701", "title": "Episodi di Miami Vice (quinta stagione)", "text": "La quinta e ultima stagione di Miami Vice, composta inizialmente da 17 episodi, \u00e8 l'ultima della serie. Fu trasmessa negli Stati Uniti dalla rete televisiva NBC dal 4 novembre 1988 al 21 maggio 1989, con l'episodio \"Freefall - Series Finale\". Successivamente furono mandati in onda altri quattro episodi: tre dalla NBC (\"World of Trouble\", \"Miracle Man\" e \"Leap of Faith\") e uno dal canale televisivo via cavo USA Network (\"Too much, Too Late\"). Quest'ultimo episodio non fu mandato in onda dalla NBC poich\u00e9 giudicato inadatto alla prima serata a causa delle tematiche affrontate, riguardanti molestie su minori."}
{"id": "2759706", "revid": "2134764", "url": "https://it.wikipedia.org/wiki?curid=2759706", "title": "Mergin Sina", "text": "\u00c8 il padre di Jaren Sina."}
{"id": "2759712", "revid": "599013", "url": "https://it.wikipedia.org/wiki?curid=2759712", "title": "American Colonization Society", "text": "L'American Colonization Society (ACS) \u00e8 stata un'associazione filantropica statunitense fondata nel 1817 con lo scopo di aiutare gli ex-schiavi americani a ritornare nel loro continente d'origine. \nStoria.\nL'American Colonization Society venne fondata nel 1817; i principali soci fondatori furono John Randolph, Daniel Webster, John Marshall e Henry Clay.\nNel 1821 l'ACS acquist\u00f2 dei terreni sulla Costa del Pepe all'imbocco del fiume Saint Paul (a sud dell'allora colonia inglese della Sierra Leone), vi stabil\u00ec una colonia, trasferendovi un numero crescente di ex-schiavi, e inizi\u00f2 la costruzione di una citt\u00e0, chiamata Monrovia in onore del presidente statunitense James Monroe.\nL'ACS mantenne il controllo diretto della colonia fino al 1847, quando venne fondata la Repubblica di Liberia.\nNei tempi successivi, grazie agli aiuti finanziari degli Stati del Maryland e della Virginia, la Societ\u00e0 riusc\u00ec ad inviare in Liberia un relativo numero di afro-americani: nel 1867 essi erano all'incirca 13.000."}
{"id": "2759714", "revid": "486946", "url": "https://it.wikipedia.org/wiki?curid=2759714", "title": "Direttore generale della Pubblica Sicurezza", "text": ""}
{"id": "2759717", "revid": "599013", "url": "https://it.wikipedia.org/wiki?curid=2759717", "title": "Edyta Ma\u0142oszyc", "text": "Palmar\u00e8s.\nIn carriera ha conseguito i seguenti risultati:"}
{"id": "2759718", "revid": "977364", "url": "https://it.wikipedia.org/wiki?curid=2759718", "title": "Union de Transports A\u00e9riens", "text": "L'Union de transports a\u00e9riens, conosciuta anche come UTA, \u00e8 stata un'importante compagnia aerea francese.\nStoria.\nL'UTA \u00e8 stata la pi\u00f9 grande compagnia aerea privata francese (era una societ\u00e0 per azioni quotata in borsa), nonch\u00e9 la seconda pi\u00f9 grande compagnia aerea francese (dopo l'Air France).\nNacque nel 1963 dalla fusione della \"Union A\u00e9romaritime de Transport\" (UAT) e della \"Transports a\u00e9riens intercontinentaux\" (TAI).\nNel 1992 la compagnia \u00e8 stata completamente assorbita dall'Air France; da notare che \u00e8 la sua struttura giuridica (codice ISIN: FR0000031122), che \u00e8 oggi quella del gruppo Air France-KLM, la \"holding\" che controlla l'Air France e la KLM.\nFlotta storica.\nL'UTA operava, al 31 dicembre 1990, con 14 aeromobili :\nE aveva degli ordini \"fermi\" per 7 Airbus A340-300 e 1 Boeing 767-300ER."}
{"id": "2759721", "revid": "574302", "url": "https://it.wikipedia.org/wiki?curid=2759721", "title": "Camerun ai Giochi olimpici", "text": "Il Camerun ha partecipato per la prima volta ai Giochi olimpici nel 1964.\nGli atleti camerunesi hanno vinto 5 medaglie ai Giochi olimpici estivi. Ha partecipato con un solo atleta ai Giochi olimpici invernali, ad 2002 Salt Lake City, con Isaac Menyoli.\nIl Comitato Olimpico Nazionale e Sportivo Camerunese venne creato e riconosciuto dal CIO nel 1963."}
{"id": "2759722", "revid": "486946", "url": "https://it.wikipedia.org/wiki?curid=2759722", "title": "Union des Transports Aeriens", "text": ""}
{"id": "2759727", "revid": "767487", "url": "https://it.wikipedia.org/wiki?curid=2759727", "title": "Allenypterus montanus", "text": "L'allenittero (Allenypterus montanus) \u00e8 un pesce estinto, appartenente ai celacanti. Visse nel Carbonifero medio (circa 320 milioni di anni fa) e i suoi resti sono stati ritrovati nel famoso giacimento di Bear Gulch, in Montana.\nDescrizione.\nIl corpo di questo pesce aveva una forma del tutto particolare, soprattutto se rapportata a quella dei suoi parenti. La forma generale, infatti, ricordava quella di una goccia e il corpo era alto e stretto. Lungo circa 15 centimetri, \"Allenypterus\" possedeva come tutti i celacanti una serie di scaglie che ricoprivano il corpo e si sovrapponevano fra loro. Le pinne appaiate erano grandi e delicate, ma possedevano una base lobata e carnosa, cos\u00ec come la seconda pinna dorsale e quella anale. La pinna caudale, invece, era lunghissima e percorreva parte del dorso. Il cranio era eccezionalmente primitivo, la bocca era piccola e del tutto sprovvista di denti. \nClassificazione.\nQuesto animale \u00e8 considerato uno dei celacanti pi\u00f9 primitivi, a causa di alcune caratteristiche craniche. La forma del corpo, tuttavia, era molto specializzata e quindi \u00e8 improbabile che i primi celacanti fossero simili ad \"Allenypterus\". Celacanti pi\u00f9 antichi, in ogni caso, esistevano gi\u00e0 nel Devoniano.\nStile di vita.\nLa peculiare forma del corpo di \"Allenypterus\", con un'ampia muscolatura e la notevole altezza, indica che questo animale era molto abile a manovrare in acque torbide, ma non era affatto veloce per sfuggire ai predatori. Il ventre era corazzato, ed \u00e8 possibile che \"Allenypterus\" nuotasse e si nutrisse nei pressi del fondale. Altri celacanti, come \"Caridosuctor\", vivevano pi\u00f9 in alto nella colonna d'acqua."}
{"id": "2759728", "revid": "4175", "url": "https://it.wikipedia.org/wiki?curid=2759728", "title": "Serie A 1983-1984 (rugby a 15)", "text": "La serie A 1983-84 fu il 54\u00ba campionato nazionale italiano di rugby a 15 di prima divisione.\n con la stessa formula introdotta nella stagione precedente: due gironi in prima fase da 8 squadre ciascuno, le prime quattro di ciascuno dei quali destinate alla seconda fase per lo scudetto, e le ultime quattro a quella per la salvezza.\nIl , allenato da Lucio Boccaletto che gi\u00e0 nel 1976-77 aveva contribuito da giocatore \u2014 nello spareggio contro \u2014 alla conquista del sesto scudetto dei padovani, riusc\u00ec a cucirsi sulle maglie lo scudetto per l'ottava volta; a retrocedere in serie B furono , , e , quest'ultima appena promossa; da segnalare anche la prima stagione in serie A del .\nFormula.\nCome nella stagione precedente, le 16 squadre furono ripartite in due gironi paritetici da 8 squadre ciascuno che si affrontarono a girone all'italiana; le prime quattro squadre di ogni girone accedettero alla poule scudetto della seconda fase, mentre le ultime quattro alla poule salvezza, anch'esse a girone all'italiana.\nLa vincitrice della poule scudetto fu campione d'Italia, le ultime quattro della poule salvezza scesero in serie B."}
{"id": "2759730", "revid": "907190", "url": "https://it.wikipedia.org/wiki?curid=2759730", "title": "Fondazione Edoardo Garrone", "text": "La Fondazione Edoardo Garrone \u00e8 una fondazione culturale di tipo operativo, costituita nel 2004 a Genova, da ERG S.p.A. e San Quirico S.p.A., in memoria di Edoardo Garrone.\nStoria.\nLa Fondazione nasce nel 2004 su desiderio del suo Presidente Riccardo Garrone che l'ha guidata per quasi dieci anni fino alla sua scomparsa nel gennaio 2013. Oggi a presiedere la Fondazione \u00e8 il figlio Alessandro Garrone.\nSede.\nLa Fondazione ha sede nel cinquecentesco Palazzo Ambrogio Di Negro in Piazza Banchi, iscritto nel circuito dei palazzi dei Rolli e Patrimonio dell'umanit\u00e0 dell'UNESCO.\nAttivit\u00e0.\nLa Fondazione, senza fini di lucro, ha come scopo quello di favorire la condivisione, la fruizione e la diffusione della cultura, dell'arte, della scienza e delle loro pi\u00f9 significative forme di espressione.\nNel corso degli anni ha promosso e realizzato corsi di alta formazione post laurea e ha avviato nel 2006 a Siracusa la \"Scuola di alti studi in economia del turismo culturale \"Cattedra Edoardo Garrone\"\".\nAll'attivo anche rassegne culturali, tra cui il ciclo di incontri \"Luned\u00ec Feg//Le parole tra noi\", \"L'Italia s'\u00e8 desta?\" e le \"Lezioni di Storia. Gli anni di Genova\" organizzate in collaborazione con Laterza e Fondazione per la Cultura Palazzo Ducale.\nComitato scientifico.\nFanno parte del Comitato Scientifico della Fondazione: Alessandro Amadori, Vittorio Bo, Remo Bodei, Antonio Calabr\u00f2, Eva Cantarella, Daniela Colombo e Giovanni Battista Pittaluga."}
{"id": "2759732", "revid": "228587", "url": "https://it.wikipedia.org/wiki?curid=2759732", "title": "Cattivit\u00e0", "text": ""}
{"id": "2759733", "revid": "8660", "url": "https://it.wikipedia.org/wiki?curid=2759733", "title": "Nazionale di pallavolo femminile del Principato di Monaco", "text": "La nazionale di pallavolo femminile del Principato di Monaco \u00e8 una squadra europea composta dalle migliori giocatrici di pallavolo del Principato di Monaco ed \u00e8 posta sotto l'egida della Federazione pallavolistica del Principato di Monaco."}
{"id": "2759738", "revid": "228587", "url": "https://it.wikipedia.org/wiki?curid=2759738", "title": "Federalismo demaniale", "text": "Il federalismo demaniale, o federalismo patrimoniale, \u00e8 disciplinato dal d.lgs. 28 maggio 2010, n. 85, e costituisce un fenomeno accessorio del federalismo fiscale. Quest'ultimo \u00e8 previsto in Italia dall'articolo 119 della Costituzione ed \u00e8 in corso di attuazione ad opera della legge 5 maggio 2009, n. 42, recante \"Delega al Governo in materia di federalismo fiscale, in attuazione dell'articolo 119 della Costituzione\", nonch\u00e9 dei decreti legislativi di esercizio della delega. Il d.lgs. 85/2010, comunemente noto come federalismo demaniale, costituisce il primo di questi decreti delegati, in ordine cronologico.\nLa legge 42/2009.\nLa struttura della legge 42 prevede la possibilit\u00e0 per il Governo di esercitare la delega mediante atti distinti, in ogni caso sottoposti a principi e criteri direttivi comuni (art. 2), ai quali si aggiungono principi e criteri direttivi specifici.\nIl federalismo demaniale costituisce appunto un criterio direttivo specifico (art. 19) per il cui adempimento \u00e8 previsto (art. 19):\nIl d.lgs. 85/2010.\nNel dicembre 2009 \u00e8 stato predisposto lo Schema di decreto legislativo sul federalismo demaniale, poi oggetto di discussione in Conferenza Stato-citt\u00e0 ed autonomie locali, essendo sfumata la possibilit\u00e0 di discuterne in sede di Conferenza Unificata. Dopo una globale revisione dello Schema operata in occasione del Consiglio dei ministri del 12 marzo 2010, l'articolato \u00e8 stato presentato alle Camere per l'espressione dei pareri previsti dalla legge delega.\nA livello contenutistico, lo Schema prevede il trasferimento agli enti territoriali (Regioni, Province, Citt\u00e0 metropolitane, Comuni) dei beni indicati all'art. 5. Si tratta principalmente di:\nRestano invece esclusi da detta procedura di trasferimento patrimoniale:\nDello status dei beni trasferiti si occupa l'art. 4; in particolare \u00e8 disposto che i beni trasferiti appartenenti al demanio marittimo, idrico e aeroportuale restano assoggettati al regime stabilito dal codice civile, nonch\u00e9 alla disciplina di tutela e salvaguardia dettata dal medesimo codice, dal codice della navigazione, dalla legge regionale e dalle norme europee di settore, con peculiare riguardo a quelle di tutela della concorrenza. Il loro eventuale passaggio al patrimonio disponibile deve, ai sensi dell'art. 829, com. 1, c.c., essere dichiarato all'autorit\u00e0 amministrativa e se ne deve dare pubblico annunzio nella \"Gazzetta Ufficiale\". Su detti beni non potranno comunque essere costituiti diritti di superficie. Gli altri beni trasferiti, a meno che al momento dell'attribuzione non ne sia disposto motivatamente il mantenimento nel demanio o l'inclusione nel patrimonio indisponibile, entrano a far parte del patrimonio disponibile dei Comuni, delle Province, delle Regioni e delle Citt\u00e0 metropolitane; ci\u00f2 nonostante, potranno essere alienati solo secondo determinate procedure e con un'attestazione, dell'\"Agenzia del demanio\" o dell'\"Agenzia del territorio\", secondo le rispettive competenze.\nInfine, l'art. 3 fissa le modalit\u00e0 procedurali di trasferimento dei beni, che risulta per vero articolato ed integrato da numerose altre disposizioni, mentre l'art. 6 si occupa della semplificazione delle procedure di attuazione del federalismo demaniale e l'art. 7 preserva tutti gli atti, contratti, formalit\u00e0 e altri adempimenti necessari per l'attuazione del federalismo demaniale da ogni diritto e tributo."}
{"id": "2759741", "revid": "22356", "url": "https://it.wikipedia.org/wiki?curid=2759741", "title": "Celacanti", "text": ""}
{"id": "2759743", "revid": "22356", "url": "https://it.wikipedia.org/wiki?curid=2759743", "title": "Allenypterus", "text": ""}
{"id": "2759753", "revid": "1086846", "url": "https://it.wikipedia.org/wiki?curid=2759753", "title": "Associazione Calcio Siena 2006-2007", "text": "Questa voce raccoglie le informazioni riguardanti l'Associazione Calcio Siena nelle competizioni ufficiali della stagione 2006-2007.\nStagione.\nLa stagione 2006-2007 \u00e8 stata la 4\u00aa stagione in Serie A del Siena, il nuovo allenatore \u00e8 Mario Beretta, il quale aveva guidato il nella stagione precedente.\nIn campionato la \"Robur\" inizia con un punto di penalizzazione per via di un ritardo nel pagamento dell'Irpef. In seguito alla vittoria in trasferta contro il il Siena viene sconfitto internamente per 1-3 contro la ; dopo 8 risultati utili consecutivi (5 pareggi e 3 vittorie) i bianconeri vengono sconfitti per 0-1 in casa dalla e 0-3 in trasferta contro l'. Dopo un pari per 1-1 contro la Fiorentina il Siena viene sconfitto dall'Inter per 0-2; il girone di andata termina con 2 ulteriori pareggi (contro e ), una sconfitta per 0-1 contro l' e altri 2 pari (contro e ). Il girone di ritorno inizia con una vittoria (2-1 contro il Chievo), a cui segue un'ulteriore sconfitta contro i giallorossi e quindi un successo per 1-0 contro il e un pari contro il . Dopo 2 sconfitte consecutive (contro e ), la \"Robur\" ottiene 2 pareggi a cui seguono altrettante sconfitte; seguono una vittoria (contro la Reggina), un pareggio (contro l'Udinese) e 4 sconfitte consecutive (contro Fiorentina, Inter, Sampdoria e Atalanta). I bianconeri terminano il campionato con una vittoria per 2-0 contro l'Empoli, una sconfitta contro il Palermo per 1-2 e un successo contro la Lazio (2-1).\nIn Coppa Italia il Siena inizia dal primo turno, dove ottiene un successo per 2-1 contro il (dopo i tempi supplementari); viene tuttavia sconfitta nel secondo turno dalla 1-2 e quindi eliminata dal torneo.\nMaglie e sponsor.\nNella stagione 2006-2007 lo sponsor tecnico \u00e8 Mass, mentre lo sponsor ufficiale \u00e8 Monte dei Paschi di Siena. La divisa casalinga presenta la classica maglia a righe bianco-nere, pantaloncini e calzettoni bianchi. Quella da trasferta \u00e8 interamente gialla mentre la terza nera."}
{"id": "2759754", "revid": "15756", "url": "https://it.wikipedia.org/wiki?curid=2759754", "title": "Cap-Ha\u00eftien", "text": "Cap-Ha\u00eftien, in creolo haitiano \"Kap Ayisyen\", \u00e8 un comune di Haiti, capoluogo dell'arrondissement omonimo e del dipartimento del Nord; \u00e8 la seconda citt\u00e0 pi\u00f9 popolosa e il secondo porto dello stato.\nPer la sua importanza \u00e8 collegata con la capitale Port-au-Prince dalla \"Route National 1\", \u00e8 dotata pure di un piccolo aeroporto. Posta sull'Oceano Atlantico, Cap Ha\u00eftien si presenta come una tipica citt\u00e0 caraibica, con un centro storico abbastanza preservato, dove spicca la Cattedrale. Il turismo \u00e8 una voce importante dell'economia cittadina: per le sue spiagge (specialmente quella di Labadee) e per i suoi monumenti viene visitata da molti turisti stranieri.\nOrigini del nome.\nFondata dai francesi col nome di Cap Fran\u00e7ais, per la sua posizione strategica divenne un importante centro commerciale. Quando Henri Christophe se ne impossess\u00f2, mut\u00f2 il suo nome in Cap Henri.\nStoria.\nAd est dell'attuale citt\u00e0 il giorno di Natale del 1492 Cristoforo Colombo vi fond\u00f2 il fortino di La Navidad e vi lasci\u00f2 i superstiti della \"Santa Mar\u00eda\", naufragata al largo delle coste di Hispaniola. Al ritorno di Colombo i 39 marinai a presidio dell'insediamento erano gi\u00e0 stati tutti uccisi dai nativi taino o dalle malattie tropicali.\nNel 1670 un gruppo di filibustieri francesi guidati da Pierre Lelong fond\u00f2 la citt\u00e0 di \"Cap-Fran\u00e7ais\". Venne attaccata dagli inglesi nel 1695 in risposta all'invasione francese della Giamaica avvenuta l'anno precedente. Fu progettata secondo una pianta a scacchiera e vi furono costruiti edifici in pietra. Fu capitale di Saint-Domingue dal 1711 al 1770, quando la sede delle autorit\u00e0 francesi venne trasferita a Port-au-Prince. Affermatosi come principale porto della colonia, pot\u00e9 fiorire grazie ai commerci e ai traffici intessuti dalla borghesia locale con gli altri porti della regione e con le piantagioni dell'interno. Nella seconda met\u00e0 degli anni ottanta del XVIII secolo, ormai in piena et\u00e0 dei lumi, con circa 18.000 abitanti, era diventata la principale citt\u00e0 di Saint-Domingue. Accanto alle tradizionali istituzioni coloniali ospitava caserme, due ospedali, librerie e persino un teatro.\nTra il 21 ed il 23 giugno 1793 fu saccheggiata durante gli scontri tra le truppe repubblicane e le truppe del generale Galbaud. Nell'enorme incendio che ne segu\u00ec morirono circa tremila persone. Con l'avvicinarsi delle truppe francesi alle coste di Saint-Domingue il leader nero Henri Christophe fece incendiare la citt\u00e0 secondo la tattica della \"terra bruciata\".\nIl 7 maggio 1842 Cap-Ha\u00eftien fu devastata da un violento terremoto.\nSociet\u00e0.\nReligione.\nLa citt\u00e0 \u00e8 sede dell'arcidiocesi di Cap-Ha\u00eftien, istituita nel 1861 da papa Pio IX.\nInfrastrutture e trasporti.\nAeroporti.\nL'aeroporto Internazionale di Cap-Ha\u00eftien \u00e8 il secondo scalo aeroportuale di Haiti.\nSport.\nCalcio.\nLa citt\u00e0 \u00e8 rappresentata nel massimo campionato di calcio haitiano dal Football Inter Club Association vincitore di sei edizioni dello stesso."}
{"id": "2759763", "revid": "1482985", "url": "https://it.wikipedia.org/wiki?curid=2759763", "title": "Litopedio", "text": "Un litopedio (dal greco antico \u03bb\u03af\u03b8\u03bf\u03c2 \"l\u00edthos\" \"pietra\" e \u03c0\u03b1\u03b9\u03b4\u03af\u03bf\u03bd \"paidion\" \"bambino\") \u00e8 un raro fenomeno che riguarda la morte del feto durante una gravidanza extrauterina addominale.\nSolitamente, in questo tipo di gravidanze il feto muore precocemente, a causa dell'ambiente sfavorevole in cui deve crescere; in alcuni casi pu\u00f2 raggiungere uno stadio di sviluppo compatibile con la vita autonoma, sebbene questa sia un'eventualit\u00e0 eccezionale. Quando il feto muore, il materiale viene riassorbito dalle strutture circostanti; tuttavia, se lo stadio di crescita \u00e8 cos\u00ec avanzato da aver gi\u00e0 permesso lo sviluppo dello scheletro, il riassorbimento completo diventa impossibile. In assenza di complicanze, quindi, nel feto si depositano sali di calcio e avviene un processo di mummificazione, che d\u00e0 origine al litopedio; se questo processo coinvolge anche il sacco gestazionale, il materiale prende il nome di \"litochelifopedio\".\nNon \u00e8 raro che un litopedio rimanga non diagnosticato per decenni, finch\u00e9 la paziente non viene esaminata per altre patologie, ad esempio tramite radiografia o ecografia, o in seguito a un intervento chirurgico. La paziente pi\u00f9 anziana in cui \u00e8 stato riscontrato tale fenomeno fu una donna di 94 anni, in cui il litopedio rimase in loco per circa 60 anni. Il riferimento pi\u00f9 antico al fenomeno si trova in Agobardo, che sostiene l'esistenza di una leggenda ebraica (collegata al Toledot Yeshua) riguardo a un maleficio che Ges\u00f9 avrebbe lanciato sulla figlia dell'Imperatore Tiberio, che, secondo questa storia, concep\u00ec cos\u00ec un \"feto di pietra\".\nLa prima descrizione scientifica si trova in un trattato del fisiologo Albucasis nel X secolo d.C., ma sono stati riscontrati meno di 300 casi in oltre 400 anni di letteratura medica. Il litopedio pi\u00f9 antico fu ritrovato durante alcuni scavi archeologici, con datazione intorno all'XI secolo a.C.. Il litopedio pi\u00f9 vecchio \u00e8 stato ritrovato nel 2013 nella donna cinese Huang Yijun di 92 anni che aveva un feto risalente al 1948 cio\u00e8 a 65 anni prima dell'intervento di rimozione a cui aveva rinunciato in giovent\u00f9 per mancanza di denaro.\nProcedimento.\nIn caso di intervento di rimozione la letteratura medica indica con il 18% i casi di morte della madre e il 50% di morte del feto; a causa di questa pericolosit\u00e0, la gravidanza viene obbligatoriamente interrotta."}
{"id": "2759768", "revid": "767487", "url": "https://it.wikipedia.org/wiki?curid=2759768", "title": "Pierre Bottero", "text": "Biografia.\nMolto giovane, and\u00f2 a vivere in Provenza, una regione che non lasci\u00f2 pi\u00f9, affermando che non sarebbe stato in grado di abbandonare il sole, il maestrale e le cicale.\nSposato, con due figlie, ha lavorato per molti anni come insegnante elementare, prima di dedicarsi interamente alla scrittura. Un grande amante della letteratura francese, convinto del potere dell'immaginazione e delle parole, ha sempre sognato di universi diversi, draghi e stregoneria.\nHa pubblicato il suo primo testo per Flammarion, intitolato \"Amies \u00e0 vie\", prima di scrivere per Rageot la saga di Ewilan, una doppia trilogia; pubblic\u00f2 quindi \"Ellana\" e \"l'Autre\", entrambe trilogie fantasy, un genere cui \u00e8 particolarmente affezionato. Questo amore per la letteratura fantasy risale a un remoto (era ancora in pantaloncini) ed intenso (non ha dormito una settimana), incontro con l'opera di John Ronald Reuel Tolkien, seguita da frequenti e profondi tuffi nei mondi di Farmer, Zelazny, Howard Bradley, Moorcock, Leiber, e molti altri grandi maestri. Quando gli veniva chiesto da dove arrivasse la sua ispirazione, Pierre amava citare l'influsso che queste letture ebbero sulla sua immaginazione e personalit\u00e0, aggiungendo che lui non ha inventato nulla: \"Ho semplicemente aperto la porta, e la storia \u00e8 andata dalla mia testa al mio computer\" (\u00abJ'ouvre simplement la porte et l'histoire passe de ma t\u00eate \u00e0 mon ordinateur\u00bb.).\nPierre Bottero ha vinto l'Ados Rennes / Ille-et-Vilaine nel 2008 con il libro \"L'autre, le souffle de la hy\u00e8ne\", pubblicato da Rageot. Il premio viene assegnato annualmente dal Dipartimento di Ille-et-Vilaine, che deve votare tra dieci libri in competizione.\nIl 4 dicembre 2008, a Pierre Bottero \u00e8 stato aggiudicato al Premio di \"Paille\" , in occasione del terzo salone del libro dei Giovani dell'Ocean Indiano, presso Port a Riunione.\n\u00abEnfant, disait-il, je r\u00eavais d'\u00e9tourdissantes aventures fourmillantes de dangers mais je n'arrivais pas \u00e0 trouver la porte d'entr\u00e9e vers un monde parall\u00e8le! J'ai fini par me convaincre qu'elle n'existait pas. J'ai grandi, vieilli, et je me suis content\u00e9 d'un monde classique [...] jusqu'au jour o\u00f9 j'ai commenc\u00e9 \u00e0 \u00e9crire des romans. Un parfum d'aventures s'est alors gliss\u00e9 dans ma vie. De dr\u00f4les de couleurs, d'\u00e9tonnantes cr\u00e9atures, des villes \u00e9tranges\u2026 J'avais trouv\u00e9 la porte. \u00bb\n\u00abDa bambino, diceva, sognavo avventure mozzafiato piene di pericoli, ma non riuscivo ad arrivare alla porta per un mondo parallelo! Alla fine, mi convinsi che quella porta non esisteva. Sono cresciuto, maturato, e io mi sono accontentato del mondo classico [...] fino a quando ho cominciato a scrivere romanzi. Il profumo dell'avventura era allora scivolato nella mia vita. Strani colori, meravigliose creature, bizzarre citt\u00e0 ... avevo trovato la porta. \" \u00bb\nPierre Bottero \u00e8 morto a 45 anni in un incidente di moto domenica 8 novembre 2009, intorno alle sette di sera. Ha perso il controllo del suo veicolo in una curva e ha colpito un camion tra Lambesc e Rognes."}
{"id": "2759770", "revid": "486946", "url": "https://it.wikipedia.org/wiki?curid=2759770", "title": "Freya", "text": ""}
{"id": "2759779", "revid": "574302", "url": "https://it.wikipedia.org/wiki?curid=2759779", "title": "Repubblica Centrafricana ai Giochi olimpici", "text": "La Repubblica Centrafricana ha partecipato per la prima volta ai Giochi olimpici nel 1968.\nGli atleti centrafricani non hanno mai vinto medaglie ai Giochi olimpici estivi; nessun atleta di questa nazione ha mai partecipato ai Giochi olimpici invernali.\nIl Comitato Nazionale Olimpico e Sportivo Centrafricano, creato nel 1963, venne riconosciuto dal CIO nel 1964."}
{"id": "2759780", "revid": "6923", "url": "https://it.wikipedia.org/wiki?curid=2759780", "title": "Edoardo Rubino", "text": "Biografia.\nFiglio del vercellese Eusebio Rubino e di Lucia Flogna. Tra il 1886 ed il 1889 frequent\u00f2 i corsi serali di Plastica ornamentale all'Accademia Albertina di Torino, tenuti dallo scultore Luigi Belli. Ammesso in seguito al Corso Superiore di Scultura dell'Accademia stessa, divenne allievo di Odoardo Tabacchi. Tra il 1888 ed il 1891 vinse menzioni e premi nelle discipline di Disegno, di Scultura e di Plastica Ornamentale. Nel 1892 espose due sculture all'Esposizione Cinquantenaria della Societ\u00e0 Promotrice delle Belle Arti al Valentino. Seguirono altre partecipazioni ad esposizioni torinesi: nel 1894 (\"Sera\" in terracotta, una testina in bronzo, un \"Ritratto\" in gesso), alla Promotrice; nel 1895 (\"Testina\" in terracotta) alla Promotrice; nel 1896 (\"Biondina\" in bronzo e due incisioni all'acquaforte: \"Il Re Sole\" di Gaetano Previati ed il \"Monumento sepolcrale a Sebastiano Grandi\" di Leonardo Bistolfi).\nNon facilmente databile \u00e8 il suo alunnato, testimoniato da Rubino stesso, presso Leonardo Bistolfi. Nel 1898 ricevette dall'architetto Carlo Ceppi l'incarico di eseguire il gruppo allegorico della \"Dora\" per la Fontana dei Mesi al Valentino in occasione dell'Esposizione Nazionale di Torino. Trasferito lo studio da via Catania a via Montebello n. 21, nel 1899 espose alla Promotrice il busto \"A. Gressoney\" (anche noto come \"Costume di Gressoney\") e partecip\u00f2 alla Biennale di Venezia. Con il nuovo secolo i successi ottenuti alle Esposizioni gli aprirono la strada ad una proficua carriera di scultore, disegnatore e medaglista. Nel 1900 illustr\u00f2 il volume del suo intimo amico Guido Rey \"Il Monte Cervino\" ed entr\u00f2 nel direttivo del Circolo degli Artisti di Torino; espose una \"Figurina\" in bronzo ed argento con orologio alla Societ\u00e0 di Incoraggiamento alle Belle Arti.\nIn questi anni entr\u00f2 in rapporti stretti con il Comune di Torino, conobbe Auguste Rodin di passaggio in citt\u00e0 (1901) e partecip\u00f2 l'anno successivo all'Esposizione Universale di Torino, con un gruppo (\"La Danza\") destinato a notevole celebrit\u00e0 e numerose repliche. Continu\u00f2 intanto la partecipazione alle esposizioni torinesi della Promotrice e spost\u00f2 lo studio in via Napione n. 41. Si specializz\u00f2 nel frattempo nell'esecuzione di placchette celebrative. Nel 1903 conobbe il mercante e collezionista mantovano Ferruccio Stefani, che gli chiese di esporre nella seconda mostra latinoamericana. Esegue in questi anni notevoli opere per il cimitero monumentale di Torino e la splendida \"Tomba Bidasio\" per Ivrea.\nTra il 1903 ed il 1907 l'attivit\u00e0 dello studio di Rubino fu molto intensa; eccelsero il monumento a Federico Sclopis per Torino, il bassorilievo \"Fiamma\" (1905) che segn\u00f2 il suo massimo avvicinamento alla poetica di Leonardo Bistolfi e la vittoria al concorso per il monumento ad Alessandro Vittoria a Trento (1907). In quest'anno partecip\u00f2 con Davide Calandra al concorso per il monumento al generale Bartolom\u00e9 Mitre a Buenos Aires, vincendolo (lo porter\u00e0 a termine da solo dopo la morte di Calandra, avvenuta nel settembre 1915). Nel 1909 avvi\u00f2 la collaborazione con l'architetto e disegnatore Giulio Casanova, con la creazione della \"Confetteria Baratti &amp; Milano\" di Torino ed esegu\u00ec i primi studi per il monumento ad Edmondo De Amicis in piazza Carlo Felice a Torino.\nNel 1910 realizz\u00f2 ed espose la \"Vittoria alata\" per il Vittoriano di Roma e prosegu\u00ec con Casanova la realizzazione dei decori e delle sculture del Palazzo delle Poste di Torino. Le tombe \"Remondini\" e \"Porcheddu\" per il cimitero di Torino (1912) rappresentano un nuovo punto fermo nella sua poetica, delicatissima nell'esplorazione dei sentimenti. Sulla stessa falsariga fu il monumento \"Rosetti\" per il Cimitero monumentale di Milano (bombardato nel 1943). Del 1913 \u00e8 la \"Deposizione\" per la tomba Cridis al cimitero di Torino, destinata anch'essa a numerose repliche. Seguir\u00e0 la decorazione plastica per la nuova palazzina della Societ\u00e0 Promotrice delle Belle Arti al Valentino (terminata nel 1916). Nominato consigliere comunale di Torino nel 1914 per i liberali, fece parte del consiglio direttivo del Museo Civico di Torino, con interruzioni, sino al 1939. Realizzato il gruppo del \"Credito e Beneficenza\" per il palazzo dell'Energia elettrica in via Bertola a Torino, Rubino port\u00f2 a termine, dal 1915, il monumento ad Umberto I di Savoia a Roma, lasciato incompiuto da Calandra (inaugurato nel 1926).\nAcquistata una casa in via Asti n. 15-17, vi fece costruire un ampio e comodissimo studio dall'architetto Pietro Fenoglio. Si infittirono intanto le cariche onorifiche. Tra il 1917 ed il 1924 matur\u00f2 la sua carriera all'Accademia Albertina, da professore aggiunto di scultura presso il corso di Cesare Zocchi sino alla nomina senza concorso (20 marzo 1924) a titolare di cattedra. Termin\u00f2 l'insegnamento nel 1936. Ben inserito nell'apparato politico della citt\u00e0, Rubino ottenne in quegli anni grandi commesse, dal Monumento nazionale al carabiniere dei Giardini Reali (1925 - 1933 e successivi rifacimenti nel 1947), al \"Faro della Vittoria\" sul colle della Maddalena a Torino (1927-28). Venne inaugurato intanto, nel 1927, il grandioso monumento a Bartolom\u00e9 Mitre per Buenos Aires, cui seguir\u00e0 la \"Tomba Mitre\" per la stessa citt\u00e0. Nel 1933 realizz\u00f2, quasi a contrasto delle grandi opere ufficiali, \"Il risveglio\", un nudo femminile dal notevole pathos intimista (oggi a Genova nelle Raccolte Frugone) replicato in versioni bronzee ridotte. Con la realizzazione del \"Faro della Vittoria\", Rubino rafforz\u00f2 i rapporti con la famiglia Agnelli (gi\u00e0 datati dal 1907) e in particolare con Giovanni Agnelli: da questa amicizia scaturirono poi importanti realizzazioni per la chiesa del Sestri\u00e8re, per la parrocchiale di Villar Perosa (\"Cristo Crocifisso\"), per la chiesa di Santa Aniceta ed a Pra Martino. Rubino fu nominato Senatore del Regno il 9 dicembre 1933. Nel 1938, dopo la morte di Alice Schanzer, poetessa e scrittrice, moglie del senatore Tancredi Galimberti e madre di Duccio, Rubino inizi\u00f2 il complesso sepolcrale dei Galimberti in una cappella del santuario di S. Maria degli Angeli a Cuneo (terminato nel dopoguerra con il sepolcro di Duccio).\nL'attivit\u00e0 di Rubino culmin\u00f2 nel 1942 con una sala personale alla XXIII Esposizione Biennale Internazionale d'Arte di Venezia. Lavor\u00f2 nel frattempo, in un locale offertogli dagli Agnelli a Villar Perosa, ad una gigantesca \"Quadriga\" per l'Esposizione Universale di Roma non portata a compimento a causa degli eventi bellici. Negli anni della guerra strinse rapporti con il collezionista genovese Luigi Frugone. Non disdegn\u00f2 mai di operare per l'arredo, la medaglistica (settore nel quale era considerato fra i migliori realizzatori italiani) e le arti applicate: sua \u00e8, ad esempio, una \"Testa di Medusa\" o \"Minerva\" per un bronzetto porta foglietti da appunti eseguita per la Wassermann.\nNel dopoguerra l'attivit\u00e0 dello scultore risulta piuttosto limitata, anche perch\u00e9 aveva ormai raggiunto i sessant'anni: dopo aver ultimato nel 1949 il gruppo dell\"Energia domata\" per la centrale idroelettrica di Glorenza in Alto Adige, continuer\u00e0 la sua collaborazione con le famiglie Galimberti e Agnelli (tomba di Duccio e busto nel Palazzo delle Esposizioni) e realizzer\u00e0 anche la tomba della famiglia Casari nel cimitero di Torino. Nel 1952 realizz\u00f2 un tondo con ritratto dell'accademico Gioele Solari ed una statua del senatore Francesco Ruffini per l'Universit\u00e0 di Torino, lasciando per\u00f2 incompiuti l'altare del Sacro Cuore per il Duomo di Milano (poi realizzato su suo bozzetto da Ulderico Fabbri) ed il Monumento alla Linea Gotica a Ripa di Seravezza (realizzato dallo scultore Abele Jacopi)."}
{"id": "2759786", "revid": "1926649", "url": "https://it.wikipedia.org/wiki?curid=2759786", "title": "Associazione Calcio Siena 2005-2006", "text": "Questa voce raccoglie le informazioni riguardanti l'Associazione Calcio Siena nelle competizioni ufficiali della stagione 2005-2006.\nStagione.\nLa stagione 2005-2006 \u00e8 stata la 3\u00aa stagione in Serie A della \"Robur\", l'allenatore \u00e8 Luigi De Canio, il quale ha guidato la squadra anche nella stagione precedente.\nIn campionato il Siena parte con una vittoria per 2-1 contro il Cagliari a cui seguono 2 sconfitte, una per 1-3 e l'altra per 1-2 rispettivamente contro Milan e . a ci\u00f2 succede un pareggio per 1-1 contro l' e quindi 2 vittorie consecutive contro (3-2) e (4-2); i risultati utili consecutivi si arrestano in seguito a una sconfitta per 3-2 contro l'Udinese, un pareggio per 2-2 contro la Sampdoria e quindi un'ulteriore sconfitta, 0-2 contro la Fiorentina. Contro il i bianconeri riescono a strappare una vittoria per 1-0, per\u00f2 sono nuovamente battuti da ChievoVerona )0-1) e (0-3); dopo un pari senza reti contro la il Siena viene sconfitto dalla per 2-3, a ci\u00f2 seguono una vittoria (1-0 contro l') e un nuovo pareggio (2-2 contro il ). Il girone di andata termina con una sconfitta contro la Juventus per 0-2 e 2 pareggi, 0-0 contro l'Inter, 2-2 contro il . Quello di ritorno inizia con 2 sconfitte consecutive (0-1 contro il Cagliari, 0-3 contro il Milan), a cui per\u00f2 segue una vittoria per 3-1 contro il Palermo. Dopo 2 pari (1-1 contro l'Ascoli, 0-0 contro il Messina), la \"Robur\" viene sconfitta per 0-2 dalla Roma alla quale per\u00f2 reagisce battendo 2-1 l'Udinese 1-0 la Samp; a ci\u00f2 segue una sconfitta per 1-2 dalla Fiorentina, una vittoria per 1-0 dal Treviso e quindi 2 ulteriori sconfitte consecutive (1-4 contro il Chievo, 1-2 contro il Lecce). Dopo un pari contro la Reggina per 1-1, il Siena viene nuovamente battuto dai biancocelesti (2-3) e poi dall'Empoli (1-2), a cui seguono 2 pareggi entrambi per 1-1 (contro Parma e Inter) e un'altra sconfitta contro la Juventus (0-3). Il Siena termina il campionato pareggiando 0-0 contro il Livorno e riuscendo a rimanere nella \"zona salvezza\".\nIn Coppa Italia il Siena parte dal primo turno eliminatorio dove sconfigge 2-1 la e passando quindi al secondo dove invece batte l' per 1-0. Al terzo turno viene per\u00f2 battuta per 0-4 dall'Atalanta e quindi eliminata dal torneo.\nMaglie e sponsor.\nNella stagione 2005-2006 lo sponsor tecnico \u00e8 Mass, mentre lo sponsor ufficiale \u00e8 Monte dei Paschi di Siena. La divisa casalinga presenta una maglia a scacchi con questi aventi motivi a strisce, pantaloncini neri e calzettoni bianchi. La divisa da trasferta \u00e8 invece interamente gialla."}
{"id": "2759789", "revid": "599013", "url": "https://it.wikipedia.org/wiki?curid=2759789", "title": "Bea Sim\u00f3ka", "text": "Palmar\u00e8s.\nIn carriera ha conseguito i seguenti risultati:"}
{"id": "2759794", "revid": "1573940", "url": "https://it.wikipedia.org/wiki?curid=2759794", "title": "Hal (stato mistico)", "text": "\u1e24\u0101l (, lett. \"stato\" o \"condizione\", pl. \"a\u1e25w\u0101l\") \u00e8 uno speciale, temporaneo stato di consapevolezza, generalmente prodotto da pratiche spirituali, riconosciuto nell'ambito del Sufismo.\nUn \"\u1e25\u0101l\" \u00e8 transitorio per natura e non si dovrebbe tentare di prolungarlo. \u00c8 il risultato di un'influenza di tipo psicologico o spirituale di cui fa esperienza l'uomo durante il suo progredire nell'ascesi verso Dio. Da questo derivano i concetti di Estasi \"(wajad)\", Annientamento \"(istilam)\", Felicit\u00e0 \"(bast)\", Scoramento \"(qabd)\", Risveglio \"(sah\u00fb)\" Ebbrezza \"(sukr)\", e altri ancora.\nSi mostrano come lampi sull'orizzonte, lampi accecanti di luce che spariscono subito. In ogni caso, queste fasi sono indispensabili per la liberante esperienza dell'Uomo; tramite questi Egli pu\u00f2 distinguere con la propria coscienza ci\u00f2 che \u00e8 perituro da ci\u00f2 che \u00e8 destinato a durare. Secondo Ibn Arabi, \"Fanaa (al-fan\u00e2)\" (estinzione) \u00e8 l'apice del \"h\u0101l\"."}
{"id": "2759797", "revid": "496051", "url": "https://it.wikipedia.org/wiki?curid=2759797", "title": "Spostamento chimico", "text": "Lo spostamento chimico o chemical shift \u00e8 il fenomeno per il quale un atomo risente energeticamente delle interazioni del suo intorno chimico. Il fenomeno \u00e8 particolarmente importante nella spettroscopia di risonanza magnetica nucleare, nelle spettroscopie ESCA e nella spettroscopia M\u00f6ssbauer.\nSpettroscopia NMR.\nGrande importanza riveste il fenomeno nella spettroscopia NMR. A causa dello spostamento chimico infatti \u00e8 rarissimo che i nuclei attivi mostrino assorbimento quando dovrebbero.\nNella realt\u00e0 i nuclei attivi sono immersi in un intorno chimico: altri atomi, altre molecole, li circondano, con le relative nubi elettroniche, ed anch'esso stesso \u00e8 circondato dalla sua \"nube\" di particelle cariche in moto.\nIl campo magnetico applicato induce, sull'intorno elettronico di ogni nucleo, un campo magnetico locale opposto (fenomeno di induzione). La nube elettronica provoca cio\u00e8 una modulazione locale del campo applicato, detta schermatura. Il campo effettivo residuo viene indicato formula_1. \nDove formula_2 \u00e8 lo schermo elettronico (attenzione: formula_2 non \u00e8 ancora lo spostamento chimico!).\nRivisitando la formula della frequenza di Larmor:\nCio\u00e8, a seconda dell'intorno chimico di un certo nucleo, la frequenza di risonanza pu\u00f2 risultare pi\u00f9 bassa di un fattore formula_5, poich\u00e9 solitamente il campo magnetico indotto \u00e8 opposto a quello applicato. Osservando la posizione relativa dei picchi di assorbimento, \u00e8 possibile fare considerazioni sullo schermo elettronico associato ai vari nuclei che li hanno generati.\nLo spostamento chimico si ricava mettendo in relazione gli schermaggi dei vari nuclei con uno standard. Nell'NMR del C-13 e del protone si usa il tetrametilsilano (in gergo, TMS).\nL'atomo di silicio \u00e8 il meno elettronegativo dei tre elementi che costituiscono il TMS (Si=1,91; H=2.1; C=2.55), ci\u00f2 giustifica il fatto che carbonio e idrogeno siano altamente schermati: si dice che il silicio \u00e8 elettron-donatore. Inoltre, grazie all'alta simmetria della molecola, tutti gli atomi di carbonio e tutti gli atomi di idrogeno sono schermati nella stessa misura.\nSia formula_6 lo schermo elettronico associato ad una certa famiglia di protoni: la frequenza di Larmor risulter\u00e0\nAnalogamente, se formula_2TMS \u00e8 quello associato ai protoni del tetrametilsilano,\nLa distanza tra i due picchi di assorbimento allora \u00e8:\nDa cui lo spostamento chimico, che si ottiene dividendo questa differenza per la frequenza di risonanza del TMS:\nLa formula risponde ad una domanda, ad esempio, di questo tipo: \"di quanto differisce la frequenza di precessione dei protoni sull'anello benzenico, rispetto ai protoni sul TMS?\". La risposta potrebbe essere \"di 0,000000727 parti su una\", oppure \"dello 0,0000727%\" o, molto pi\u00f9 comodamente, \"di 7,27 ppm\" cio\u00e8 parti per milione (7,27 milionesimi della frequenza del TMS).\nQuesta notazione \u00e8 assai pratica. Prima di tutto, perch\u00e9 evita di dover scriver numeri con troppe cifre (le frequenza di risonanza possono, e devono, essere determinate con grande precisione, visto che le sfumature da cogliere per distinguere le varie modulazioni locali sono finissime). Poi, perch\u00e9 stabilisce uno standard valido in tutto il mondo: l'unica informazione utile per confrontare i dati ottenuti da due macchine \u00e8 lo spostamento chimico rispetto al TMS.\nSpettroscopia M\u00f6ssbauer.\nNella spettroscopia M\u00f6ssbauer, lo spostamento chimico o spostamento isomerico \u00e8 osservato negli spettri come uno spostamento (sia verso sinistra che verso destra) di tutti i picchi corrispondenti a un particolare ambiente atomico. Riflette il legame chimico degli atomi ed \u00e8 correlato alla densit\u00e0 elettronica al nucleo.\nSpettroscopia ESCA.\nNelle spettroscopie fotoelettroniche pu\u00f2 esserci uno spostamento di riga cio\u00e8 uno spostamento di un picco nello spettro dovuto allo stato di ossidazione e al legame dell'elemento che d\u00e0 quel segnale.\nEmissione Auger.\nUn cambio di stato di ossidazione di un elemento porta a una variazione dell'energia di legame, chiamato spostamento chimico, nelle transizioni Auger.\nTeorema di Koopmans.\nNel teorema di Koopmans si indica con spostamento chimico (chemical shift) la variazione di energia di un orbitale dallo stato iniziale causata, ad esempio, dalla formazione di nuovi legami chimici."}
{"id": "2759800", "revid": "1573940", "url": "https://it.wikipedia.org/wiki?curid=2759800", "title": "Gonocerus acuteangulatus", "text": "La cimice del nocciolo (Gonocerus acuteangulatus () \u00e8 un insetto eterottero della famiglia Coreidae.\n\u00c8 uno dei pi\u00f9 frequenti e dannosi agenti patogeni del nocciolo, responsabile del cimiciato delle nocciole e dell'aborto traumatico. Le stesse affezioni possono essere causate sul pistacchio. Pu\u00f2 inoltre essere vettore del fungo \"Nematospora coryli\", agente eziologico della stigmatomicosi del nocciolo."}
{"id": "2759802", "revid": "219355", "url": "https://it.wikipedia.org/wiki?curid=2759802", "title": "Chemical shift", "text": ""}
{"id": "2759807", "revid": "1147937", "url": "https://it.wikipedia.org/wiki?curid=2759807", "title": "Football Club Cantonal Neuch\u00e2tel", "text": "Il Football Club Cantonal Neuch\u00e2tel \u00e8 stata una societ\u00e0 calcistica svizzera, con sede a Neuch\u00e2tel, capitale del cantone omonimo, fondata nel 1906, in seguito alla fusione tra FC Neuch\u00e2tel e \"FC Vignoble\". Nel 1908 acquista il terreno di Colombier.\nDisputa a pi\u00f9 riprese il campionato di massima divisione elvetica: tra il 1906 e il 1931, tra il 1941 ed il 1948, nel 1950-1951 e nel 1963-1964.\nNella sua storia ha vinto 1 campionato svizzero, nella stagione 1915-16, sconfiggendo nel girone finale gli zurighesi del FC Winterthur-Veltheim per 5-3 e i basilesi del BSC Old Boys Basel per 5-1.\nRaggiunge anche una finale di Coppa Svizzera nel 1950, dove affronta il FC Lausanne-Sport. Il risultato della prima gara, 1-1, costringe le due squadre ad un replay, che vede la squadra di Losanna imporsi per 4-0.\nNel 1969 cambia denominazione in \"Neuch\u00e2tel-Sports\".\nNel 1970, fondendosi con il \"FC Xamax\", d\u00e0 vita ad un nuovo club, il Neuch\u00e2tel Xamax Football Club, tuttora esistente.\nNel 1977 viene ricostituita una nuova societ\u00e0 chiamata FC Cantonal Neuch\u00e2tel.\nCollegamenti esterni.\n Pagina del club su football.ch"}
{"id": "2759811", "revid": "1673324", "url": "https://it.wikipedia.org/wiki?curid=2759811", "title": "Associazione Calcio Siena 2004-2005", "text": "Questa voce raccoglie le informazioni riguardanti l'Associazione Calcio Siena nelle competizioni ufficiali della stagione 2004-2005.\nStagione.\nPer il secondo campionato di Serie A della sua storia, il Siena ingaggi\u00f2 Luigi Simoni (vincitore della Coppa UEFA con l'Inter nel 1998) che fu esonerato a met\u00e0 stagione e sostituito da De Canio (che gi\u00e0 nel precedente campionato era tornato in panchina a gennaio): la salvezza fu conquistata all'ultima giornata, battendo per 2-1 la gi\u00e0 retrocessa Atalanta con un gol di Stefano Argilli nei minuti finali.\nIn Coppa Italia, il Siena usc\u00ec agli ottavi di finale contro la Roma: l'incontro di andata (vinto dai toscani per due reti a una) \u00e8 ricordato per l'intervento di Daniele De Rossi che caus\u00f2 un infortunio ad Andrea Ardito. L'episodio fu all'origine della rivalit\u00e0 tra la tifoseria giallorossa e quella senese.\nMaglie e sponsor.\nNella stagione 2004-2005 lo sponsor tecnico \u00e8 Lotto, mentre lo sponsor ufficiale \u00e8 Monte dei Paschi di Siena. La divisa casalinga presenta una maglia a scacchi cos\u00ec come i calzoncini, mentre i calzettoni sono bianchi. La divisa da trasferta \u00e8 invece interamente rossa.\nStatistiche.\nStatistiche di squadra.\n\"Statistiche aggiornate al 15 giugno 2005\"."}
{"id": "2759823", "revid": "339392", "url": "https://it.wikipedia.org/wiki?curid=2759823", "title": "Gradi militari tedeschi (Luftwaffe)", "text": ""}
{"id": "2759828", "revid": "22356", "url": "https://it.wikipedia.org/wiki?curid=2759828", "title": "Paratarrasius hibbardi", "text": "Il paratarrasio (Paratarrasius hibbardi) \u00e8 un pesce estinto, appartenente agli attinotterigi. Visse nel Carbonifero medio (circa 330 milioni di anni fa) e i suoi resti sono stati ritrovati in Montana, nel famoso giacimento di Bear Gulch. \nDescrizione.\nRispetto a molti altri pesci ossei primitivi, il corpo del paratarrasio era decisamente particolare: era infatti notevolmente allungato, simile a quello di un'anguilla. Le squame erano piccole e sottili, e le file di scaglie erano molto numerose rispetto ai segmenti corporei. Le pinne pettorali erano posizionate in alto, lungo il fianco del corpo, su lunghi lobi. Le pinne pelviche erano totalmente assenti, mentre era presente una lunghissima struttura continua, formata dalla pinna anale, dalla pinna dorsale e dalla pinna caudale. La testa di \"Paratarrasius\" era piuttosto piccola e arrotondata, dotata di una bocca piccola e con denti robusti e a forma di scalpello. \nClassificazione.\nLe caratteristiche craniche di \"Paratarrasius\" lo denotano come un pesce osseo particolarmente primitivo, ma la forma peculiare del corpo non permette di classificarlo in altri gruppi ben noti. L'unica forma simile \u00e8 \"Tarrasius problematicus\" della Scozia. Questi due pesci sono classificati insieme nel piccolo ordine dei Tarrasiiformes. \nStile di vita.\nIl corpo lungo ed estremamente flessibile, le pinne lunghe e basse e il cranio corto e dotato di denti robusti suggeriscono che \"Paratarrasius\" fosse un nuotatore piuttosto debole, che si spostava tramite un ondeggiamento dell'intero corpo. Probabilmente questo animale riusciva a spostarsi egualmente sia in avanti sia all'indietro, e viveva in un habitat costituito da acque di scogliera e popolate da spugne."}
{"id": "2759830", "revid": "219355", "url": "https://it.wikipedia.org/wiki?curid=2759830", "title": "Spettrometria SIMS", "text": ""}
{"id": "2759831", "revid": "219355", "url": "https://it.wikipedia.org/wiki?curid=2759831", "title": "Spettrometria di massa SIMS", "text": ""}
{"id": "2759834", "revid": "574302", "url": "https://it.wikipedia.org/wiki?curid=2759834", "title": "Ciad ai Giochi olimpici", "text": "Il Ciad ha partecipato per la prima volta ai Giochi olimpici nel 1964.\nGli atleti ciadiani non hanno mai vinto medaglie ai Giochi olimpici estivi. Nessun atleta di questa nazione ha mai partecipato ai Giochi olimpici invernali.\nIl Comitato Olimpico e Sportivo Ciadiano, creato nel 1963, venne riconosciuto dal CIO nel 1964."}
{"id": "2759835", "revid": "219355", "url": "https://it.wikipedia.org/wiki?curid=2759835", "title": "Tecnica SIMS", "text": ""}
{"id": "2759836", "revid": "43204", "url": "https://it.wikipedia.org/wiki?curid=2759836", "title": "Lausanne FC et CC", "text": ""}
{"id": "2759838", "revid": "29348297", "url": "https://it.wikipedia.org/wiki?curid=2759838", "title": "Salone del Libro", "text": ""}
{"id": "2759840", "revid": "22356", "url": "https://it.wikipedia.org/wiki?curid=2759840", "title": "Paratarrasius", "text": ""}
{"id": "2759841", "revid": "123269507", "url": "https://it.wikipedia.org/wiki?curid=2759841", "title": "Ady Gil", "text": "Ady Gil \u00e8 stato un trimarano da primato, varato con il nome di Earthrace nel 2006.\nConcepito per l'ambizioso obiettivo di circumnavigare il globo con un mezzo a basso impatto ambientale (l'\"Earthrace\" era infatti equipaggiato con una coppia di motori alimentati a biodiesel), viene, a fine 2009, acquistato e ribattezzato \"Ady Gil\" dalla Sea Shepherd, organizzazione ambientalista non-profit, per operazioni di disturbo nei confronti della flotta nipponica di baleniere.\nProprio durante una di queste operazioni, il 7 gennaio 2010, la \"Ady Gil\" \u00e8 affondata in seguito ad una collisione con la baleniera giapponese \"Sh\u014dnan Maru\" 2."}
{"id": "2759848", "revid": "339392", "url": "https://it.wikipedia.org/wiki?curid=2759848", "title": "Consiglio della Provincia Autonoma di Trento", "text": ""}
{"id": "2759849", "revid": "287204", "url": "https://it.wikipedia.org/wiki?curid=2759849", "title": "Xizhi", "text": "Xizhi, conosciuta anche con i nomi Sijhih e Hsichih (cinese tradizionale: \u6c50\u6b62\u5e02; pinyin: X\u00eczh\u01d0 Sh\u00ec; tongyong pinyin: Sijhih sh\u00ech; giapponese: Shiotome; hiragana: \u3057\u304a\u3068\u3081; katakana: \u6c50\u6b62) \u00e8 la ventesima citt\u00e0 di Taiwan per popolazione, situata nella regione settentrionale della municipalit\u00e0 di Taipei. Nel 2009, la contea \u00e8 divenuta una citt\u00e0 a statuto speciale, chiamata Nuova Taipei.\nIn passato, l'area di Xizhi comprendeva una localit\u00e0 di nome Kypanas (\u5cf0\u4ed4\u5cd9\u793e), terra nativa del popolo Ketagalan di aborigeni taiwanesi. Il suo antico nome cinese (\u6c34\u8fd4\u8173) si riferisce al fatto che le maree del fiume Keelung arrivano ai piedi della citt\u00e0, e poi ritornano verso il mare. Durante il dominio giapponese di Taiwan, la citt\u00e0 prese il nome giapponese di \"Shiotome\", da cui deriva il suo attuale nome cinese.\nNegli anni ottanta e novanta, Xizhi \u00e8 cresciuta notevolmente, soprattutto per quanto riguarda l'aspetto industriale ed economico. \u00c8 infatti casa di diverse aziende elettroniche taiwanesi, tra le quali Acer, Coiler, Garmin, Lanner Electronics e Diamond Flower.\nXizhi \u00e8 situata nella valle del fiume Keelung, tra le citt\u00e0 di Taipei e Keelung, che formano un importantissimo snodo dei trasporti. Durante l'occupazione giapponese, vi passavano la vecchia autostrada Jukando e ferrovia Jukan, mentre ai giorni nostri la citt\u00e0 \u00e8 attraversata dalle superstrade nord-sud No.1 e No.3, oltre che dalla linea ferroviaria occidentale.\nPrima che fosse completata una diga lungo il fiume Keelung, nel 2002, Xizhi subiva inondazioni periodiche a causa dei tifoni."}
{"id": "2759851", "revid": "183694", "url": "https://it.wikipedia.org/wiki?curid=2759851", "title": "Melchior Adam", "text": "Nato in Slesia certamente dopo il 1550, studi\u00f2 presso il Collegio di Brzeg ed insegn\u00f2 all'Universit\u00e0 di Heidelberg; scrisse a proposito della filologia e della morale, ma in particolar modo di raccolte di biografie di dotti tedeschi, specialmente di teologi, redatte su fonti contemporanee."}
{"id": "2759854", "revid": "29348492", "url": "https://it.wikipedia.org/wiki?curid=2759854", "title": "Grottkau", "text": ""}
{"id": "2759855", "revid": "767487", "url": "https://it.wikipedia.org/wiki?curid=2759855", "title": "Green Zone", "text": "Green Zone \u00e8 un film del 2010 diretto da Paul Greengrass.\nIl film, sceneggiato da Brian Helgeland, \u00e8 basato sul libro \"Imperial Life in the Emerald City\" (2006) del giornalista Rajiv Chandrasekaran. \u00c8 interpretato da Matt Damon, Amy Ryan, Greg Kinnear e Brendan Gleeson.\nIl film \u00e8 uscito il 12 marzo 2010 negli Stati Uniti \u00e8 stato distribuito a partire dal 9 aprile in Italia.\nTrama.\nIl 19 marzo 2003. Alla vigilia dell'inizio della nuova guerra d'Iraq, il regime di Saddam Hussein \u00e8 stato rovesciato, e le forze armate statunitensi occupano il territorio con un duplice scopo: trovare le armi di distruzione di massa che hanno costituito la minaccia che ha motivato l'intervento militare, e dare la caccia agli esponenti del gruppo di potere egemone appena rovesciato per sventare ogni possibile tentativo di restaurazione.\nIl militare Roy Miller (Matt Damon) comanda una squadra che ha il preciso compito di scovare le armi di distruzione di massa, ma dopo aver faticosamente raggiunto tre diversi siti sospetti non ha trovato ancora niente. Il servizio di intelligence che fornisce le informazioni riguardanti i siti che la sua squadra \u00e8 chiamata ad ispezionare, sta commettendo decisamente troppi errori. Perch\u00e9? I suoi superiori non si fanno troppe domande ed indicano a Miller di limitarsi ad obbedire e proseguire nel suo compito. L'agente della CIA Brown, invece, avvicina Miller capendone lo sconforto, e gli dice che lui sa gi\u00e0 che anche il prossimo sito indicato non contiene alcuna arma. Subito dopo una giornalista del Wall Street Journal, interessata alla vicenda, vuole sapere da Miller cosa si sono detti con Brown. Lawrie Dayne \u00e8 proprio la giornalista che aveva diffuso tempo addietro la notizia di un misterioso informatore, tale \"Magellano\", che avrebbe fornito al governo statunitense garanzie sulla presenza di queste famose armi.\nMiller, dopo aver scoperto che Brown aveva ragione, e cio\u00e8 che non c'\u00e8 nulla da cercare neanche nel nuovo sito indicato, incontra un informatore locale, soprannominato Freddy, grazie al quale riesce a fare irruzione in una casa privata nella quale si teneva una riunione con importanti esponenti del partito Ba'th. Tra i presenti vi era addirittura il generale Al-Rawi, capo delle forze armate irachene, che per\u00f2 riesce a fuggire. Mentre sta per farsi dire dove poter trovare il generale, arrivano altri militari che gli strappano i prigionieri e interrompono le sue ricerche. Impossessatosi per\u00f2 di un prezioso taccuino, Miller si reca da Brown e stringe un patto con la CIA, sorpassando i propri vertici militari e il governo degli Stati Uniti dal quale dipende.\nPer mettersi sulle tracce di Al-Rawi, Miller cerca di ricontattare il prigioniero che lui stesso aveva catturato. Quando lo trova l'uomo \u00e8 in fin di vita ma quello che gli riferisce \u00e8 abbastanza per capire che il fantomatico Magellano era proprio Al-Rawi. Come verificato anche da Brown, il generale si incontr\u00f2 con il rappresentante del governo Poundstone in Giordania nel mese di febbraio. L'ipotesi di Miller \u00e8 che Al-Rawi abbia svelato l'assenza di qualsiasi tipo di arma di distruzione di massa, ma Poundstone, servendosi anche della stampa, abbia invece fatto pensare a tutti il contrario per poter attaccare l'Iraq, ed ora deve arrivare prima lui al generale per ammazzarlo e togliere di mezzo le tracce di questo sporchissimo gioco.\nSi apre cos\u00ec una caccia ad Al-Rawi con il governo USA che vuole eliminarlo e Brown, quale esperto su questioni mediorientali, che vorrebbe scendervi a patti. Infatti, in un paese decapitato, sull'orlo di una guerra civile, potrebbe essere utile rinsaldare la parte sana dell'esercito per poter assicurare un minimo di stabilit\u00e0 futura. \u00c8 quello che lo stesso Al-Rawi sperava che gli avrebbero proposto ma che, prima che Miller arrivi in contatto con lui, viene vanificato dal tempestivo intervento di Poundstone che dichiara sciolto e illegale l'esercito iracheno, cos\u00ec che sia impossibile intavolare alcuna trattativa. Cos\u00ec per Miller l'incontro con il generale, nonostante le buone intenzioni, \u00e8 un fallimento totale e, paradossalmente, viene risparmiato proprio perch\u00e9 chi stava per giustiziarlo \u00e8 messo in fuga dagli \"altri\" militari statunitensi. Nell'inseguimento tutti-contro-tutti che segue, Miller agguanta Al-Rawi ma proprio mentre sta per portarlo in salvo, Freddy lo uccide rivendicando una priorit\u00e0 irachena sui destini del proprio paese.\nInfine Miller, a brutto muso, consegna il suo rapporto a Poundstone che non gradisce, e tira via dritto per la sua strada, constatando nel frattempo che le premesse sulle quali sta nascendo il nuovo Iraq sono tutt'altro che rassicuranti. Intanto, il bravo soldato, lo stesso rapporto lo ha inviato via e-mail a tutte le redazioni dei principali giornali statunitensi, perch\u00e9 il mondo intero sappia.\nProduzione.\nNel gennaio 2007, dopo aver completato \"The Bourne Ultimatum - Il ritorno dello sciacallo\", il regista Paul Greengrass ha annunciato l'intenzione di realizzare un adattamento cinematografico del libro \"Imperial Life in the Emerald City\" di Rajiv Chandrasekaran, un giornalista del \"Washington Post\". Greengrass ha scritto una sceneggiatura basata sul libro, in collaborazione con i ricercatori Kate Salomone e Michael Bronner, con cui aveva gi\u00e0 lavorato per il film \"United 93\". Per scrivere la sceneggiatura di Greengrass \u00e8 stato inizialmente contattato Tom Stoppard, che ha per\u00f2 rifiutato perch\u00e9 gi\u00e0 troppo occupato. \u00c8 stato poi scelto Brian Helgeland.\nPer il ruolo di protagonista Greengrass ha espresso interesse per l'attore Matt Damon, gi\u00e0 diretto in \"The Bourne Supremacy\" e \"The Bourne Ultimatum - Il ritorno dello sciacallo\". L'attore \u00e8 entrato ufficialmente nel cast del film nel giugno 2007. Gli attori Amy Ryan, Greg Kinnear, e Antoni Corone hanno invece preso parte al progetto nel gennaio 2008.\nLa produzione di \"Green Zone\" era originariamente prevista per cominciare a fine 2007. \u00c8 invece iniziata in Spagna il 10 gennaio 2008, per poi trasferirsi in Marocco, e concludersi nel Regno Unito nel dicembre 2008."}
{"id": "2759856", "revid": "26891", "url": "https://it.wikipedia.org/wiki?curid=2759856", "title": "Earthrace", "text": ""}
{"id": "2759859", "revid": "219355", "url": "https://it.wikipedia.org/wiki?curid=2759859", "title": "Pozzo di Faraday", "text": ""}
{"id": "2759867", "revid": "123176830", "url": "https://it.wikipedia.org/wiki?curid=2759867", "title": "Primo applauso (programma televisivo)", "text": "Primo applauso \u00e8 stato un variet\u00e0 televisivo, andato in onda in prima serata sul Programma nazionale (l'attuale Rai 1) nel 1956 per 36 puntate (dal 29 aprile al 30 dicembre) e condotto da Enzo Tortora, inizialmente in coppia con Silvana Pampanini. Registi del programma furono: Piero Turchetti, Fernanda Turvani, Giuseppe Sibilla, Ubaldo Parenzo e Lino Procacci.\nDescrizione.\nConduzione.\nIl programma esord\u00ec nella seconda serata di domenica 29 aprile 1956. A partire dalla terza puntata, il programma fu promosso nella prima serata della domenica. Il programma segn\u00f2 l'esordio di Enzo Tortora sul piccolo schermo. Inizialmente Tortora doveva ricoprire solamente il ruolo di valletto, affiancando la conduttrice principale Silvana Pampanini.; dopo qualche puntata, tuttavia, la Pampanini \u2013 che pare non si trovasse a proprio agio con le dinamiche di una trasmissione televisiva che prevedeva la messa in onda in diretta \u2013 abbandon\u00f2 il programma ed Enzo Tortora rimase come conduttore unico.. Il programma fu ripreso nel 1957 con la conduzione di Silvio Noto ed Emma Danieli.\nFormula.\nIl programma era quello che oggi verrebbe definito un talent show: si trattava infatti di una gara tra aspiranti volti nuovi per il mondo dello spettacolo, ognuno dei quali si esibiva in una propria specialit\u00e0 (canto, ballo, cabaret, illusionismo, ecc.).\nIl programma rappresent\u00f2 un trampolino di lancio, tra gli altri, per Adriano Celentano e per Aldo Savoldello, che diverr\u00e0 famoso come Mago Silvan, pseudonimo datogli nella trasmissione da Silvana Pampanini.\nInnovazioni: l'applausometro.\nTra le novit\u00e0 della trasmissione, vi fu la sperimentazione, per la prima volta in Italia, di uno strumento che misura l'intensit\u00e0 degli applausi del pubblico e che \u2013 con un termine coniato proprio allora da Enzo Tortora \u2013 \u00e8 noto tuttora come applausometro.\nCitazioni.\nNel film del 1956 Tot\u00f2, Peppino e i fuorilegge il programma viene citato da Tot\u00f2 mentre era nelle mani del bandito Ignazio \"il Torchio\", per lodarne sarcasticamente l'idea di rispedirlo a casa un po' per volta."}
{"id": "2759868", "revid": "1305772", "url": "https://it.wikipedia.org/wiki?curid=2759868", "title": "Primo applauso", "text": ""}
{"id": "2759869", "revid": "125050539", "url": "https://it.wikipedia.org/wiki?curid=2759869", "title": "Vasilij Grigor'evi\u010d Lazarev", "text": " Nato nel Territorio dell'Altaj in Russia, era laureato in medicina e colonnello dell'Aeronautica Militare Sovietica. Era sposato con un figlio.\n\u00c8 stato per la prima volta nello spazio nel 1973 come comandante della Sojuz 12. Venne lanciato una seconda volta nello spazio a bordo della Sojuz 18-1, ma a causa di un malfunzionamento del razzo vettore il sistema di sicurezza automatico stacc\u00f2 la navicella Sojuz dal razzo e il modulo di rientro fece un atterraggio di emergenza, in cui Lazarev riport\u00f2 danni fisici. Lazarev e il suo collega Oleg Makarov dovettero appellarsi a Leonid Bre\u017enev per avere la paga relativa al volo spaziale fallito. Lazarev rimase comunque nel programma spaziale fino all'inizio del 1981, ma non effettu\u00f2 altri voli. Dopo il ritiro dal corpo dei cosmonauti continu\u00f2 a lavorare come impiegato civile al Centro di addestramento cosmonauti Jurij Gagarin (TsPK). Lazarev mor\u00ec a Mosca nel 1990 all'et\u00e0 di 62 anni."}
{"id": "2759870", "revid": "123968170", "url": "https://it.wikipedia.org/wiki?curid=2759870", "title": "Fiume Keelung", "text": "Il Keelung (\u57fa\u9686\u6cb3) \u00e8 un fiume che scorre a nord di Taiwan.\nCorso del fiume.\nLa sua sorgente si trova sul monte Hou Shou Liao, a nord ovest della citt\u00e0 di Jingtong, nella Contea di Taipei. Il fiume inizia a scorrere a nord est fino a Sandiaoling. Dopodich\u00e9, raggiunge le citt\u00e0 di Chiufen e Keelung, la quale prende appunto il nome dal fiume, ed infine si dirige a sudovest in direzione di Taipei, luogo nel quale si unisce al fiume Tamsui (o Danshui) per arrivare al mare."}
{"id": "2759877", "revid": "574302", "url": "https://it.wikipedia.org/wiki?curid=2759877", "title": "Comore ai Giochi olimpici", "text": "Le Comore ha partecipato per la prima volta ai Giochi olimpici nel 1996.\nGli atleti comoriani non hanno mai vinto medaglie ai Giochi olimpici estivi e non hanno mai partecipato ai Giochi olimpici invernali.\nIl Comitato Olimpico e Sportivo delle Isole Comore, creato nel 1979, venne riconosciuto dal CIO nel 1993."}
{"id": "2759890", "revid": "344646", "url": "https://it.wikipedia.org/wiki?curid=2759890", "title": "Sally K. Ride", "text": ""}
{"id": "2759892", "revid": "287204", "url": "https://it.wikipedia.org/wiki?curid=2759892", "title": "Sant'Apollinare (Rovigo)", "text": "Sant'Apollinare \u00e8 una frazione del comune di Rovigo.\nStoria.\nAssieme alla frazione di Fenil del Turco (anticamente chiamata Selva),\nfu comune autonomo con la denominazione \"Sant'Apollinare\", mutata poi in \"Sant'Apollinare con Selva\" con delibera del 18 marzo 1867 (il codice ISTAT era 029813).\nNel 1927 il comune fu soppresso e inglobato nel comune di Rovigo assieme a Boara Polesine, Borsea, Buso Sarzano, Concadirame e Grignano di Polesine.\nMonumenti e luoghi d'interesse.\nArchitetture civili.\nL'osservatorio \"Vanni Bazzan\", gestito dal \"Gruppo Astrofili Polesani\" (G.A.P.), \u00e8 situato poco fuori dal centro ed offre spettacolari visioni della volta celeste.\nL'Osservatorio \u00e8 dotato di un telescopio riflettore in configurazione Newton con diametro di 410 mm e la sua lunghezza focale di 1900\u00a0mm (f\u22481:5) \n\u00c8 inoltre presente un telescopio rifrattore con lente Obiettivo da 205 mm e lunghezza focale di 2050 mm (f=1:10).\nDi recente implementazione (Novembre 2016) un Radiotelescopio \"Spyder 230\" da 2300 mm di diametro per lo studio di sorgenti radio.\nSulla terrazza d'osservazione sono disponibili altri telescopi portatili sia di tipo riflettore che rifrattore, per l'osservazione delle costellazioni ed un pi\u00f9 semplice orientamento nel cielo da parte degli osservatori.\nInfrastrutture e trasporti.\nIn localit\u00e0 Ca' Rangon, nelle immediate vicinanze del centro abitato, \u00e8 presente l'Aviosuperficie Sant'Apollinare destinata al traffico turistico e sede negli anni di manifestazioni aeronautiche."}
{"id": "2759893", "revid": "125066951", "url": "https://it.wikipedia.org/wiki?curid=2759893", "title": "Diorama (gruppo musicale)", "text": "I Diorama sono un gruppo musicale synthpop Tedesco."}
{"id": "2759904", "revid": "1573940", "url": "https://it.wikipedia.org/wiki?curid=2759904", "title": "Tamsui (fiume)", "text": "Il Tamsui, o Danshui (cinese tradizionale: \u6de1\u6c34\u6cb3; pinyin: D\u00e0nsh\u01d4i H\u00e9; Wade-Giles: T\u00e0n-sh\u01d4i H\u00e9; POJ: T\u0101m-s\u00fai H\u00f4), \u00e8 un fiume che scorre nell'area settentrionale dell'isola di Taiwan. La sua sorgente si trova sul monte Pintien, nella Contea di Hsinchu, ed il fiume scorre nelle contee di Taipei, Taoyuan e Hsinchu per una lunghezza di 159km. Sfocia nello Stretto di Taiwan."}
{"id": "2759908", "revid": "599013", "url": "https://it.wikipedia.org/wiki?curid=2759908", "title": "Michal Sedleck\u00fd", "text": "Palmar\u00e8s.\nIn carriera ha conseguito i seguenti risultati:"}
{"id": "2759912", "revid": "767487", "url": "https://it.wikipedia.org/wiki?curid=2759912", "title": "Pintien", "text": "Il Pintien o Pintian (3.524 ) \u00e8 un monte di Taiwan situato nella Contea di Hsinchu. Nelle sue vette si cela la sorgente del fiume Danshui."}
{"id": "2759913", "revid": "729019", "url": "https://it.wikipedia.org/wiki?curid=2759913", "title": "GICER", "text": "Il GICER (Gruppo Interforze Centrale per l'Emergenza e Ricostruzione) \u00e8 un reparto interforze, costituito dalle forze di polizia italiane.\nIstituito dal decreto-legge 28 aprile 2009 durante il governo Berlusconi IV, la sede fa capo alla \"Direzione Centrale di Polizia Criminale\" costituito da appartenenti alla Polizia di Stato, all'Arma dei Carabinieri, alla Guardia di Finanza e alla Direzione Investigativa Antimafia.\nIl compito del GICER \u00e8 quello di prevenire le infiltrazioni della criminalit\u00e0 organizzata negli interventi per la ricostruzione della citt\u00e0 dell'Aquila e dei comuni colpiti dal terremoto dell'Aquila del 2009 verificatosi la notte del 6 aprile.\n\u00c8 stata prevista la soppressione con l'art.1 della legge n. 205/2017. Nel 2020 i vari nuclei speciali interforze sono stati unificati nel Gruppo interforze centrale."}
{"id": "2759914", "revid": "767487", "url": "https://it.wikipedia.org/wiki?curid=2759914", "title": "Distretto di Tamsui", "text": "Il distretto di Tamsui (cinese: \u6de1\u6c34\u5340, pinyin: \"D\u00e0nshu\u01d0 Q\u016b\") \u00e8 un distretto di Taiwan nella municipalit\u00e0 di Nuova Taipei."}
{"id": "2759915", "revid": "574302", "url": "https://it.wikipedia.org/wiki?curid=2759915", "title": "Repubblica del Congo ai Giochi olimpici", "text": "La Repubblica del Congo ha partecipato per la prima volta ai Giochi olimpici nel 1964.\nGli atleti congolesi non hanno mai vinto medaglie ai Giochi olimpici estivi e non hanno mai partecipato ai Giochi olimpici invernali.\nIl Comitato Nazionale Olimpico e Sportivo Congolese venne creato e riconosciuto dal CIO nel 1964."}
{"id": "2759916", "revid": "386562", "url": "https://it.wikipedia.org/wiki?curid=2759916", "title": "Pintian", "text": ""}
{"id": "2759918", "revid": "1776051", "url": "https://it.wikipedia.org/wiki?curid=2759918", "title": "Arisia Rrab", "text": "Arisia Rrab \u00e8 un personaggio dei fumetti pubblicati dalla DC Comics, una supereroina che fa parte del Corpo delle Lanterne Verdi. \u00c8 un'aliena umanoide con la pelle giallo-dorata, cos\u00ec come i capelli e gli occhi, e ha orecchie a punta da elfo.\nLe fu dato il nome di Arisia in onore del pianeta Arisia del ciclo \"Lensman\" di E. E. Smith. Insieme a Eddore di Tront, fu ideata da Mike W. Barr nella serie \"Tales of the Green Lantern Corps\" nel 1981. Il suo cognome \u00e8 \"Barr\" letto alla rovescia.\nBiografia del personaggio.\nCorpo delle Lanterne Verdi.\nArisia \u00e8 originaria del pianeta Graxos IV. Suo padre, Fentara, serv\u00ec nel Corpo come Lanterna Verde del settore 2815. In Blackest Night: Tales of the Corps n. 3, si scopre che (rara occasione) tutte le Lanterne che precedettero suo padre appartenevano alla sua famiglia. Quando suo padre perse la vita sul lavoro, suo zio Blish fu scelto come rimpiazzo successivo. Anche Blish, infine, diede la vita servendo nel Corpo, e Arisia fu scelta come Lanterna Verde successiva nel giorno del suo compleanno, facendo di lei almeno il quinto membro della famiglia a servire nel Corpo. Fu descritto che Arisia divenne una Lanterna Verde mentre era ancora un'adolescente. La sua et\u00e0 fu successivamente riconnessa retroattivamente nel n. 13 del quarto volume di \"Green Lantern\"; si rivel\u00f2 che \"a causa della lunga orbita del suo pianeta intorno ai due soli, tredici anni su Graxos IV equivalevano a 240 anni sulla Terra\".\nArisia comparve per la prima volta in \"Tales of the Green Lantern Corps\" n. 1 (maggio 1981) come parte di un enorme gruppo di Lanterne Verdi inviate a combattere Krona e Nekron. Lei, Katma Tui, Salaak, Ch'p (che si riferivano a lei come alla \"bellona\"), e Kilowog si ricollocarono tutti sulla Terra dopo la \"Crisi sulle Terre infinite\". Una volta l\u00ec, adott\u00f2 l'identit\u00e0 segreta di Cindy Simpson, e ridisegn\u00f2 le uniformi del gruppo perch\u00e9 potessero esprimere meglio le loro personalit\u00e0 individuali. Arisia fu vista, in origine, litigare con Hal Jordan, la Lanterna Verde del settore 2814. Dopo essere stata assegnata alla Terra con Jordan, utilizz\u00f2 inconsciamente il suo anello del potere per invecchiarsi, cos\u00ec che lei e Jordan avrebbero potuto stare insieme. Sebbene Jordan rispose positivamente alle attenzioni di Arisia, era gi\u00e0 da tempo che lui la vedeva come un'adulta. Successivamente, Arisia fu tra le Lanterne verdi che persero il proprio potere a causa della distruzione della Batteria del Potere Centrale sul pianeta Oa. Tuttavia, Arisia decise di rimanere sulla Terra con il suo fidanzato, Hal, e concentrarsi sulla sua carriera di modella. La loro relazione cominci\u00f2 ad affievolirsi poich\u00e9 dovettero adattarsi ai cambiamenti che affliggevano il Corpo, che per\u00f2 infine li portarono a lasciarsi.\nSenza poteri.\nDopo la fine della sua relazione con Hal Jordan, Arisia cominci\u00f2 a sviluppare la sua amicizia con Kilowog. Durante una visita, un colpo alla testa le caus\u00f2 una perdita di memoria e la fece regredire mentalmente all'et\u00e0 di 13 anni. Cos\u00ec and\u00f2 in cerca dell'unica persona che pensava potesse aiutarla: Hal Jordan. Arriv\u00f2 alle Ferris Industries, disperata per trovare Jordan, e (dopo un attacco del Nuovo Guardiano Floro) riusc\u00ec a riunirsi con lui. Dopo qualche tempo, la sua memoria cominci\u00f2 lentamente a ritornare, sebbene non fosse pronta per sopportare la responsabilit\u00e0 di essere di nuovo una Lanterna Verde. Anche se si offr\u00ec di ritornare in servizio come rinforzo di Hal, come Guy Gardner e John Stewart, la sua iniziativa fu negata.\nCon l'andare del tempo, la sua memoria torn\u00f2 definitivamente, e chiese aiuto a Gardner per ritrovare Kilowog. Arisia si offr\u00ec di andare su Oa con Gardner e la Justice League Task Force, dato che la sua conoscenza di Oa sarebbe stata di prezioso aiuto per la squadra. Gardner rifiut\u00f2 il suo aiuto in quanto la sua perdita di potere sarebbe stat d'intralcio. Dopo il rifiuto, Arisia torn\u00f2 armata fino ai denti, e chiese di unirsi a loro. Su Oa, scoprirono i resti scheletrici di Kilowog e vennero attaccati da Hal Jordan. Lei sopravvisse all'attacco e, dopo essere ritornata sulla Terra, cominci\u00f2 a lavorare nel bar di Gardner: il \"Warrior's\". Nel giorno d'apertura, Arisia seppe della presunta morte di Hal Jordan da Kyle Rayner; per\u00f2 Jordan ritorn\u00f2 in tempo per la smentita. Cambi\u00f2 Arsiai in una Lanterna Verde e le offr\u00ec di fare ritornare tutto com'era. Arisia rispose che le cose ormai erano cambiate e che lui non era pi\u00f9 l'uomo che era, e gli chiese di andarsene.\nMentre lavorava al Warrior's, Arisia divenne amica di Buck Wargo e Desmond Farr (alias Tiger Man). Fu poi raggiunta da Piombo, dei Metal Men e dalla da tempo perduta Lady Blackhawk, che fecero da buttafuori, combattendo contro numerosi criminali che attaccarono il bar. Durante quell'episodio, Arisia dimostr\u00f2 di avere delle innate abilit\u00e0 guaritrici.\nAssassinata.\nUna donna misteriosa che aveva legami con l'egualmente enigmatica organizzazione conosciuta come \"Il Quorum\" cerc\u00f2 di gettare un incantesimo su Guy Gardner e prendere controllo delle sue azioni. Grazie all'aiuto di Veronna, che aveva giurato di proteggere il Guerriero, Guy fugg\u00ec all'attentato della criminale. Nel mezzo del conflitto, anche il resuscitato Major Force arriv\u00f2 in cerca di Veronna. Anche se fu infruttuoso, era troppo contento per perdere tempo a confrontarsi con gli alleati di Gardner che gli si mettevano davanti. Arisia, impreparata per un attacco di Major Force, fu soffocata a morte nonostante il tentativo di difesa. Dopo la sconfitta di Arisia, Major Force chiam\u00f2 Guy Gardner per fargli vedere questo macabro spettacolo. Gardner si batt\u00e9 contro Major Force e vendic\u00f2 Arisia. Al funerale, Hal Jordan (di nuovo nelle vesti di Parallax), comparve al fianco di Guy Gardner per portare i suoi rispetti alla donna che una volta am\u00f2. Prima di andarsene, cre\u00f2 un ologramma fluttuante di Arisia sul suo corpo.\nResurrezione ed oltre.\nDopo aver ripreso il suo status di Lanterna Verde, Jordan viaggi\u00f2 fino alla casa dei Manhunters, il pianeta Biot con Guy Gardner. Qui scoprirono dozzine di Lanterne Verdi scomparsi (compresi quelli che hal aveva lasciato per morti durante \"Emerald Twilight\") in animazione sospesa, tenuti come batterie per potenziare il Cyborg Superman e la nuova generazione di Manhunters. Hal svegli\u00f2 numerose Lanterne Verdi, ma questi lo attaccarono, credendo che fosse ancora loro nemico. Trov\u00f2 Arisia incosciente e dentro un bozzolo sul muro di una caverna e la liber\u00f2. Cyborg Superman rivel\u00f2 che dopo essere stata uccisa e seppellita da Major Force, l'abilit\u00e0 rigenerante della sua specie la riportarono in vita sottoterra. Henshaw mand\u00f2 i Manhunters a ritrovarla e portarla su Biot. Di nuovo in forma, Arisia combatt\u00e9 al fianco di Hal, aiutandolo a distruggere il pianeta. Sebbene la loro relazione non fu mai pi\u00f9 presa in considerazione, i due si scambiarono un bacio.\nArisia fu mostrata in un combattimento contro i Sinestro Corps fuori Oa con Kilowog e molte reclute del Corpo. I Guardiani le assegnarono il compito di tenere d'occhio Sodam Yat, la Lanterna Verde di Daxam, in quanto le fu detto che era una parte fondamentale per la sopravvivenza del Corpo. Arisia ebbe delle difficolt\u00e0 inizialmente, in quanto Yat era insofferente agli ordini datigli. Arisia, insieme alla maggior parte del Corpo, partecip\u00f2 all'universale Guerra contro i Sinestro Corps, che incluse numerose battaglie importanti sulla sua ex casa: la Terra.\nDopo gli eventi della Guerra contro i Sinestro Corps, Arisia continu\u00f2 il suo lavoro come partner di Yat, ora nuovo ospite dell'entit\u00e0 nota come Ion. Lavorarono insieme per liberare Daxam da Mongul e la sua fazione di membri del Sinestro Corps. Vi riuscirono solo quando Sodam Yat diede la sua vita per trasformare il sole rosso di Daxam in un sole giallo. Con il suo ritorno su Oa, Arisia trov\u00f2 il pianeta sovrappopolato di Lanterne Nere, con i cadaveri della sua famiglia tra di loro."}
{"id": "2759927", "revid": "29349254", "url": "https://it.wikipedia.org/wiki?curid=2759927", "title": "Arisia", "text": ""}
{"id": "2759928", "revid": "580197", "url": "https://it.wikipedia.org/wiki?curid=2759928", "title": "Toto Tamuz", "text": ""}
{"id": "2759930", "revid": "1543377", "url": "https://it.wikipedia.org/wiki?curid=2759930", "title": "Sultan bin Salman Al Sa'ud", "text": "Primi anni di vita e formazione.\nSultan bin Salman \u00e8 nato a Riad il 27 giugno 1956 ed \u00e8 il terzo figlio di re Salman. Sua madre era Sultana bint Turki Al Sudairi che \u00e8 morta nel luglio 2011 a 71 anni. Era la figlia dello zio di Salman, Turki bin Ahmad Al Sudairi, che \u00e8 stato in precedenza governatore della Provincia di Asir. Sultan bin Salman \u00e8 fratello germano dei principi Fahd, Ahmad, Abd al-Aziz, Faysal e della principessa Hassa (nata nel 1974).\nSultan ha completato la sua istruzione elementare e secondaria a Riyad. Ha conseguito una laurea in comunicazioni di massa presso l'Universit\u00e0 di Denver e un master in scienze sociali e politiche presso l'Universit\u00e0 di Syracuse nel 1999. Durante il periodo di studio universitario ha ottenuto il brevetto di pilota per diversi tipi di aerei civili e militari.\nCarriera.\nSultan bin Salman ha iniziato la sua carriera nel 1982 come ricercatore nel dipartimento di comunicazioni internazionali presso il ministero dell'informazione del regno. Il suo mandato \u00e8 durato fino al 1984. Ha servito come vice direttore del comitato dei media sauditi e in tal veste ha seguito la squadra nazionale ai Giochi della XXIII Olimpiade di Los Angeles del 1984. Nello stesso anno, \u00e8 stato nominato direttore ad interim del neonato reparto di pubblicit\u00e0 televisiva presso il ministero dell'informazione.\nDal 17 giugno al 24 giugno 1985, \u00e8 stato nello spazio sullo Space Shuttle Discovery, partecipando come specialista di carico utile alla missione STS-51-G. Nell'equipaggio internazionale, composto di altri sei membri, cinque statunitensi e un francese, ha rappresentato la Arabsat che stava distribuendo il suo satellite ARABSAT-1B. Sultan \u00e8 diventato il primo astronauta arabo e musulmano, il primo membro di una famiglia reale a recarsi nello spazio e, con un'et\u00e0 di 28 anni, il pi\u00f9 giovane astronauta.\nPi\u00f9 tardi, ha assistito all'istituzione della'Associazione degli esploratori dello spazio, un organismo internazionale che comprende tutti gli astronauti e cosmonauti che sono stati nello spazio, e ha fatto parte del suo consiglio di amministrazione per diversi anni.\nNel 1985, Sultan ha registrato un messaggio commerciale che \u00e8 stato trasmesso su MTV durante il concerto evento Live Aid. Il suo messaggio ha citato il suo recente viaggio sullo Space Shuttle ed \u00e8 stato seguito da altri 33 rilasciati tra gli altri da C\u00e9sar Ch\u00e1vez, Coretta Scott King, Carl Sagan, Jesse Jackson e Peter Ueberroth. Nel 1985 \u00e8 entrato nell'aeronautica militare con il grado di tenente colonnello. Si \u00e8 ritirato dalla forza armata nel 1996 con il grado di colonnello.\nNel 2000, \u00e8 diventato segretario generale della neo-costituita Commissione suprema per il turismo e le antichit\u00e0. Il suo mandato \u00e8 stato rinnovato per altri quattro anni nel febbraio 2008. Come segretario generale di questa istituzione, ha contribuito in modo significativo al miglioramento della strategia turistica dell'Arabia Saudita. Egli era infatti considerato il ministro del turismo del paese.\nIl 27 dicembre 2018 re Salm\u0101n lo ha posto a capo della neonata Agenzia spaziale saudita.\nOpinioni.\nPer quanto riguarda i legami tra lo Stato e il popolo, ha sostenuto che \"Ogni cittadino di questo paese \u00e8 una persona responsabile. Qui lo stato \u00e8 il cittadino e il cittadino \u00e8 lo Stato. Non c'\u00e8 divisione tra la dirigenza e i cittadini\".\nVita personale.\nSultan bin Salman ha sposato Hayfa, una delle figlie di Sa'ud bin Faysal, ministro degli affari esteri dal 1975 al 2015. Hanno avuto tre figli. Uno di essi, Salman (nato nel 1990), ha studiato all'Universit\u00e0 di St. Andrews in Scozia, e ha sposato una figlia del principe Khalid bin Sa'ud Al Sa'ud, un pronipote di Mohammed bin Abdul Rahman, a Riyad, il 5 dicembre 2012.\nNel tempo libero pratica il volo a vela e lo sci.\nIl principe Sultan possiede una fattoria a Diriyah che \u00e8 un modello di servizi moderni in un ambiente storico. L'azienda riflette il suo tentativo di ripercorrere le origini della famiglia Al Sa'ud e di documentare le origini della dinastia nel Najd.\nPremi.\nIl principe Sultan ha ricevuto la medaglia del cancelliere dell'Universit\u00e0 di Syracuse nel mese di novembre 2012 per il suo ruolo chiave nel contribuire a lanciare una partnership di collaborazione tra l'ateneo e l'Universit\u00e0 Principessa Nora bint Abdul Rahman."}
{"id": "2759931", "revid": "260676", "url": "https://it.wikipedia.org/wiki?curid=2759931", "title": "Personaggi di Evangelion", "text": ""}
{"id": "2759932", "revid": "287204", "url": "https://it.wikipedia.org/wiki?curid=2759932", "title": "Gainesville (Georgia)", "text": "Gainesville \u00e8 una citt\u00e0 degli Stati Uniti d'America, capoluogo della contea di Hall, nello Stato della Georgia. A causa della presenza di numerosi allevamenti di pollame la citt\u00e0 viene spesso chiamata la \"capitale mondiale del pollo\", \u00e8 inoltre il principale centro dell'area statistica metropolitana di Gainesville (Gainesville Metropolitan Statistical Area) inclusa nella pi\u00f9 grande area statistica di Atlanta-Sandy Springs-Gainesville, Georgia-Alabama"}
{"id": "2759934", "revid": "1819880", "url": "https://it.wikipedia.org/wiki?curid=2759934", "title": "Bob Wollek", "text": "Specializzato nelle corse con vetture Sport Prototipo, con i quali ha gareggiato ai pi\u00f9 alti livelli cogliendo innumerevoli risultati di prestigio.\nCarriera di sciatore.\nBob Wollek inizi\u00f2 la sua carriera sportiva nello sci alpino di cui fu Campione del mondo universitario e militare, dal 1966 al 1968 fece parte della squadra nazionale francese. Durante questo periodo fa il suo debutto nell'automobilismo partecipando con un amico ad un raduno di Renault 8 Gordini sul Monte Bianco. Ma questo debutto sulle quattro ruote, sebbene coronato da un primo successo, non \u00e8 nient'altro che un intrattenimento per Wollek, che privilegia lo sci con l'obbiettivo di gareggiare ai Giochi olimpici invernali del 1968 a Grenoble. Ma in vista delle selezioni subisce un serio infortunio che pone fine alla sua carriera di sciatore.\nGli inizi nell'automobilismo.\nDecide quindi di diventare un pilota automobilistico, prima nei rally, successivamente passa alla pista. Arriva secondo al Volante Shell, scuola di guida sportiva ruota; poi passa all'Alpine Trophy Le Mans vincendolo e guadagnandosi una partecipazione alla 24 Ore di Le Mans 1968, che conclude all'11\u00ba posto su un Alpine 1300. Si dedica alle monoposto, ma alcune belle prestazioni nel Campionato europeo di Formula 2 (compresa una vittoria a Imola nel 1972) non gli permettono di aprire le porte della Formula 1.\nSport Prototipi.\nGradualmente, si \u00e8 specializzato nelle gare di endurance, affermandosi presto come uno dei migliori specialisti mondiali, diventando uno degli uomini di fiducia della Porsche. Vince per 3 volte il campionato tedesco di Gruppo 5: nel 1978, 1982 e 1983; vince la 24 Ore di Daytona per ben 4 volte: nel 1983, 1985, 1989 e 1991; trionfa anche alla 12 Ore di Sebring nel 1985, tuttavia non riuscir\u00e0 mai a vincere la corsa che pi\u00f9 gli sta a cuore, la 24 Ore di Le Mans, e questo nonostante molti buoni risultati (3 pole position, 4 vittorie di classe, 4 volte 2\u00ba assoluto, 2 volte 3\u00ba assoluto).\nLa scomparsa.\nBob Wollek era anche un grande appassionato di ciclismo, da tempo aveva un proprio rituale consolidato: per prepararsi fisicamente in vista della 24 Ore di Le Mans, nei giorni antecedenti la gara aveva l'abitudine di partire da Strasburgo e di giungere fino a Le Mans in bici da corsa. Il 16 marzo 2001 nei pressi del circuito di Sebring in Florida, dove si trovava per disputare la classica 12 Ore, mentre si stava allenando in sella alla sua bicicletta fu investito da un furgone guidato da un anziano conducente; trasportato al pronto soccorso dell'ospedale di Sebring venne dichiarato morto all'arrivo. Wollek avrebbe dovuto guidare la Porsche 996 GT3-RS della Petersen Motorsports con Johnny Mowlem e Michael Petersen, tuttavia in segno di rispetto l'auto fu ritirata e il giorno della gara gli organizzatori istituirono un minuto di silenzio in memoria di Wollek. Prima di morire, aveva annunciato che si sarebbe ritirato dalle corse e avrebbe svolto un ruolo di ambasciatore per la Porsche, accordo che avrebbe dovuto firmare al ritorno da Sebring."}
{"id": "2759938", "revid": "1442080", "url": "https://it.wikipedia.org/wiki?curid=2759938", "title": "Hopman Cup 1996", "text": "La Hopman Cup 1996 \u00e8 stata l'8\u00aa edizione della Hopman Cup,torneo di tennis riservato a squadre miste. \nVi hanno partecipato 8 squadre di tutti i continenti e si \u00e8 disputata al Burswood Entertainment Complex di Perth in Australia,\ndal 31 dicembre 1995 al 6 gennaio 1996. La vittoria \u00e8 andata alla coppia croata formata da Iva Majoli e Goran Ivani\u0161evi\u0107,\nche hanno battuto in finale la coppia svizzera formata da Martina Hingis e Marc Rosset."}
{"id": "2759944", "revid": "33277", "url": "https://it.wikipedia.org/wiki?curid=2759944", "title": "Regola agostiniana", "text": ""}
{"id": "2759948", "revid": "1573940", "url": "https://it.wikipedia.org/wiki?curid=2759948", "title": "Pastinachus sephen", "text": "La pastinaca coda di vacca (Pastinachus sephen ()) \u00e8 un pesce cartilagineo della famiglia Dasyatidae.\nDistribuzione e habitat.\n\u00c8 distribuita nelle acque tropicali dell'Indo-Pacifico e del Mar Rosso. L'habitat \u00e8 rappresentato dai fondali sabbiosi delle acque costiere e dalle barriere coralline, fino ai 60 metri di profondit\u00e0.\nDescrizione.\nPastinaca di grandi dimensioni, gli adulti possono raggiungere i 3 metri di lunghezza ed i 250 kg di peso. \u00c8 caratterizzata da un disco molto spesso e robusto, con occhi grandi e sporgenti seguiti da evidenti spiracoli. Una caratteristica distintiva di questa specie \u00e8 la lunga plica cutanea situata sotto la coda, evidente durante il nuoto. A met\u00e0 della coda \u00e8 situato l'aculeo velenifero, avente una funzione esclusivamente difensiva. La colorazione dorsale \u00e8 brunastra uniforme, mentre il ventre \u00e8 bianco.\nBiologia.\nPiuttosto frequente su fondali di baie ed estuari, trascorre la maggior parte del tempo ricoperta dalla sabbia, lasciando scoperti soltanto gli occhi.\nAlimentazione.\nLa dieta \u00e8 formata da molluschi e crostacei bentonici, che cattura frugando con forza nel substrato sabbioso."}
{"id": "2759952", "revid": "392652", "url": "https://it.wikipedia.org/wiki?curid=2759952", "title": "Scarica a bagliore", "text": "La scarica a bagliore o scarica a luminescenza (\"glow discharge\" in inglese) o scarica auto-sostenuta di Townsend \u00e8 un tipo di plasma formato da una differenza di potenziale da 100 V fino a qualche KV in un gas a bassa pressione. Viene utilizzato nelle lampade a fluorescenza, come le lampade al neon, e negli schermi televisivi al plasma.\n\u00c8 anche una tecnica di ionizzazione usata nella spettrometria di massa (sorgente di ionizzazione a scarica a bagliore, in inglese glow discharge ion source) basata sul passaggio di corrente sul campione (GD-MS).\nLa scarica a bagliore pu\u00f2 essere divisa in tre fasi: \"sub-normale\" (quando il fenomeno ancora non \u00e8 stabile), \"normale\" (quando \u00e8 stabile), \"anormale\" (quando cresce per poi diventare un altro tipo di scarica: l'arco elettrico).\nMeccanismo.\nIl tipo pi\u00f9 semplice di scarica a bagliore \u00e8 quella a corrente continua. Nella sua forma pi\u00f9 semplice consiste in due elettrodi in una cella riempita di un gas a bassa pressione (0.1\u00a0\u2013 10 torr). La cella \u00e8 tipicamente riempita con argon, ma si possono impiegare anche altri gas. Tra i due elettrodi viene applicato un potenziale elettrico di alcune centinaia di volt. Una piccola popolazione di atomi nella cella viene ionizzata tramite vari fenomeni (collisione fra atomi, ecc.). Gli ioni, caricati positivamente vengono guidati verso il catodo dal potenziale elettrico, e gli elettroni verso l'anodo. La popolazione iniziale di ioni e elettroni d\u00e0 luogo a collisioni con altri atomi ionizzandoli, in questo modo aumenta la popolazione di atomi ionizzati nel gas. Pi\u00f9 a lungo si mantiene il potenziale pi\u00f9 il fenomeno ha luogo.\nAl di sotto della tensione di ionizzazione (tensione di rottura) non c'\u00e8 bagliore ma, aumentando la ddp, appena si supera il punto di ionizzazione, ha luogo la scarica di Townsend. La ionizzazione adesso \u00e8 accompagnata dall'eccitazione di elettroni, con successivo rilassamento, che causa un'emissione visibile la cui lunghezza d'onda dipende dal gas impiegato. Questo fenomeno prende il nome di scarica a bagliore. La zone fortemente luminosa al centro della cella si chiama \"colonna positiva\". Nelle regioni vicine agli elettrodi si ha l'accumulo di ioni (carica spaziale) a carica inversa rispetto all'elettrodo che causa una diminuzione di luminosit\u00e0.\nAumentando ancora la tensione si osserva la formazione di una scarica ad arco.\nSchema della scarica.\nI complessi fenomeni che portano alla ionizzazione di un gas in un tubo lineare determinano anche una struttura spaziale abbastanza complicata della colonna di gas ionizzato, o plasma. Comunque, il fatto ovvio che in corrente continua non ci sia dipendenza dal tempo produce una struttura stazionaria, che \u00e8 facilmente riconoscibile (punto G della curva caratteristica).\nPartendo dal catodo (a sinistra in figura) e andando verso l'anodo si possono riconoscere le seguenti zone:\nNelle scariche a bagliore le temperatura elettronica \u00e8 decisamente maggiore della temperatura ionica (ioni a temperatura ambiente, elettroni con Te = 3-4 eV). La temperatura elettronica della colonna positiva \u00e8 una funzione molto debole di tutti i parametri, eccettuata l'energia di ionizzazione, formula_2.\nUsi.\nLa scarica a bagliore \u00e8 il fenomeno fisico che permette il funzionamento delle lampade a scarica.\nIn chimica analitica viene utilizzato soprattutto come tecnica di ionizzazione in spettrometria di massa (spettrometria di massa a scarica a bagliore), ma pu\u00f2 essere utilizzata anche in spettroscopia."}
{"id": "2759954", "revid": "339392", "url": "https://it.wikipedia.org/wiki?curid=2759954", "title": "Schermi televisivi al plasma", "text": ""}
{"id": "2759955", "revid": "339392", "url": "https://it.wikipedia.org/wiki?curid=2759955", "title": "Schermo televisivo al plasma", "text": ""}
{"id": "2759956", "revid": "344646", "url": "https://it.wikipedia.org/wiki?curid=2759956", "title": "Reale Aeronautica Militare Saudita", "text": ""}
{"id": "2759958", "revid": "219355", "url": "https://it.wikipedia.org/wiki?curid=2759958", "title": "Lampade a fluorescenza", "text": ""}
{"id": "2759960", "revid": "3732", "url": "https://it.wikipedia.org/wiki?curid=2759960", "title": "Friedrich Sch\u00fcrr", "text": "Biografia.\nNato a Vienna, all'et\u00e0 di un anno si trasfer\u00ec con la famiglia in Carinzia a Klagenfurt, dove frequent\u00f2 il liceo.\nS'iscrisse all'Universit\u00e0 di Vienna nella Facolt\u00e0 di Ingegneria su spinta del padre architetto, ma senza entusiasmo. Dopo pochi anni pass\u00f2 agli studi di filologia romanza e filologia germanica, scoprendo una vocazione per gli studi letterari.\nStudi\u00f2 romanistica presso Wilhelm Meyer-L\u00fcbke (una tra le personalit\u00e0 pi\u00f9 rilevanti della linguistica romanza del suo tempo) e Philipp August Becker; storia dell'arte presso Josef Strzygowski e germanistica presso Jakob Minor. Gli fu assegnata come tesi di laurea una ricerca sul \"Pvlon matt\" (\"Paolone matto\"), poema romagnolo del XVI secolo, di cui era comparsa nel 1887 la prima edizione assoluta a stampa. Sch\u00fcrr si laure\u00f2 tra il 1910 ed il 1911. Dopo la laurea fece un viaggio a Firenze. Durante il ritorno, volle fermarsi in Romagna per sentire come parlavano i contemporanei e come si pronunciavano le parole. Scopr\u00ec che la parlata reale era molto diversa rispetto all'idea che si era formato; ci\u00f2 lo indusse a compiere altri viaggi in Romagna per studiare i mutamenti storico-linguistici. Conobbe Aldo Spallicci, medico e poeta bertinorese, che divenne un suo costante punto di riferimento nei suoi soggiorni in Romagna. \nNel 1914 Sch\u00fcrr condusse una ricerca sulla lingua romagnola per conto del \"Phonogrammarchiv\" dell'Accademia austriaca delle scienze. Parte integrante della ricerca fu la registrazione della viva voce dei parlanti. L'istituzione mise a disposizione di Sch\u00fcrr un fonografo, che registrava su dischi di cera, ideato e realizzato dai tecnici dell'Accademia: l'\"Archivphonograph IV\". Lo studioso viennese fu il primo a utilizzare un apparecchio di registrazione sonora per studiare la lingua romagnola.\nSch\u00fcrr percorse tutta la Romagna. Alle persone che accettavano di essere intervistate faceva leggere una serie di 57 frasi in italiano e poi chiedeva di tradurle nel proprio dialetto. Per realizzare la ricerca sul campo, Sch\u00fcrr si avvalse della collaborazione di Santi Muratori (direttore della Biblioteca Classense di Ravenna) e Aldo Spallicci. Le localit\u00e0 toccate da Sch\u00fcrr furono Ravenna, Meldola, Imola, Rimini, Santarcangelo, Coccolia (frazione di Ravenna), Morciano, Faenza, Cesena e Forl\u00ec.\nLe ricerche sul campo di Sch\u00fcrr furono raccolte in tre fondamentali studi storico-linguistici, pubblicati negli anni 1917-1919 (\"Romagnolische Mundarten\", \"Romagnolische Dialektstudien I\" e \"Romagnolische Dialektstudien II\"). Egli scopr\u00ec che la lingua romagnola aveva acquisito i suoi tratti distintivi durante i secoli tra il VI e l'VIII. In quel periodo l'Italia era divisa tra bizantini e longobardi. L'Esarcato di Ravenna si trov\u00f2 isolato politicamente e culturalmente dal resto della Pianura padana. Esso assunse cos\u00ec la sua specificit\u00e0 rispetto ai dialetti del resto della zona padana, che finirono invece sotto il dominio longobardo. Grazie a tali studi Sch\u00fcrr ottenne la sua prima libera docenza in filologia romanza, che lo avvi\u00f2 a una lunga e prestigiosa carriera accademica.\nOltre ai lavori sulla parlata romagnola, Sch\u00fcrr studi\u00f2 diversi dialetti italiani (ferrarese, toscano, i dialetti umbri e i dialetti italiani meridionali) e diverse lingue europee: francese, spagnolo (in particolare le figure di Cervantes e Unamuno), portoghese, rumeno, sempre con prevalente interesse per i problemi fonetico-fonologici. Fu autore di un importante studio sulla dittongazione romanza, \"La dittongazione romanza e la riorganizzazione dei sistemi vocalici\". Nel 1974 fu insignito della cittadinanza onoraria di Ravenna.\nLa carriera accademica di Sch\u00fcrr si svolse nelle universit\u00e0 di Graz, Marburgo, Colonia, Strasburgo, Ratisbona e Friburgo in Brisgovia.\nMor\u00ec il 24 agosto 1980 a Costanza.\nDopo la morte.\nNel 1981 Ada Spallicci Carini, figlia di Aldo Spallicci, ha donato alla Fondazione Cassa di Risparmio di Ravenna il carteggio Sch\u00fcrr-Spallicci (oltre 30 lettere datate tra il 1911 e il 1978). L'istituzione ha costituito il Fondo Sch\u00fcrr, arricchitosi nel tempo con diversi manoscritti e una cospicua parte del patrimonio librario dello studioso austriaco. \u00c8 conservato nella biblioteca della Cassa di Risparmio di Ravenna.\nIntitolazioni.\nAllo studioso austriaco \u00e8 dedicata l'associazione culturale \u00abIstituto Friedrich Sch\u00fcrr per la salvaguardia e la valorizzazione del patrimonio dialettale romagnolo\u00bb, con sede a Santo Stefano di Ravenna.\nRegistrazioni audio.\nSulle ricerche di Friedrich Sch\u00fcrr in Romagna nel 1914 \u00e8 uscito il seguente volume:"}
{"id": "2759961", "revid": "729019", "url": "https://it.wikipedia.org/wiki?curid=2759961", "title": "Partito del Lavoro d'Albania", "text": "Il Partito del Lavoro d'Albania (, PPSH o PLA) fu il partito politico che domin\u00f2 la politica di partito unico dal 1944 al 1991 in Albania, conosciuta in questo periodo come Repubblica Popolare Socialista d'Albania. Venne fondato l'8 novembre 1941 sotto il nome di Partito Comunista d'Albania. Supremo organo del partito era il Politburo, i cui membri ed il cui presidente venivano eletti dal Congresso del Partito.\nL'ideologia principale del partito era il marxismo-leninismo anti-revisionista, che vide l'Albania schierarsi sia contro i paesi dell'occidente che contro quelli dell'est europeo, applicando una forte politica isolazionista per difendere il proprio schieramento. Spesso tale politica viene conosciuta anche come hoxhaismo, dal suo Primo Segretario Enver Hoxha che mantenne la sua carica per 44 anni (1941-1985).\nStoria.\nPrime formazioni comuniste in Albania.\nLa prima propaganda di carattere comunista nel Principato d'Albania fu guidata dal finanziere Kostandin Boshnjaku, che in precedenza aveva fatto affari a Odessa e San Pietroburgo, nell'Impero russo. Nel 1917 Boshniaku assistette agli eventi della Rivoluzione d'ottobre e successivamente della guerra civile russa, stabilendo successivamente dei contatti commerciali a Mosca con le autorit\u00e0 della neonata Russia sovietica. Il finanziere si appassion\u00f2 alle idee del bolscevismo e cerc\u00f2 di diffonderle anche in Albania, dopo esservi tornato nel 1923. Tuttavia, non riusc\u00ec a creare un movimento comunista ben organizzato.\nLa maggior parte degli attivisti comunisti albanesi si era rifugiato nell'Europa occidentale, ma furono successivamente reclutati da Fan Noli nella rivoluzione di giugno del 1924 che riusc\u00ec a far scappare in Italia il primo ministro Ahmet Lek\u00eb Bej Zog. Precedentemente, il 25 marzo 1925 fu fondato a Vienna con il sostegno del Comintern il Comitato nazionale rivoluzionario (, KONARE), coordinato dalla Federazione comunista balcanica e da Ali Kelmendi.\nDurante gli anni venti, furono create in diverse localit\u00e0 albanesi delle organizzazioni operaie: l'Unione operaia di Argirocastro (1925), l'associazione dei sarti \"P\u00ebrparimi\" (1927) a Tirana e l'Unione dei lavoratori e sarti di Coriza. (1927).\nNel 1925, il governo di Fan Noli fu sfiduciato e Zog rientr\u00f2 in Albania, proclamando assieme al parlamento la Repubblica albanese. Quattro anni dopo, Zog si auto-incoron\u00f2 come re degli Albanesi e instaur\u00f2 una monarchia costituzionale. Il regno di Zog I fu caratterizzato da un'instabilit\u00e0 economica, politica e sociale, con un aumento della povert\u00e0 e la negazione delle libert\u00e0 democratiche.\nNel 1928, un manipolo di comunisti albanesi del gruppo \"Bashkimi\", dopo aver frequentato le scuole politiche dell'Internazionale in Unione Sovietica, fondarono a Mosca il Gruppo Comunista Albanese che successivamente ader\u00ec al KONARE (rinominato nel 1927 come Comitato di Liberazione Nazionale). Intanto, l'VIII Conferenza comunista balcanica fece pressione ai comunisti albanesi affinch\u00e9 creassero nuove cellule comuniste in Albania in vista della successiva creazione di un unico partito comunista.\nNel 1928 nacque a Coriza un'organizzazione di carattere apertamente comunista e successivamente ne furono create altre nella stessa citt\u00e0. Nel 1929, le cellule si riunirono in un unico Gruppo Comunista di Coriza (, GKK) e iniziarono ad organizzare scioperi nei centri industriali principali.\nNel 1930, Kelmendi ritorn\u00f2 in Albania per seguire le direttive del Comintern, iniziando a coordinare le attivit\u00e0 del GKK, ma nel 1932 venne arrestato. Nel 1933, il GKK fond\u00f2 l'associazione \"Puna\" (ovvero \"Lavoro\") di Coriza e sotto la guida di Pilo Peristeri riusc\u00ec a perseguire clandestinamente il proprio programma anti-zoghista senza ostacoli governativi, poich\u00e9 formalmente si dichiarava come una societ\u00e0 assistenziale priva di fini politici.\nSuccessivamente, il GKK decise di aderire ad un movimento segreto volto a rovesciare la monarchia. Tuttavia, Zog I scopr\u00ec i gruppi insurrezionali e il 14 agosto 1935 fu repressa nel sangue una rivolta a Fier contro il Regno ormai destabilizzato.\nCostretto a lasciare l'Albania, Kelmendi combatt\u00e9 nelle file del Battaglione Garibaldi italiano durante la guerra civile spagnola, assieme ad altri comunisti albanesi come Mehmet Shehu. Successivamente si rifugi\u00f2 a Parigi, dove gest\u00ec le successive azioni politiche fino alla morte nel 1939, un anno prima dell'invasione nazista.\nNella seconda met\u00e0 degli anni trenta, il GKK si attiv\u00f2 contro le ingerenze politiche del regime fascista italiano in Albania che ambiva ad impossessarsi del territorio e delle sue risorse: nel 1936, tramite la nuova sezione locale della Puna, indette un fallimentare sciopero degli operai di Ku\u00e7ov\u00eb nello stabilimento petrolifero dell'Azienda italiana petroli albanesi in seguito al rifiuto da parte del governo di accettare le richieste dei lavoratori, tra cui la giornata lavorativa di 8 ore e l'obbligo del saluto romano.\nA causa della disorganizzazione delle cellule comuniste albanesi e della loro inadeguatezza nei confronti della nuova linea antifascista del Comintern, Ali Kelmendi e Ko\u00e7o Tashko furono incaricati di scioglierle. Tuttavia, il GKK e il nuovo gruppo comunista di Scutari (GKS) continuarono le loro attivit\u00e0, nonostante le divergenze ideologiche. Intanto, tra le file dei comunisti di Coriza incominci\u00f2 ad emergere Enver Hoxha, un giovane comunista di Argirocastro tornato nel 1936 dalla Spagna.\nFondazione e seconda guerra mondiale.\nNel 1939, il GKK e il GKS decisero di creare insieme un unico \"comitato centrale\" per organizzare la loro lotta politica, ma l'alleanza dur\u00f2 meno di un anno. Nello stesso anno, numerosi attivisti del GKK erano stati arrestati e condannati a morte dalla gendarmeria zoghsta.\nIl 16 giugno 1939, dopo aver inviato a scaglioni le truppe del Regio Esercito Italiano, il Re d'Italia Vittorio Emanuele III assunse la corona albanese e fu instaurato il Protettorato italiano d'Albania, ponendo di fatto il territorio sotto il controllo di Benito Mussolini. Vari nuclei comunisti e nazionalisti albanesi iniziarono a reclutare volontari per la lotta contro l'invasore fascista.\nL'invasione dell'Unione Sovietica da parte della Germania nazista spinse il GKK e il GKS a pianificare una futura fusione in unico partito per continuare in modo organizzato la lotta antifascista. Tra l'8 e il 14 novembre 1941 si riun\u00ec clandestinamente l'assemblea costituente del Partito Comunista d'Albania (), alla quale presero parte 13 persone, tra cui Hoxha e Qemal Stafa. Otto di loro erano di fede cristiana, gli altri cinque appartenevano alla comunit\u00e0 musulmana. Alcuni studiosi osservano che i comunisti delle famiglie musulmane rappresentavano l'\u00e9lite locale, mentre quelli della comunit\u00e0 cristiana appartenevano pi\u00f9 spesso alle classi inferiori proletarie. Il congresso fondativo e quindi la nascita del partito fu guidata da Miladin Popovi\u0107 e Du\u0161an Mugo\u0161a, emissari inviati dal leader del Partito Comunista di Jugoslavia Josip Broz Tito. Ad Hoxha fu affidato l'incarico di dirigere il Comitato centrale provvisorio, nonostante non fosse stato eletto ufficialmente come segretario, mentre furono create subito nuove cellule e diramazioni in tutto il territorio albanese, ponendo le basi anche della Giovent\u00f9 Comunista Albanese affidata a Stafa.\nNella risoluzione della conferenza organizzativa e nei successivi documenti del PCA, furono delineati i programmi per combattere l'invasore fascista e i suoi complici, liberare la nazione ed istituire una repubblica democratica popolare.\nNel 1942, Qemal Stafa fu assassinato misteriosamente, e segu\u00ec una lotta latente per la leadership tra Enver Hoxha e Ko\u00e7i Xoxe. Nello stesso anno Mehmet Shehu fece ritorno in patria, dove si distinse per la sua brutalit\u00e0 in combattimento e strinse amicizia con Hoxha. Durante la seconda guerra mondiale, i comunisti ebbero un ruolo decisivo nell'esito del conflitto in terra albanese. Sotto la guida del PCA, nel 1942 fu creato il Movimento di Liberazione Nazionale () e nell'anno successivo il suo ramo armato. Inoltre, il 25 agosto 1942 usc\u00ec il primo numero dello Z\u00ebri i Popullit, organo ufficiale del Partito Comunista Albanese.\nAlla prima conferenza nazionale del PCA organizzata tra il 17 e il 22 marzo 1943 a Labinoti (nord est di Elbasan), Enver Hoxha fu eletto primo segretario del Comitato Centrale, fu proclamato il marxismo-leninismo e lo stalinismo come ideologia ufficiale e fu stabilita la struttura organizzativa interna nonch\u00e9 le strategie per la lotta antifascista. Nello stesso anno, i Tedeschi occuparono il territorio albanese, in seguito all'armistizio di Cassibile tra il Regno d'Italia e gli Stati Uniti, e si allearono con i nazionalisti repubblicani dei Balli Komb\u00ebtar per contrastare i comunisti.\nCollaborando assieme all'Esercito Popolare di Liberazione della Jugoslavia, i partigiani comunisti albanesi riuscirono a sconfiggere gli occupanti tedeschi, il movimento filo-monarchico Legalitetit e i BK. Fu grazie all'aiuto jugoslavo nell'organizzazione e nell'equipaggiamento che l'esercito di liberazione albanese divenne la forza partigiana pi\u00f9 preparata al combattimento e successivamente ricevettero il sostegno anche della missione militare britannica.\nIl 20 ottobre 1944 fu istituito a Berat il Governo Democratico dell'Albania con Enver Hoxha come primo ministro e schierato con le potenze alleate. Il successivo 10 dicembre fu fondata Direzione della sicurezza popolare () con il sostegno dell'OZNA jugoslava.\nNel novembre del 1944, l'esercito di liberazione nazionale albanese prese il controllo della capitale Tirana, di tutte le principali citt\u00e0 e quasi dell'intero territorio, creando a livello locale dei consigli partigiani.\nInstaurazione del regime.\nA differenza di altri paesi dell'Europa orientale (tranne la Jugoslavia), i comunisti albanesi salirono al potere senza l'intervento diretto dell'URSS. La superiorit\u00e0 politica e il potenziale amministrativo permisero al PCA di stabilire un monopolio del potere senza fasi intermedie di coalizione. Il governo provvisorio era guidato da Enver Hoxha, riconfermato primo segretario del comitato centrale del partito, e da Mehmet Shehu. Quasi tutti i ruoli ministeriali erano occupati dai comunisti. Allo stesso tempo, il numero dei membri del PCA al potere nel 1945 super\u00f2 le 2.000 persone.\nNell'agosto 1945, il Fronte di liberazione nazionale albanese fu trasformato nel Fronte Democratico d'Albania (), presieduto da Enver Hoxha. Tutte le organizzazioni politiche legali furono unite sotto l'egida del CPA. Il 2 dicembre 1945, le autorit\u00e0 tennero le elezioni per l'Assemblea costituente, vinte sempre dai comunisti, e l'11 gennaio 1946 fu approvata la Costituzione della Repubblica Popolare d'Albania ().\nL'opposizione nazionalista fu schiacciata dall'intervento armato del regime. L'ultimo serio contrattacco della formazione dei Balli Komb\u00ebtar guidati da Abas Ermenji fu inflitto vicino a Scutari nel gennaio del 1945, ma si rivel\u00f2 inefficace. Gli emigrati anticomunisti crearono il Comitato nazionale \"Albania libera\" () che cerc\u00f2 di sollevare una ribellione inviando paracadutisti nel paese, non riuscendo ad ottenere alcun risultato.\nIl nuovo regime segu\u00ec fin da subito una politica di carattere stalinista che inaspr\u00ec la repressione politica e la censura. Il govern\u00f2 cre\u00f2 delle formazioni speciali - - che commisero migliaia di omicidi, principalmente nel nord dell'Albania. Gi\u00e0 nel marzo-aprile 1945, un tribunale politico, presieduto da Ko\u00e7i Xoxe, sentenzi\u00f2 la condanna morte di 17 persone e la prigionia di altre 42 tra collaboratori, ex funzionari reali e politici anticomunisti. Seguirono altri processi e altre condanne a morte, in modo tale da eliminare totalmente qualsiasi forma di opposizione al regime. Fu abolita la propriet\u00e0 terriera feudale a favore di una collettivizzazione simile a quella sovietica, furono introdotti nuovi programmi sociali (tra cui l'alfabetizzazione di massa e la sanit\u00e0 gratuita) e fu proclamata la parit\u00e0 dei diritti per le donne.\nNel 1945, la Direzione della sicurezza popolare fu rinominata nella \"Direzione della sicurezza di stato\" (), meglio nota come Sigurimi, e divenne ufficialmente il corpo della polizia segreta del regime. Nel 1946, l'Armata popolare albanese divent\u00f2 il nuovo ramo armato del Paese.\nAl governo socialista aderirono anche personalit\u00e0 non comuniste come Fan Noli e altri membri nazionalisti che preferirono la collaborazione all'epurazione. All'inizio del 1947, la rappresentanza comunista presso le autorit\u00e0 della RPA era la seguente: pi\u00f9 della met\u00e0 dei 70 deputati dell'Assemblea nazionale; 11 ministri su 13 ministri; oltre il 60% del Consiglio generale del Fronte Democratico; 5 membri su 9 del Segretariato del Fronte Democratico, e 13 membri su 18 del Comitato esecutivo del Fronte Democratico.\nNel corso dei primi anni del regime, furono represse numerose rivolte guidate da trib\u00f9 e gruppi religiosi albanesi, tra cui il Comitato delle montagne () di Mirdizia che nell'agosto del 1949 riusc\u00ec ad assassinare il segretario di partito e parlamentare Bardhok Bib.\nCrisi con la Jugoslavia.\nSin dall'inizio, il Partito Comunista Albanese si prefisse di instaurare rapporti di amicizia con il PCUS, il PCJ e i partiti degli altri stati socialisti. Tuttavia, il legame pi\u00f9 stretto fu quello con Belgrado: Ko\u00e7i Xoxe era il leader della frazione filo-jugoslava e ricopriva il ruolo di ministro degli interni nonch\u00e9 capo della Sigurimi, le decisioni politiche del PCA venivano prese in accordo con la Jugoslavia, furono preparati progetti per combinare il lek con il dinaro nonch\u00e9 i piani economici. I comunisti che si opponevano alla sottomissione alla Jugoslavia, difendendo l'indipendenza dell'Albania, furono sottoposti a gravi persecuzioni: nel 1946-1947 furono repressi il ministro dell'Informazione Sejfulla Mal\u00ebshova e il direttore della Banca statale d'Albania Kostandin Boshnjaku, poich\u00e9 entrambi sostenevano non solo la sovranit\u00e0 nazionale ma anche un percorso politico interno pi\u00f9 moderato e l'iniziativa imprenditoriale privata. Per le stesse ragioni, il leader dell'Unione dei Giovani Lavoratori d'Albania Liri Belishova venne sollevato da ogni incarico ed il ministro dell'Economia Nako Spiru si suicid\u00f2 a seguito di una persistente campagna denigratoria nei suoi confronti.\nIl conflitto sovietico-jugoslavo del 1948 port\u00f2 a una svolta importante e rapida nella politica estera albanese. Ko\u00e7i Xoxe venne accusato di titismo e trotskismo e successivamente fu condannato a morte per impiccagione dopo un processo segreto: in quello stesso anno, Xoxe aveva promosso un possibile ingresso della Repubblica Popolare d'Albania nella Federazione Jugoslava ed era diventato anche oppositore di Enver Hoxha. Seguirono ulteriori purghe contro i sostenitori della Jugoslavia, di Tito e di Xoxe sia all'interno del PCA sia negli organi statali, tra cui il ministro Pandi Kristo.\nIn risposta, la Jugoslavia reag\u00ec rompendo ogni rapporto con l'Albania e ritirando l'ambasciatore da Tirana.\nPrimi congressi nazionali.\nTra l'8 e l'11 novembre 1948 si riun\u00ec il I Congresso nazionale del Partito Comunista Albanese, durante il quale furono rafforzate le strategie anti-titine e filo-sovietiche. Su suggerimento di Stalin, il PCA fu rinominato nel Partito del Lavoro d'Albania (), venne adottato un nuovo statuto ed Hoxha ne divenne il segretario generale. Il cambiamento del nome avrebbe portato ad una marcata diminuzione dello status del partito all'interno del movimento comunista internazionale, ma Hoxha, essendo un acceso sostenitore di Stalin, accett\u00f2 tale modifica senza obiezioni. Molti anni dopo, la moglie Nexhmije Hoxha spieg\u00f2 le politiche filo-staliniste di suo marito affermando che l'URSS era vista da lui come garante dell'indipendenza dell'Albania; in aggiunta, la leadership comunista temeva che senza un forte sostegno esterno, Tito avrebbe annesso la Repubblica Popolare alla Jugoslavia.\nNel 1949, la Repubblica Popolare d'Albania entr\u00f2 a far parte del neonato Consiglio di mutua assistenza economica e strinse accordi economici con i paesi del blocco orientale.\nNel 1950 si riun\u00ec la II Conferenza nazionale del PLA, durante la quale furono discusse la situazione e i risultati ottenuti dopo il I Congresso, accogliendo con interesse la proclamazione della Repubblica Popolare Cinese del 1949 e approvando il primo piano quinquennale del paese per il periodo 1951-1955.\nIl 19 febbraio 1951, un attacco terroristico ebbe luogo nell'ambasciata sovietica (senza vittime e gravi danni) perpetrato dall'organizzazione clandestina anticomunista Fronte della resistenza/Unit\u00e0 nazionale. Nei giorni successivi furono giustiziati cinque attivisti dell'organizzazione, incluso il leader, mentre otto persone furono condannate a vari termini. Il 26 febbraio, Hoxha ordin\u00f2 la fucilazione senza processo di oltre 22 intellettuali dissidenti accusasti di aver preso parte all'attentato.\nTra il 31 marzo e il 7 aprile 1952, fu organizzato il II Congresso nazionale. del PLA, durante il quale furono confermate le direttive del primo piano quinquennale nonch\u00e9 le strategie della sua applicazione. Enver Hoxha fu rieletto alla segreteria del Comitato centrale.\nRottura con l'Unione Sovietica e avvicinamento alla Cina.\nDopo la morte di Stalin nel 1953, le relazioni con il PCUS si deteriorarono: Hoxha si oppose alla decisione del nuovo segretario sovietico Nikita Chru\u0161\u010d\u00ebv riguardante la riconciliazione con Tito e la normalizzazione delle relazioni sovietico-jugoslave. Tuttavia, nel 1955 l'Albania ader\u00ec ugualmente al Patto di Varsavia.\nLa divisione sovietico-albanese assunse per\u00f2 un carattere irreversibile nel 1956, dopo il rapporto segreto pronunciato da Chru\u0161\u010d\u00ebv durante il XX Congresso del PCUS e l'inizio della destalinizzazione. Durante il III Congresso nazionale del PLA, fu affermato che il Partito avrebbe continuare a seguire la propria linea e ad ostacolare ogni forma di revisionismo interno. Secondo i comunisti albanesi, tale processo riformista contro lo stalinismo era in realt\u00e0 una lotta contro il marxismo-leninismo, che poneva delle condizioni favorevoli alla sostituzione del corso rivoluzionario con uno opportunistico, riformista, in tutti i partiti comunisti e operai. La destalinizzazione fu considerato dal PLA come una delle concause della rivoluzione ungherese del 1956 e di conseguenza il Partito espresse la propria solidariet\u00e0 con i rivoltosi. Hoxha si mostr\u00f2 inoltre contrario all'intervento militare dell'Armata Rossa per sedare le rivolte e accus\u00f2 l'Unione Sovietica di imperialismo nei confronti della Repubblica Popolare d'Ungheria. Successivamente, all'interno del PLA furono effettuate nuove purghe.\nAlla riunione internazionale di Mosca dei partiti comunisti nel 1960, la delegazione del PLA sostenne il Partito Comunista Cinese in un acceso conflitto con il PCUS riguardo alle politiche interne adottate da Mao Zedong e ai mutamenti ideologici dell'Unione Sovietica. Inoltre, in un incontro a Mosca a novembre con la leadership sovietica, una delegazione guidata da Enver Hoxha cerc\u00f2 di chiedere spiegazioni sull'atteggiamento anti-albanese da parte dei sovietici, nonostante questi ultimi volessero rialacciare l'alleanza militare con l'Albania, ma la situazione degener\u00f2 ulteriormente in toni molto accessi tra Hoxha e Chru\u0161\u010d\u00ebv.\nIl IV Congresso del PLA del 1961 dichiar\u00f2 compiuta la realizzazione della base economica del socialismo nella Repubblica Popolare, a seguito dei risultati ottenuti dalla pianificazione statale e ritenuti soddisfacenti. Tuttavia, l'allontanamento dall'Unione Sovietica aveva portato a gravi danni economici a causa del taglio di ingenti finanziamenti e scambi commerciali con una superpotenza gi\u00e0 affermata, ma la Cina maoista si sostitu\u00ec all'URSS come principale alleato. Il Congresso conferm\u00f2 la propria linea anti-revisionista e inizi\u00f2 ad attaccare sempre pi\u00f9 apertamente il PCUS, tramite comunicati e propaganda politica interna.\nNel 1961, il XXII Congresso del Partito Comunista Sovietico inaspr\u00ec la propria linea anti-stalinista e prese duramente posizione contro Enver Hoxha e la Cina.\nNegli anni successivi, il Partito del Lavoro d'Albania attu\u00f2 una feroce repressione contro i sostenitori della linea di Chru\u0161\u010d\u00ebv che, secondo i documenti congressuali, aveva indebolito la lotta operaia contrastando il pensiero di Marx, Engels, Lenin e Stalin. Nel 1962, l'Albania si ritir\u00f2 dal Comecon.\nNel 1965, Enver Hoxha lanci\u00f2 una propria \"rivoluzione culturale\" su modello di quella cinese in modo tale da poter rafforzare la disciplina interna al Partito. Furono introdotti dei nuovi commissari politici e rimossi i gradi militari nell'esercito, gli stipendi degli ufficiali di rango medio e alto furono dimezzati, mentre fu intensificata la repressione contro la religione e gli artisti ritenuti dissidenti.\nIntanto, nel 1966 il V Congresso del PLA proclam\u00f2 la lotta al burocratismo, considerato come una delle concause della degenerazione della dittatura del proletariato in Unione Sovietica. Il Partito fece inoltre leva sulla \"rivoluzione ideologica\" volta a far radicare e trionfare l'ideologia socialista nella coscienza dei lavoratori, a discapito delle idee ritenute borghesi. Venne accentuata la linea anti-revisionista e filo-stalinista, mentre fu esteso il concetto di lotta di classe anche all'interno dello parito. La leadership albanese approv\u00f2 un maggior accentramento della pianificazione economica e la prosecuzione della collettivizzazione, inasprendo la lotta al revisionismo e all'imperialismo americano e sovietico e confermando nuovamente Enver Hoxha alla guida del partito.\nSul fronte interno, le autorit\u00e0 divennero pi\u00f9 ostili alla religione, sostenendo che quest'ultima avesse diviso la nazione albanese e che mirasse a mantenerla arretrata. Degli studenti furono inviati nelle campagne per convincere le popolazioni a rinunciare alla loro fede, mentre il governo chiudeva o riutilizzava chiese, moschee, monasteri e istituti religiosi come magazzini, ginnasi o botteghe artigiane. Nel 1967 l'Albania fu dichiarata come \"il primo Paese ateo al mondo\", mentre la pratica e il culto religiosi furono equiparati ai crimini di stato e puniti anche con la condanna a morte. Il Partito del Lavoro incoraggi\u00f2 le donne ad emanciparsi dalle famiglie patriarcali e garant\u00ec i loro diritti.\nI rapporti con l'URSS non migliorarono dopo le dimissioni di Chru\u0161\u010d\u00ebv e l'ascesa di Leonid Bre\u017enev: nel 1969 la RPA usc\u00ec anche dal Patto di Varsavia, dopo il rifiuto da parte di Mosca di non imporsi sui Paesi membri.\nLa rottura con l'Unione Sovietica port\u00f2 il PLA ad orientare le proprie politiche verso la Repubblica Popolare Cinese. Ci\u00f2 \u00e8 stato facilitato dalla vicinanza ideologica tra l'hoxhaismo e il maoismo nonch\u00e9 dalla lotta comune contro la supremazia del PCUS nel movimento comunista internazionale e contro la sua linea revisionista. La diplomazia albanese appoggi\u00f2 le posizione della RPC su tutte le questioni internazionali significative. Inoltre, la Sigurimi patrocin\u00f2 i gruppi maoisti dell'Europa orientale, in particolare l'illegale e anti-revisionista Partito Comunista Polacco di Kazimierz Mijal attivo nella Repubblica Popolare di Polonia.\nEpurazioni ed isolamento internazionale.\nNegli anni settanta, il PLA continu\u00f2 la propria serie di epurazioni interne, con arresti e fucilazioni di esponenti considerati liberali, revisionisti o cospiratori contro lo Stato.\nTra il 1\u00ba e il 7 novembre 1971, il VI Congresso rafforz\u00f2 la lotta alla burocrazia, accentu\u00f2 il ruolo delle masse, del Partito e dell'esercito nella dittatura del proletariato albanese. Il Partito inoltre espresse il proprio disappunto nei confronti dell'apertura della Cina verso gli Stati Uniti d'America, considerati ancora come imperialisti assieme all'URSS revisionista.\nIl VII Congresso del 1976 approv\u00f2 il testo di una nuova legge fondamentale dello stato che avrebbe consolidato gli ideali del precedente congresso: la nuova Costituzione della Repubblica Popolare Socialista d'Albania (, RPSA) afferm\u00f2 esplicitamente il \"ruolo guida\" del Partito del Lavoro e del marxismo-leninismo nel governo del Paese. Il PLA ribad\u00ec inoltre la natura \"antimarxista e controrivoluzionaria\" di organizzazioni quali la NATO, la Comunit\u00e0 economica europea, il Patto di Varsavia e il Comecon, intensificando cos\u00ec la chiusura dell'Albania verso il blocco orientale ed il panorama internazionale. Enver Hoxha fu nuovamente riconfermato alla guida della segreteria del Comitato centrale.\nNel frattempo, le relazioni con la Cina iniziarono a deteriorarsi: il paese asiatico cerc\u00f2 infatti di stringere rapporti pi\u00f9 amichevoli con gli Stati Uniti e normalizzare quelli con l'Unione Sovietica. Alla fine degli anni settanta, la politica del socialismo con caratteristiche cinesi avviata da Deng Xiaoping, fu accolta negativamente dal Partito del Lavoro Albanese: nel 1978, Hoxha interruppe le relazioni con la Cina, esegu\u00ec una nuova purga all'interno del governo contro i sostenitori di un maggior allentamento del regime e adott\u00f2 una posizione di completo auto-isolamento dell'Albania.\nNel 1978-1979, la Sigurimi scopr\u00ec nella prigione politica di Spa\u00e7 delle organizzazioni clandestine create dagli arrestati durante la loro detenzione: un gruppo nazionalista guidato dall'anticomunista Xhelal Koprencka, ed un altro gestito dai comunisti Fadil Hysen Kokomani e Vangjel Stefan Lezho. Tutti e tre furono fucilati, ma poco prima dell'esecuzione Kokomani e Lezho inviarono una lettera al Comitato centrale del PLA nella quale criticavano aspramente la leadership del partito, le sue politiche ed Enver Hoxha.\nIntanto, Hoxha, consapevole delle sue precarie condizioni di salute, inizi\u00f2 a considerare la scelta di un suo possibile successore alla guida del partito e del paese. A seguito di divergenze politiche, il leader intim\u00f2 Shehu a farsi da parte per il ruolo di nuovo segretario ma quest'ultimo rifiut\u00f2. Nel 1980, Hoxha si rivolse quindi a Ramiz Alia e convinse il PLA ad inveire contro Shehu, reo di aver permesso il matrimonio tra suo figlio e la figlia di un'ex famiglia borghese. Nel 1981, il primo ministro Mehmet Shehu, la seconda persona nella gerarchia di governo dopo Enver Hoxha, fu trovato morto in circostanze poco chiare, e l'anno successivo Hoxha lo accus\u00f2 postumo di \"cospirazione controrivoluzionaria\" contro il leader albanese e di spionaggio a favore dei servizi segreti britannici, americani, jugoslavi e sovietici. Nel 1982 furono arrestati i suoi parenti stretti e associati.\nLeadership dopo Hoxha.\nL'11 aprile 1985, Enver Hoxha mor\u00ec dopo quarant'anni di governo dell'Albania e Ramiz Alia divenne il secondo primo segretario del comitato centrale del PLA. Il IX Congresso del Partito conferm\u00f2 Alia alla guida del Paese.\nNei primi anni del governo di Alia non furono attuate riforme significative e fu mantenuta la linea politica avviata da Hoxha e la posizione antirevisionista, ma in seguito il regime socialista segu\u00ec un percorso di distensione e liberalizzazione: le repressioni di massa e l'ateizzazione violenta cessarono, i credenti non furono pi\u00f9 perseguitati nonostante la presenza del divieto di culto formale. L'intelligencija albanese pot\u00e9 esprimersi con minor pressioni da parte del governo e furono tollerati il commercio e la produzione privata, nonostante il divieto formale. L'Albania inizi\u00f2 ad aprirsi al blocco orientale (ad eccezione dell'URSS) e a rinnovare accordi commerciali con i paesi dell'Europa occidentale.\nLe politiche del nuovo segretario valsero ad Alia l'appellativo di \"Gorba\u010d\u00ebv albanese\". Tuttavia, l'apertura graduale all'economia di mercato rese sempre pi\u00f9 instabile il Paese dal punto di vista economico ed accentu\u00f2 il malcontento tra la popolazione.\nLe rivoluzioni del 1989 nell'Europa orientale preoccuparono la leadership del PLA, ma l'\u00e9lite del partito sperava ancora di tenere sotto controllo la situazione. La linea conservatrice pi\u00f9 rigorosa era rappresentata da Nexhmije Hoxha, Lenka \u00c7uko, Muho Asllani, Hekuran Isai e Simon Stefani.\nFine del regime.\nNel 1990 iniziarono le prime proteste di massa in Albania contro il regime. A Scutari si sono verificati scontri tra manifestanti e polizia con 4 morti tra i civili; a Kavaj\u00eb il comitato comunale del PLA \u00e8 stato preso d'assalto e gli oppositori hanno iniziato ad incitare ad una rivoluzione simile a quella avvenuta l'anno precedente in Romania. Temendo la stessa sorte avuta da Nicolae Ceau\u0219escu, nell'aprile 1990, Ramiz Alia annunci\u00f2 il processo di democratizzazione dell'Albania davanti al plenum del Comitato Centrale del Partito. A novembre, fu dichiarata la separazione tra il PLA e lo Stato, inizi\u00f2 la stesura di una nuova legge elettorale e fu ufficialmente garantita la totale libert\u00e0 di culto.\nNel dicembre 1990, le proteste anticomuniste iniziarono ad evolversi in una vera e propria rivolta nazionale che richiedette l'intervento dell'armata popolare albanese. Il movimento studentesco ricevette il sostegno dei lavoratori uniti nell'Unione dei sindacati indipendenti d'Albania, guidati dal geologo Gezim Mahmut Shima. Di fronte alla minaccia di uno sciopero generale, il 12 dicembre Alija, a nome del comitato centrale del PLA, fu costretto ad annunciare il passaggio a un sistema multipartitico in Albania, considerandolo pubblicamente come una sconfitta storica del Partito. Il 20 dicembre, l'Assemblea popolare approv\u00f2 il decreto favorevole alla creazione di nuovi partiti e subito dopo, fu fondato il Partito Democratico d'Albania (, PDA), partito di centro-destra guidato da Sali Berisha, seguito da altri partiti d'opposizione.\nAllo stesso tempo, Ramiz Alia e i suoi sostenitori speravano, a costo di abbandonare il sistema monopartitico, di mantenere saldo il potere della nomenclatura del partito. La propaganda del PLA insistette sul fatto che \"soltanto i politici con esperienza possono fornire una transizione verso la democrazia\", come appunto quelli della leadership comunista. Parallelamente, Alia rafforz\u00f2 la sua posizione nel Politburo espellendo i conservatori hoxhaisti.\nLa situazione politica continu\u00f2 a degenerare e il popolo incominci\u00f2 ad essere sempre pi\u00f9 rivoltoso nei confronti del regime: il 20 febbraio 1991, lavoratori e studenti demolirono il monumento a Enver Hoxha in Piazza Scanderbeg a Tirana, e n\u00e9 la polizia n\u00e9 gli hoxhaisti poterono impedirlo.\nIl 31 marzo 1991 si tennero le prime elezioni parlamentari multipartitiche: il Partito del Lavoro vinse con il 56,2% dei voti mentre il Partito Democratico, ottenendo il 38,7%, accus\u00f2 le autorit\u00e0 di aver esercitato pressione sugli elettori. Nel Paese scoppiarono nuove proteste in strada: il 2 aprile 1991 a Scutari avvenne uno scontro tra la polizia e i manifestanti d'opposizione, durante il quale fu aperto il fuoco e morirono quattro attivisti del PDA.\nIl 29 aprile 1991, la nuova composizione dell'Assemblea popolare modific\u00f2 la Costituzione: il paese fu ribattezzato in Repubblica d'Albania (), furono proclamate le libert\u00e0 civili e politiche. Il 30 aprile, Ramiz Alia fu eletto dai deputati come primo presidente della Repubblica. La fazione del PLA nell'Assemblea nazionale vot\u00f2 a favore delle nuove proposte, cancellando cos\u00ec le sue precedenti posizioni.\nNel maggio del 1991, Bedri Spahiu fu il primo e unico leader comunista che si scus\u00f2 pubblicamente con il popolo albanese per i crimini commessi da lui e dal regime.\nLe proteste continuarono nel giugno 1991 con uno sciopero generale a livello nazionale, ed il presidente della Repubblica Alija ed il governo di Fatos Nano furono costretti a concordare una nuova elezione del parlamento per l'anno successivo. Il 5 giugno fu formato nuovo governo era guidato dal socialista Ylli Bufi, seguito il 10 dicembre da Vilson Ahmeti.\nTransizione verso la socialdemocrazia.\nIl 12 giugno 1991, fu organizzato un Congresso straordinario che approv\u00f2 una riforma cardinale: il Partito del Lavoro d'Albania fu ribattezzato in Partito socialista d'Albania (), abbandon\u00f2 il marxismo-leninismo e adott\u00f2 un programma affine al socialismo democratico, dichiarando il proprio impegno per i diritti umani e critic\u00f2 gli \"eccessi\" del precedente governo comunista. Ramiz Alja divenne il nuovo leader ed il premier Fatos Nano assunse ufficialmente la presidenza del partito.\nNonostante l'ideologia e il programma del partito fossero cambiate drasticamente, le figure della precedente leadership comunista erano rimaste al potere, e l'opposizione vide la trasformazione dal PLA al Partito Socialista come una manovra politica ingannevole dei comunisti al fine di mantenere il potere.\nIl 22 marzo 1992, il Partito Democratico vinse le nuove elezioni e Sali Berisha fu eletto Presidente dell'Albania, con Aleksand\u00ebr Meksi alla guida del governo. Tra il 1992 e il 1993, numerosi importanti membri dell'ex Partito del Lavoro e del contemporaneo Partito Socialista, tra cui Ramiz Alia e Nexhmije Hoxha, furono arrestati e in seguito condannati con pene detentive. Nel 1994 Alia fu condannato a nove anni di carcere per abuso di potere e violazione dei diritti dei cittadini, ma nel 1997 fu prosciolto.\nIl PSA \u00e8 diventato uno dei due principali partiti albanesi, ed \u00e8 salito al potere tra il 1997 e il 2005 per poi ritornare al governo dell'Albania nel 2013 con il premier Edi Rama.\nIdeologia.\nIl Partito del Lavoro d'Albania aveva come ideologia fondante il marxismo-leninismo e si opponeva al processo revisionista dell'operato di Stalin, considerando tale atto come anti-marxista e nocivo per il movimento comunista internazionale. Era contrario all'imperialismo, all'intromissione nelle politiche degli altri paesi e favorevole alla reciproca cooperazione internazionale. Lo scopo ultimo del Partito era quello dell'edificazione di una societ\u00e0 comunista nella quale doveva essere applicato il principio \"Ognuno secondo le sue capacit\u00e0, a ognuno secondo i suoi bisogni\". Il PLA fu promotore dell'ateismo di stato e di campagne antireligiose, in linea con i principi dell'ateismo marxista-leninista.\nPer un breve periodo il PLA appoggi\u00f2 il maoismo ma, a seguito della rottura con il Partito Comunista Cinese, abbracci\u00f2 l'hoxhaismo: tale corrente comunista prevedeva una maggior difesa dello stalinismo e una politica di maggior chiusura del paese nei confronti degli USA, della Jugoslavia, dell'Unione Sovietica e della Cina, quest'ultimi considerati come \"social-imperialisti\".\nIl Partito era inoltre contrario all'eurocomunismo proposto dai partiti comunisti di Francia, Italia e Spagna, considerati come promotori di un'ulteriore processo revisionista volto ad allontanare tali partiti dagli ideali del marxismo-leninismo.\nOrganizzazione.\nSecondo lo statuto del partito, l'organizzazione interna si basava sui principi del centralismo democratico leninista, come negli altri partiti comunisti del blocco orientale, e vi era una gerarchia d'importanza dalle sezioni locali nelle aziende fino alla direzione centrale.\nL'organo supremo era il Congresso nazionale: convocato una volta ogni 4-5 anni, i suoi delegati venivano eletti durante le conferenze regionali, distrettuali e nazionali. Il congresso discuteva le questioni generali interne, approvava i piani quinquennali, analizzava le relazioni del Comitato centrale e ne eleggeva uno nuovo.\nIl Comitato centrale comprendeva i principali funzionari dell'apparato del partito, dirigenti delle aziende statali e rappresentanti di spicco dell'intellighenzia. Il CC guidava le attivit\u00e0 del partito nel periodo tra due congressi e si riuniva circa tre volte l'anno.\nIl Politburo e il segretariato venivano eletti dal CC e guidavano di fatto l'azione di governo. Il Politburo era composto dai principali segretari del Comitato Centrale e dai ministri chiave della Repubblica Popolare (incluso il Ministro degli Interni a capo della Sigurimi). Durante le riunioni settimanali, il Politburo prendeva importanti decisioni politiche e amministrative. Gli atti del Politburo venivano automaticamente approvati dal Comitato. Il segretariato era responsabile della gestione delle attivit\u00e0 quotidiane del partito, in particolare dell'attuazione delle decisioni del Politburo, del coordinamento stato-partito e del personale attivo nell'economia.\nIl PLA pubblicava i quotidiani \"Z\u00ebri i Popullit\" (\"La voce del popolo\") e \"8 N\u00ebntori\" (\"8 novembre\"), assieme al mensile teorico \"Rruga e Partis\u00eb\" (\"La via del partito\").\nSostegno internazionale.\nLa posizione fermamente ortodossa del Partito del Lavoro d'Albania attir\u00f2 l'attenzione di molti gruppi politici comunisti in tutto il mondo, in particolare tra i maoisti delusi dal percorso intrapreso dal Partito Comunista Cinese verso la fine degli anni settanta. Numerose fazioni aderirono alla \"linea del PLA\", in particolare nel periodo 1978-1980. Tuttavia, molte di esse abbandonarono la linea hoxhaista dopo la caduta del governo socialista in Albania. Oggi, molti dei partiti politici che sostengono la linea politica del PLA sono raggruppati attorno alla Conferenza internazionale dei partiti e delle organizzazioni marxiste-leniniste.\nDurante la guerra fredda, il Partito del Lavoro d'Albania era seguito da:\nComunismo albanese dopo la fine del regime.\nLa trasformazione del Partito del Lavoro d'Albania nel Partito Socialista non fu ben accetta da molti membri rimasti fedeli all'hoxhaismo: gi\u00e0 nel 1991, l'intellettuale Hysni Miloshy cre\u00f2 l'Unione di volontari \"Enver Hoxha\" e successivamente il Partito Comunista d'Albania, al quale si un\u00ec Nexhmije Hoxha.\nIl nuovo partito comunista hoxhaista non ebbe alcuna influenza seria e il numero dei suoi sostenitori non super\u00f2 diverse migliaia di persone. Tuttavia, ha ripetutamente partecipare alle elezioni, soprattutto a livello locale. Nel 2002, alcuni membri del PCA annunciarono la rinascita del Partito del lavoro albanese. Muho Aslani si un\u00ec al nuovo PLA ma nel 2013, nonostante avesse conosciuto personalmente Enver Hoxha ed era membro del Politburo assieme a lui, fu espulso dal partito perch\u00e9 troppo conservatore e poco tollerante: infatti, il nuovo partito \u00e8 favorevole alla legalizzazione della prostituzione e al movimento LGBT in Albania. Inoltre, la leadership del partito incrimin\u00f2 la cooperazione di Aslani con l'anticomunista Sali Berisha.\nA livello internazionale, nel 1994 \u00e8 stata creata la Conferenza internazionale dei partiti e delle organizzazioni marxisti-leninisti (CIPOLM), un'organizzazione che riunisce pariti comunisti minoritari hoxhaisti e anti-revisionisti. Il Partito Comunista d'Albania rappresenta il proprio paese all'interno della CIPOLM."}
{"id": "2759964", "revid": "599013", "url": "https://it.wikipedia.org/wiki?curid=2759964", "title": "David Ben Dayan", "text": ""}
{"id": "2759965", "revid": "1566286", "url": "https://it.wikipedia.org/wiki?curid=2759965", "title": "Anna Orso", "text": "Biografia.\nLa carriera di attrice di Anna Maria Orso \u00e8 durata 50 anni. Ha recitato in numerosi film e fiction televisive, tra cui \"Io e mio figlio - Nuove storie per il commissario Vivaldi\". Il suo esordio al cinema avviene nel 1963 con il film \"Storie sulla sabbia\", diretto da Riccardo Fellini\nLa sua ultima apparizione \u00e8 stata nel film americano \"The Girl From Nagasak\u00ec\" con la regia di Michel Comte e Ayako Yoshida, che usc\u00ec postumo.\nFilmografia.\nTelevisione.\nPartecip\u00f2 inoltre ad alcune serie della rubrica pubblicitaria televisiva \"Carosello\" pubblicizzando:"}
{"id": "2759966", "revid": "1573940", "url": "https://it.wikipedia.org/wiki?curid=2759966", "title": "Ketagalan", "text": "I Ketagalan (o Ketangalan) sono un gruppo di aborigeni taiwanesi, residenti nel bacino di Taipei. La loro lingua \u00e8 attualmente estinta.\nIl 21 marzo 1996, la strada antistante la Residenza Presidenziale fu rinominata dall'allora sindaco di Taipei Chen Shui-bian da \"Via Lunga Vita a Chiang Kai-shek\" (\u4ecb\u58fd\u8def) e \"Viale Ketagalan\" (\u51f1\u9054\u683c\u862d\u5927\u9053), in onore della trib\u00f9. Inoltre, furono eliminati dalla strada i segnali che vietavano il transito di motociclette e biciclette.\nLeggenda.\nSecondo la leggenda, gli antenati del popolo Ketagalan originariamente risiedevano in un'isola lontana. Un giorno, sull'isola apparve un mostro che ogni notte arrivava nei villaggi, spaventando la gente a morte. Di comune accordo, gli abitanti dei villaggi sistemarono delle trappole tutto intorno alle loro case e ai loro campi, cos\u00ec il mostro ferito fu costretto a tornare sulle sue montagne. La pace torn\u00f2 per un po' nei villaggi, tuttavia presto il mostro guar\u00ec e riapparve e, diventato pazzo per la fame, entr\u00f2 in una delle case e uccise un bambino. Il popolo inizi\u00f2 a vivere nella paura di essere mangiato dal mostro, e nessuno osava dormire. Dopo un lungo dibattito in cui nessuno riusc\u00ec a pensare ad un modo per affrontare il mostro, il popolo Ketagalan decise di fare i bagagli e lasciare l'isola. Dopo un difficile viaggio in mare, finalmente i pellegrini videro terra ed attraccarono in un'isola, che casualmente era quella di Taiwan.Molti anni pi\u00f9 tardi, la trib\u00f9 inizi\u00f2 a crescere prepotentemente, quindi i capi decisero di escogitare un modo per dividersi. Tutti si accordarono sul fatto di tirare i rametti per decidere: le persone che avrebbero tirato via i rametti pi\u00f9 lunghi avrebbero avuto la possibilit\u00e0 di rimanere a vivere nelle fertili pianure, mentre quelli con i fuscelli pi\u00f9 corti si sarebbero trasferiti sulle montagne. Fu cos\u00ec che il popolo si divise in due trib\u00f9, una residente in pianura ed una in montagna."}
{"id": "2759973", "revid": "110157", "url": "https://it.wikipedia.org/wiki?curid=2759973", "title": "Home (Spearhead)", "text": "Home \u00e8 l'album di debutto di Michael Franti &amp; Spearhead distribuito nel Settembre del 1994 dalla Capitol Records. L'album contiene 13 tracce registrate presso lo Studio 4 di Philadelphia."}
{"id": "2759976", "revid": "287204", "url": "https://it.wikipedia.org/wiki?curid=2759976", "title": "Association Sportive Magenta", "text": "LAssociation Sportive Magenta, meglio noto come Magenta, \u00e8 una societ\u00e0 calcistica caledoniana con sede nella citt\u00e0 di Numea. Milita nella Division d'Honneur, la massima divisione del campionato della Nuova Caledonia.\nLa squadra ha partecipato per undici volte alla Coppa di Francia.\nStoria.\nOriginariamente chiamato Nickel Noum\u00e9a Sports Association (Noum\u00e9a ASLN), il club ha vissuto il suo primo periodo di gloria alla fine degli anni '60 e '70. Vincitore della Coupe de Nouvelle Cal\u00e9donie per quattro anni consecutivi tra il 1969 e il 1972, seguito da una vittoria nel 1975, la squadra fu anche finalista nel 1968, 1974, 1976 e 1977.\nSotto il nuovo nome di A.S. Magenta, il club \u00e8 gradualmente tornato alla ribalta della scena calcistica della Nuova Caledonia all'inizio degli anni '90. Finalista della Coppa nazionale nel 1991, la squadra vinse nuovamente nel 1996, seguita da una serie di sei vittorie consecutive tra il 2000 e il 2005, diventando cos\u00ec la squadra di maggior successo nella competizione.\nAS Magenta ha vinto il campionato nel 2003, 2004 e 2005. ASM \u00e8 stata anche la campionessa di The Overseas Football Cup battendo A.S. Pirae nel 2003 (2-2 nell'andata, 2-2 e ritorno, 4-3 dopo i tiri di rigore). Nella stagione 2005, AS Magenta, oltre a vincere la coppa e il campionato della Nuova Caledonia, ha raggiunto la finale della OFC Champions League nel giugno 2005 dopo aver terminato il Gruppo B al primo posto. Tuttavia, i Caledoniani si inchinarono alla squadra australiana del Sydney FC (0-2).\nNella stagione 2006 ha molto meno successo. Oltre ad essere eliminato prima delle finali della OFC Champions League, il club non \u00e8 riuscito a conquistare il titolo di campione della Nuova Caledonia per la prima volta in quattro anni, oltre a non aver vinto la Coupe de Nouvelle Cal\u00e9donie per la prima volta dal 1999.\nNella stagione 2007, sotto la guida dell'allora calciatore Andr\u00e9 Bodji, la squadra vinse il campionato per tre anni consecutivi. Dopo la vittoria del 2010, la squadra ha giocato nella Coppa di Francia 2010-2011, diventando la prima squadra della Nuova Caledonia ad aver superato il settimo round della fase preliminare, prima di essere battuta all'ottavo round dal Paris FC (4-0).\nNel novembre 2014, il club ha vinto per la nona volta la Coupe de Nouvelle Cal\u00e9donie, dopo aver battuto i rivali A.S. L\u00f6ssi 3-1, assicurandosi il suo posto nel settimo round nella Coupe de France.\nDopo essersi assicurata lo scudetto del 2015, nella stagione 2016 arriver\u00e0 il bis in campionato con anche la vittoria della Coppa nazionale e la sconfitta in semifinale in OFC Champions League. Piazzamento che verr\u00e0 replicato anche nell\u2019edizione 2017 della competizione continentale.\nNella stagione 2018 vincer\u00e0 nuovamente il titolo nazionale e la coppa, uscendo per\u00f2 nella fase a gironi della OFC Champions League.\nRaggiunger\u00e0 per la seconda volta nella sua storia la finale di OFC Champions League nella stagione 2019.\nLa finale tutta caledoniana verr\u00e0 per\u00f2 vinta dai rivali del Hiengh\u00e8ne Sport per 1 a 0.\nColori e simboli.\nColori.\nI colori della maglia del Magenta sono storicamente il giallo ed il bianco. Attualmente la prima maglia \u00e8 gialla con una banda nera, mentre la seconda \u00e8 completamente bianca.\nSimboli ufficiali.\nStemma.\nIl simbolo del Magenta \u00e8 composto da un piccolo di cervo in piedi su di un pallone.\nStrutture.\nStadio.\nLo stadio Numa Daly (fr. stade Numa-Daly) \u00e8 un impianto sportivo di Noum\u00e9a, citt\u00e0 nella collettivit\u00e0 francese d'oltremare della Nuova Caledonia.\n\u00c8 attualmente utilizzato soprattutto per le partite di calcio. Lo stadio pu\u00f2 contenere fino a 16.000 persone.\nCalciatori.\nGiocatori storici.\nIl seguente \u00e8 l'elenco dei giocatori pi\u00f9 rappresentativi nel corso della storia del club.\nPalmar\u00e8s.\nCompetizioni nazionali.\n2002-2003, 2003-2004, 2004-2005, 2007-2008, 2008-2009, 2009, 2012, 2014, 2015, 2016, 2018\n1969, 1970, 1971, 1972, 1975, 1996, 2000, 2001, 2002, 2003, 2004, 2005, 2010, 2014, 2016, 2018\nCompetizioni internazionali.\n2003, 2005\nOrganico.\nRosa 2009-2010.\nLista presentata per la partecipazione alla OFC Champions League 2009-2010."}
{"id": "2759977", "revid": "327094", "url": "https://it.wikipedia.org/wiki?curid=2759977", "title": "AS Magenta", "text": ""}
{"id": "2759978", "revid": "124842867", "url": "https://it.wikipedia.org/wiki?curid=2759978", "title": "Stazione di Gioia Tauro", "text": "La stazione di Gioia Tauro \u00e8 una delle principali stazioni della ferrovia Tirrenica Meridionale. Era punto di interscambio con le Ferrovie della Calabria.\nStoria.\nL'apertura della stazione di Gioia Tauro \u00e8 legata al completamento della tratta ferroviaria Reggio\u2013Battipaglia avvenuto in ritardo a causa del fallimento della \"Societ\u00e0 per le strade ferrate Calabro-Sicule\".\nL'incarico di proseguire i lavori venne dato dal governo alla Societ\u00e0 per le Strade Ferrate del Mediterraneo ma si dovette attendere la legge di riorganizzazione delle ferrovie e le convenzioni del 1885 (che affidarono la rete alla suddetta societ\u00e0) perch\u00e9 questi riavviassero speditamente i progetti. Tra il 1883 e il 1887 erano state attivate infatti solo le tratte Battipaglia\u2013Agropoli\u2013Castelnuovo Vallo di 50 km e Reggio Calabria\u2013Bagnara di 29 km. Nel 1887 venne completato il tracciato della ferrovia nel tratto tra Nicotera e Gioia Tauro con la costruzione di una stazione provvisoria e nel 1888 la stazione fu congiunta a Bagnara. Solo nel 1895, dopo 20 anni di lavori, la ferrovia tirrenica Battipaglia\u2013Paola\u2013Reggio Calabria veniva interamente completata e Gioia Tauro ebbe la sua stazione collegata alla rete nazionale.\nPrima ancora del completamento della rete a scartamento normale, varie istanze territoriali del \"Taurense\" avevano richiesto, in base alla Legge Baccarini, la costruzione di una ferrovia a scartamento ridotto per l'interno ma soltanto negli anni tra il 1917 ed il 1928 la stazione si arricch\u00ec delle due direttrici per Sinopoli e Cinquefrondi con un terminal adiacente al primo binario a cui fa capo la stazione delle Ferrovie della Calabria (un tempo Mediterranea Calabro Lucane).\nNegli anni sessanta, in seguito all'esecuzione del raddoppio dei binari venne ricostruito anche il fabbricato di stazione ed ampliato il piazzale binari.\nCaratteristiche.\nLa stazione consta di 6 binari di cui 4 atti al servizio viaggiatori con pensiline, sottopassaggi e due ascensori per i disabili. La stazione aveva nel passato un consistente volume commerciale di legname, olio e prodotti agricoli.\nLa stazione \u00e8 sede di traffico viaggiatori anche in funzione del servizio ferroviario suburbano \"TreBUS\"; l'interscambio con i treni delle ex Ferrovie Calabro Lucane, nell'adiacente stazione, verso le due direttrici di Sinopoli e di Cinquefrondi non avviene pi\u00f9 in seguito alla sospensione del servizio ferroviario delle due direttrici.\nMovimento.\nTrasporto nazionale.\nLa stazione \u00e8 servita da treni InterCity, InterCity Notte e Frecciargento, che collegano lo scalo con Lamezia Terme, Paola, Sapri, Salerno, Napoli, Roma, Firenze, Bologna, Milano, Torino, Villa San Giovanni, Reggio Calabria e Sicilia.\nI treni InterCity e InterCity Notte vengono effettuati con locomotive E.401, E.402B, E.403 con carrozze UIC-Z + semipilota di seconda classe e Gran Confort di prima classe.\nI treni Frecciargento vengono effettuati con elettrotreni ETR 485.\nTrasporto regionale.\nLa stazione \u00e8 servita da treni Regionali che collegano Gioia Tauro con:\nI treni del trasporto regionale vengono effettuati con E.464 con carrozze UIC-X restaurate + carrozze semipilota, carrozze piano ribassato + carrozze semipilota, carrozze MDVC, carrozze MDVE + carrozze semipilota, miste di prima e seconda classe. Inoltre vengono utilizzati i treni Minuetto ALe 501/502.\nServizi.\nAl 2018 la stazione dispone di:"}
{"id": "2759983", "revid": "633110", "url": "https://it.wikipedia.org/wiki?curid=2759983", "title": "Giovanni Mariga", "text": "Era figlio di Antonio e Carolina Bettella. Diverse fonti anarchiche e/o liberalsocialiste sostengono che a Giovanni Mariga fu assegnata la Medaglia d'Oro al valore militare per il suo valore e coraggio durante le azioni partigiane ma che egli, coerentemente con le sue idee, la rifiut\u00f2. Il \"Dizionario Biografico degli Anarchici Italiani\" sostiene che la Medaglia di Bronzo al valore militare, pur non essendo mai stata sollecitata da Mariga, non gli fu assegnata perch\u00e9 nel contempo era stato condannato all'ergastolo per aver partecipato all'uccisione di un ex federale fascista. A tale uccisione egli si dichiar\u00f2 sempre estraneo durante i vari gradi di giudizio nel processo che segu\u00ec.\nBiografia.\nLa Grande guerra e il primo dopoguerra.\nDurante la Prima guerra mondiale Mariga partecip\u00f2 alla battaglia di Vittorio Veneto ed ai combattimenti in Trentino. Durante il conflitto cominci\u00f2 ad interessarsi di politica e ad avvicinarsi all'anarchismo:\nTerminata la guerra, Mariga torn\u00f2 a Padova e fece amicizia con un cameriere triestino che lo introdusse viepi\u00f9 nell'ideologia anarchica. Giovanni Mariga fece la sua scelta di vita divenendo un militante anarchico e partecipando a numerose azioni contro i fascisti. Questi ultimi lo rinchiusero in carcere, dove rimase fino al 1943, per circa quindici anni.\nLa Seconda guerra mondiale e la lotta partigiana.\nIn Lunigiana e nel Carrarese le varie forze antifasciste, riuscendo a mettere in secondo piano le proprie divergenze, soprattutto fra comunisti ed anarchici (causate dai tragici fatti di maggio a Barcellona nella guerra di Spagna), si unificarono nella comune lotta contro i nazi-fascisti. Tale politica non venne attuata in altre aree della penisola italiana. Un altro esempio, pur contraddittorio, di unificazione delle forze antifasciste, si ebbe nella XIII zona operativa del piacentino, di cui Emilio Canzi, il notissimo \"colonnello anarchico\", ebbe il comando. Incarcerato momentaneamente dai comunisti filostalinisti, fu presto reintegrato nel suo ruolo. Nelle zone in cui gli antifascisti di varie tendenze operarono in sintonia, si ebbero casi di anarchici posti al comando di brigate composte in massima parte o esclusivamente da comunisti e viceversa. Indicativo a tale proposito quanto accadde a Ugo Mazzucchelli, anarchico collegato al CLN e successivamente massimo dirigente locale dell'ANPI, di tendenza socialcomunista.\nGli anni della Resistenza.\nGiovanni Mariga torn\u00f2 in libert\u00e0 nel giugno 1944, dopo una nuova, anche se breve, detenzione nel carcere di Massa. Si arruol\u00f2 e combatt\u00e9 nella Brigata Elio Wockievic, formazione legata alla Brigata Lunense, formata in gran parte da anarchici. Mariga divenne ben presto vice comandante di brigata col nome di battaglia di \"Padovan\". In seguito pass\u00f2 alla Brigata Garibaldi di Carrara, comandata da \"Memo\". Nella stessa zona le brigate anarchiche erano assai numerose: oltre alle gi\u00e0 citate, erano presenti sul territorio anche il battaglione Lucetti e la \"Brigata anarchica Michele Schirru\", che agivano frequentemente di concerto. Nella stessa Brigata Lunense combatteva come comandante di sezione un altro anarchico, Sergio Ravenna.\nDopo il 4 gennaio 1945, Mariga pass\u00f2 la Linea Gotica ed entr\u00f2 nella \"Special Force\" di Firenze, militando nella formazione di sabotatori \"Tullio\". Partecip\u00f2 a numerose azioni antifasciste, tra cui quella dell'8 novembre 1944 a Carrara (in tale azione furono uccise una spia e numerosi militari tedeschi):\nUn eroe della Resistenza.\nRiportiamo alcune azioni di Mariga e della brigata partigiana di cui fu vicecomandante: nel giugno del 1944 la brigata \"Elio\" sferr\u00f2 un attacco al carcere di Massa e liber\u00f2 oltre cinquanta reclusi, tra cui Belgrado Pedrini, Giovanni Zava e Gino Giorgi. Tre mesi dopo, Elio e \"Padovan\" (nome di battaglia di Giovanni Mariga), travestiti da militari tedeschi, bloccarono una colonna di camion nazisti che transitavano sulla via Aurelia. Molti militari germanici vennero disarmati e furono liberati i loro prigionieri, fra cui un prete. Il travestimento dei partigiani ingener\u00f2 confusione fra i tedeschi, i quali, non capendo pi\u00f9 quali erano i veri e i finti commilitoni, si spararono fra di loro, mentre i partigiani e i prigionieri si poterono mettere in salvo indisturbati.\nDopo la liberazione di Carrara, \"Padovan\" e la propria brigata precedettero gli Alleati nella liberazione di Sarzana e di La Spezia e fecero prigionieri 125 soldati tedeschi.\nLe azioni portate avanti da \"Padovan\" e compagni furono possibili anche grazie ad un cospicuo armamento, frutto soprattutto dei molti furti compiuti ai danni dei [\nnazifascisti, armi di cui lo stesso Elio forn\u00ec inventario:\nIl secondo dopoguerra.\nMentre personaggi come Mario Roatta riuscivano a sfuggire attraverso cavilli legali ed amnistie a condanne a morte per crimini di guerra commessi in Jugoslavia, risulta emblematico quanto accadde sia a Giovanni Mariga che a Belgrado Pedrini. Il loro \"iter\" giudiziario ricorda quello dell'ex-comandante comunista Francesco Moranino, con la differenza che attorno a Mariga e Pedrini non si scaten\u00f2 la battaglia politica che si svolse in occasione del \"caso\" Moranino. Come Belgrado Pedrini, Giovanni Mariga fu arrestato nell'immediato dopoguerra e venne accusato con altri quattro compagni anarchici di aver giustiziato un ex segretario fascista di Santo Stefano di Magra. Processato e condannato prima a 20 anni di carcere e poi all'ergastolo in appello, Mariga si dichiar\u00f2 sempre estraneo ai fatti imputatigli e, dopo 22 anni di carcere, Sandro Pertini, fra i pi\u00f9 noti comandanti partigiani socialisti ed allora presidente della Camera dei deputati, si adoper\u00f2 per fargli ottenere la grazia.\nGiovanni Mariga torn\u00f2 a Carrara con Belgrado Pedrini, Giovanni Zava e Sergio Ravenna, fond\u00f2 il \"circolo anarchico Bruno Filippi\" e prosegu\u00ec la sua azione di militanza anarchica.\nMor\u00ec in un incidente stradale nel novembre 1979."}
{"id": "2759987", "revid": "767487", "url": "https://it.wikipedia.org/wiki?curid=2759987", "title": "Maglia rossa", "text": "La maglia rossa \u00e8 la maglia che in alcune corse a tappe di ciclismo su strada viene indossata dal leader di una determinata classifica. Le pi\u00f9 note maglie rosse sono quelle della Vuelta a Espa\u00f1a, dove identifica il \"leader\" della classifica generale, e fino al 2016 del Giro d'Italia, dove distingue il primo nella graduatoria a punti."}
{"id": "2759988", "revid": "62748", "url": "https://it.wikipedia.org/wiki?curid=2759988", "title": "Duca in Baviera", "text": "Duca in Baviera (tedesco: \"Herzog in Bayern\") era il titolo usato tra gli altri dai Wittelsbach duchi del Palatinato-Zweibr\u00fccken e linee collaterali discendente da loro. Cos\u00ec si legge per esempio il titolo completo di Carlo I del Palatinato-Zweibr\u00fccken-Birkenfeld e patriarca del Casato del Palatinato-Birkenfeld: \"Conte Palatino del Reno, Duca in Baviera Conte di Veldenz e Sponheim\".\nIl titolo crebbe di importanza cos\u00ec come accordato nel 1799 - ora con il titolo di Altezza Reale - per Guglielmo, Conte Palatino di Zweibr\u00fccken-Birkenfeld-Gelnhausen ed i suoi discendenti che fondava un ramo cadetto del Casato dei Wittelsbach, che era stata la casa regnante di Baviera dal 1180. Il titolo di Duca \"di\" Baviera era stato usato dai governanti della Baviera dal 907 fino a quando la Baviera fu elevata allo status di Elettorato del Sacro Romano Impero nel 1623 (con alcune interruzioni quando la Baviera fu suddivisa:vedi Elenco dei reggenti di Baviera)\nIl 16 febbraio 1799 il capo del Casato dei Wittelsbach Carlo Teodoro, Elettore di Baviera mor\u00ec. Al momento c'erano due rami superstiti della famiglia Wittelsbach: Zweibr\u00fccken, con a capo il Duca Massimiliano Giuseppe e Birkenfeld guidata dal Conte Palatino Guglielmo. Massimiliano Giuseppe eredit\u00f2 il titolo di Carlo Teodoro di Elettore di Baviera, mentre Guglielmo fu compensato con il titolo di Duca \"in\" Baviera. La forma di Duca in Baviera fu scelta perch\u00e9 nel 1506 era stata costituita una primogenitura nel Casato di Wittelsbach con la conseguenza che vi fosse un solo di Duca \"di\" Baviera nel tempo.\nNel 1965 c'erano solo due membri maschi della famiglia, il duca Luigi Guglielmo in Baviera e suo cugino il duca Luitpoldo; entrambi anziani e senza figli. Il 18 marzo 1965 il duca Luigi Guglielmo adott\u00f2 il principe Max di Baviera il secondogenito di Alberto Leopoldo di Baviera e nipote di Maria Gabriella in Baviera sorella di Ludovico Guglielmo. Da questo punto in poi Max ha usato il cognome di \"Herzog in Bayern\" al posto del cognome \"Prinz von Bayern\". Max ha cinque figlie tutte nate con il cognome \"Herzogin in Bayern\".\nAntenati.\nGuglielmo, il primo Duca in Baviera, era un discendente del ramo \"Palatinato-Zweibr\u00fccken-Birkenfeld-Gelnhausen\". I suoi antenati furono:\nDuchi in Baviera.\nSe consideriamo il 1799 come l'inizio di una casata distinta, i capi sono stati:\nI membri della famiglia hanno usato il titolo di Duca e Duchessa in Baviera, con il trattamento di Altezza Reale.\nDimore.\nNel 1813 il Duca Guglielmo in Baviera acquist\u00f2 un ex monastero dopo la sua secolarizzazione, la francone Abbazia di Banz. Suo nipote il Duca Massimiliano Giuseppe in Baviera acquist\u00f2 il Castello di Possenhofen sul Lago di Starnberg che divenne la sua principale residenza e dove i suoi figli, in particolare la futura Imperatrice Elisabetta d'Austria, Regina d'Ungheria (\"Sissi\"), furono allevati. Nel 1838 egli acquist\u00f2 il Castello di Unterwittelsbach (oggi ospita un museo di \"Sissi\") nei pressi del sito di Burg Wittelsbach, la sede ancestrale del Casato di Wittelsbach. Sua moglie, la Principessa Ludovica di Baviera, figlia del Re Massimiliano I Giuseppe di Baviera, eredit\u00e0 l'alto bavarese Abbazia di Tegernsee, acquistata nel 1817 da Re Massimiliano I Giuseppe, insieme alla vicina Kreuth. \nLuitpold Emanuel in Bavaria (1890-1973), l'ultima prole del ramo minore \"in Baviera\", vendette Possenhofen e Schloss Biederstein a Monaco al fine di finanziare il suo tardo romantico castello di Ringberg. Suo cugino il Duca Luigi Guglielmo in Baviera, anch'egli senza figli, nel 1965 adott\u00f2 il nipote di sua sorella Maria Gabriella, il Principe Max Emanuel di Baviera del ramo maggiore, che eredit\u00f2 le propriet\u00e0 a Banz, Tegernsee e Kreuth da suo zio e, dal lato di suo padre, il \"Castello di Wildenwart\" nei pressi du Frasdorf, che nel 1862 erano stati acquistati da Francesco V, Duca di Modena che le lasci\u00f2 a sua nipote, la regina bavarese Maria Teresa."}
{"id": "2759993", "revid": "62004", "url": "https://it.wikipedia.org/wiki?curid=2759993", "title": "Maglia rosso passione", "text": ""}
{"id": "2760009", "revid": "76963", "url": "https://it.wikipedia.org/wiki?curid=2760009", "title": "Albert Pick", "text": "Un autore riconosciuto a livello internazionale specializzato in materia di cartamoneta, Pick ha scritto il primo catalogo moderno di banconote nel 1974, ed \u00e8 ampiamente ritenuto come colui che ha creato il volto moderno del collezionismo di banconote.\nIl suo Standard Catalog of World Paper Money \u00e8 il riferimento standard mondiale per il collezionismo di banconote.\nBiografia.\nPick inizi\u00f2 nel 1930 una raccolta di banconote e di Notgeld. In seguito ha studiato filosofia, letteratura e storia, e dal 1964, ha lavorato come dirigente di una casa editrice prima di dedicarsi alla notafilia, lo studio della cartamoneta, e di diventare un esperto riconosciuto.\nQuando la raccolta la sua collezione privata di (a quel tempo) 180.000 banconote divenne troppo vasta per un collezionista privato, la collezione di Pick fu accettata dalla Bayerische Hypotheken- und Wechselbank (ora HypoVereinsbank). Pick continu\u00f2 ad ampliare la raccolta tra il 1964 e il 1985, come curatore al servizio della banca.\nAlbert ha dato il suo nome al sistema dei numeri Pick, con cui i collezionisti possono chiaramente individuare e catalogare ogni tipo di banconota.\nOltre al suo noto \"Standard Catalog of World Paper Money\", Pick ha pubblicato numerosi libri all'estero e ha ricevuto numerosi premi e riconoscimenti internazionali per le sue pubblicazioni.\n\u00c8 morto il 22 novembre 2015 nella sua casa di Garmisch, in Baviera."}
{"id": "2760015", "revid": "383359", "url": "https://it.wikipedia.org/wiki?curid=2760015", "title": "Shock Value 2", "text": ""}
{"id": "2760016", "revid": "83531", "url": "https://it.wikipedia.org/wiki?curid=2760016", "title": "Giro di Svizzera 1934", "text": "Il Giro di Svizzera 1934, seconda edizione della corsa, si svolse dal 25 agosto al 1\u00ba settembre 1934 e affront\u00f2 un percorso totale di 1 474,5\u00a0km con partenza e arrivo dalla citt\u00e0 di Zurigo. Il corridore tedesco Ludwig Geyer si aggiudic\u00f2 la corsa concludendo in 45h04'13\".\nAl via si presentarono 56 atleti. I ciclisti arrivati al traguardo finale furono 38, mentre 18 si ritirarono, con una percentuale di arrivi pari al 65%."}
{"id": "2760018", "revid": "292162", "url": "https://it.wikipedia.org/wiki?curid=2760018", "title": "Ciminna", "text": "Ciminna (\"\u010ciminna\" in ) \u00e8 un comune italiano di abitanti della citt\u00e0 metropolitana di Palermo in Sicilia.\nOrigini del nome.\nVito Graziano, studioso locale, nel 1911 affermava che \u00abla parola \"Ciminna\" sembra che essa sia proveniente dalla lingua araba, dove si trova l'aggettivo \"soem\u00ecn\" che significa 'pingue, grasso' parlandosi di terreno e nel femminile \"scem\u00ecna(t)\", che dal popolo si pronunzia \"soem\u00ecna\". Questo significato della voce araba troverebbe la sua spiegazione nella fertilit\u00e0 del suolo, che fu dimostrata nel primo capitele e merit\u00f2 al Comune il titolo di \"ubertoso\"\u00bb.\nStoria.\nIl toponimo \"Chiminna\" compare per le prime volte in documenti scritti in greco del 1098, 1123, 1176 alludenti ad un centro abitato che con molta probabilit\u00e0 si trova in contrada \"Cernuta\", e che intorno al 1230 si spost\u00f2 per cause che si ignorano sull'attuale sito, in prossimit\u00e0 di un castello esistente sul colle \"Santa Anania\". Nel Trecento sotto la signoria di Matteo Sclafani \u00e8 citata come \"Terra\" (cittadina). Intorno al 1490 il centro abitato si trovava in parte diroccato a causa delle frane, e ci\u00f2 caus\u00f2 nel corso del Cinquecento un notevole sviluppo edilizio verso occidente. Tra il '400 e il '600 furono eretti numerose chiese e conventi dotate di numerose e preziose opere d'arte, che fecero meritare al paese l'appellativo di \"Palermu lu nicu\". Nell'Ottocento i ciminnesi parteciparono numerosi ai moti risorgimentali e antiborbonici. L'emigrazione degli inizi del Novecento port\u00f2 ad un primo spopolamento del paese e fino agli anni cinquanta era sede della Pretura, del Carcere, dell'Ufficio imposte, dell'Ufficio registro.\nMonumenti e luoghi d'interesse.\nArchitetture religiose trasformate o distrutte.\nFra le varie chiese di Ciminna scomparse o adibite nei secoli ad altri utilizzi si ricordano:\nCultura.\nCinema.\nLa Chiesa Madre e alcuni luoghi del paese, sia dentro che fuori dall'abitato, sono stati scelti da Luchino Visconti per girare alcune scene del film \"Il Gattopardo\": il ringraziamento in chiesa dopo l'arrivo a Donnafugata, le scene di caccia, la partenza del principe Chevalley. Per l'occasione il paese fu trasformato in set cinematografico; in piazza Matrice fu costruita la facciata del palazzo dei Salina, in cartapesta davanti alle abitazioni esistenti e numerosi furono gli abitanti coinvolti come comparse.\nInoltre la chiesetta di San Vito venne utilizzata per girare una scena nel film \"Baar\u00eca\", di Giuseppe Tornatore.\nInfrastrutture e trasporti.\nIl Comune \u00e8 interessato dalle seguenti direttrici stradali:\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune.\nGemellaggi.\nFa parte del triplice gemellaggio che lega anche Ventimiglia di Sicilia e Baucina a comuni francesi della Bretagna, rispettivamente Bohars e Guilers.\nSport.\nCalcio.\nLa principale squadra di calcio della citt\u00e0 \u00e8 l\"'A.C.D. Ciminna 1977\" che milita nel girone B siciliano di 1\u00aa Categoria. \u00c8 nata nel 1977."}
{"id": "2760025", "revid": "235890", "url": "https://it.wikipedia.org/wiki?curid=2760025", "title": "Spazio reciproco", "text": ""}
{"id": "2760030", "revid": "574302", "url": "https://it.wikipedia.org/wiki?curid=2760030", "title": "Repubblica Democratica del Congo ai Giochi olimpici", "text": "La Repubblica Democratica del Congo ha partecipato per la prima volta ai Giochi olimpici nel 1968. Dal 1984 al 1996 gareggi\u00f2 come Zaire.\nGli atleti congolesi non hanno mai vinto medaglie ai Giochi olimpici estivi e non hanno mai partecipato ai Giochi olimpici invernali. \nIl Comitato Olimpico Congolese, creato nel 1963, venne riconosciuto dal CIO nel 1968."}
{"id": "2760049", "revid": "438678", "url": "https://it.wikipedia.org/wiki?curid=2760049", "title": "Sovvenzionamento Nazionale per le Arti e la Ricerca", "text": ""}
{"id": "2760052", "revid": "438678", "url": "https://it.wikipedia.org/wiki?curid=2760052", "title": "Sovvenzionamento Nazionale per le Arti", "text": ""}
{"id": "2760056", "revid": "287204", "url": "https://it.wikipedia.org/wiki?curid=2760056", "title": "Imset", "text": "Imset \u00e8 una divinit\u00e0 egizia appartenente alla religione dell'antico Egitto. Era uno dei quattro figli di Horo dalla testa umana. Era un dio funerario, rappresentato sul vaso canopo contenente il fegato. Era posto sotto la protezione di Iside."}
{"id": "2760066", "revid": "154893", "url": "https://it.wikipedia.org/wiki?curid=2760066", "title": "Lista di cosmonauti", "text": ""}
{"id": "2760069", "revid": "104458", "url": "https://it.wikipedia.org/wiki?curid=2760069", "title": "Brigitte Habersatter-Totschnig", "text": ""}
{"id": "2760072", "revid": "467420", "url": "https://it.wikipedia.org/wiki?curid=2760072", "title": "Costa d'Avorio ai Giochi olimpici", "text": "La Costa d'Avorio ha partecipato per la prima volta ai Giochi olimpici nel 1964. Non ha mai partecipato ai Giochi olimpici invernali.\nLa prima medaglia olimpica per la Costa d'Avorio fu vinta a quando Gabriel Tiacoh vinse una medaglia d'argento. La prima medaglia d'oro giunse a grazie a Cheick Sallah Ciss\u00e9 nel Taekwondo. Nella stessa edizione fu vinta anche la prima medaglia femminile, ancora nel Taekwondo da Ruth Gbagbi che si ripeter\u00e0 ai successivi Giochi olimpici di Tokyo.\nIl Comitato Olimpico Nazionale della Costa d'Avorio, creato nel 1962, venne riconosciuto dal CIO nel 1963."}
{"id": "2760077", "revid": "648716", "url": "https://it.wikipedia.org/wiki?curid=2760077", "title": "Spettroscopia M\u00f6ssbauer", "text": "La spettroscopia M\u00f6ssbauer \u00e8 una tecnica spettroscopica basata sull'assorbimento ed emissione risonante di raggi gamma nei solidi.\nCon i raggi gamma, a differenza degli altri fotoni meno energetici, si verifica solitamente un problema: l'atomo che emette il fotone \"rincula\" in maniera non trascurabile, assorbendo cos\u00ec una fetta di energia dal fotone stesso il quale, di conseguenza, non ha pi\u00f9 la stessa frequenza di prima e non \u00e8 in grado di effettuare risonanza con un altro atomo analogo.\nCome prima soluzione a questo problema si era ottenuta la risonanza disponendo la sostanza emettitrice sopra un cilindro ruotante ad alta velocit\u00e0, cos\u00ec da compensare il suddetto rinculo. Ma successivamente l'assorbimento ed emissione risonante furono osservati per la prima volta da Rudolf M\u00f6ssbauer nel 1957 su materiali che avevano una struttura cristallina tale da distribuire il rinculo stesso su molti pi\u00f9 atomi riducendo cos\u00ec la perdita di energia del fotone gamma: tale fenomeno \u00e8 stato chiamato appunto effetto M\u00f6ssbauer. \nLa spettroscopia M\u00f6ssbauer \u00e8 simile alla spettroscopia NMR in quanto si basa su transizioni nucleari ed \u00e8 perci\u00f2 sensibile alle simili interazioni elettrone-nucleo che causano lo spostamento chimico nella NMR. Inoltre, a causa dell'elevata energia e delle ampiezze estremamente strette delle linee dei raggi gamma, \u00e8 una delle tecniche pi\u00f9 sensibili in termini di risoluzione energetica avendo la capacit\u00e0 di rilevare cambiamenti di appena 1 parte per 1011.\nTrova svariate applicazioni nel campo della chimica inorganica. La tecnica si \u00e8 dimostrata utile anche in ambito geochimico per l'identificazione dei minerali contenenti ferro. In particolare \u00e8 stata utilizzata per studiare le meteoriti e le rocce lunari ed \u00e8 stata utilizzata persino dalla NASA su Marte.\nMetodo tipico.\nNella sua forma pi\u00f9 comune, la spettroscopia di assorbimento M\u00f6ssbauer, un campione solido \u00e8 esposto a un raggio di radiazione gamma, e un rivelatore misura l'intensit\u00e0 del raggio trasmesso attraverso il campione. Gli atomi nella fonte che emette i raggi gamma devono essere lo stesso isotopo presente nel campione sottoposto ad analisi. In accordo con l'effetto M\u00f6ssbauer, una frazione significativa (data dal fattore Lamb-M\u00f6ssbauer) di raggi gamma emessi non perder\u00e0 energia a causa del rinculo e quindi avr\u00e0 approssimativamente l'energia giusta per essere assorbita dagli atomi target, le sole differenze attribuibili all'ambiente chimico del target, che rappresenta ci\u00f2 che si desidera osservare. L'energia dei raggi gamma della fonte viene variata attraverso l'effetto Doppler accelerando la fonte attraverso un intervallo di velocit\u00e0 con un motore lineare. Un intervallo tipico di velocit\u00e0 per 57Fe pu\u00f2 essere ().\nNegli spettri risultanti, l'intensit\u00e0 dei raggi gamma viene riportata in funzione della velocit\u00e0 della fonte. Alle velocit\u00e0 corrispondenti ai livelli energetici di risonanza del campione, alcuni dei raggi gamma sono assorbiti, causando una diminuzione dell'intensit\u00e0 misurata e un corrispondente picco nello spettro. Il numero, posizione, e intensit\u00e0 dei picchi fornisce informazioni sull'ambiente chimico dei nuclei assorbenti e pu\u00f2 essere utilizzato per caratterizzare il campione.\nUna maggiore limitazione della spettroscopia M\u00f6ssbauer \u00e8 trovare la disponibilit\u00e0 di una opportuna fonte di raggi gamma. Solitamente, questa consiste in un elemento radioattivo che decade producendo l'isotopo desiderato. Per esempio, la fonte per 57Fe consiste nel 57Co che, per cattura elettronica, produce uno stato eccitato di 57Fe e successivamente decade allo stato fondamentale emettendo la radiazione gamma desiderata. Idealmente il progenitore avr\u00e0 una emivita sufficientemente lunga da renderlo utilizzabile, ma avr\u00e0 anche un tasso di decadimento sufficiente a fornire l'intensit\u00e0 necessaria della radiazione. Ancora, l'energia dei raggi gamma dovrebbe essere relativamente bassa, altrimenti il sistema avr\u00e0 una bassa frazione di libero rinculo risultante in uno scarso rapporto segnale/rumore e richiedendo lunghi tempi di raccolta. La tavola periodica sotto riportata indica gli elementi che possiedono un isotopo disponibile per la spettroscopia M\u00f6ssbauer. Di questi, 57Fe \u00e8 di gran lunga l'elemento pi\u00f9 comunemente studiato utilizzando questa tecnica, sebbene 129I, 119Sn e 121Sb siano anche frequentemente studiati.\nAnalisi degli spettri M\u00f6ssbauer.\nCome descritto sopra, la spettroscopia M\u00f6ssbauer possiede una risoluzione energetica estremamente fine e pu\u00f2 rilevare persino deboli cambiamenti nell'ambiente nucleare degli atomi oggetto di indagine. Tipicamente, sono osservabili tre tipi di interazioni nucleari, lo spostamento isomerico (o spostamento chimico), lo splitting di quadrupolo e lo splitting iperfine (dovuto allo splitting Zeeman causato dai campi magnetici atomici):\nI tre parametri M\u00f6ssbauer, spostamento isomerico, splitting di quadrupolo, e splitting iperfine, possono essere spesso utilizzati per identificare un particolare composto. Un grande banca dati che include la maggior parte dei parametri M\u00f6ssbauer pubblicati disponibili in letteratura \u00e8 fornita dal M\u00f6ssbauer Effect Data Center. In alcuni casi, un composto pu\u00f2 avere pi\u00f9 di un tipo di sito che gli atomi rilevanti occupano. In tali casi, dato che ciascun sito possiede un ambiente univoco avr\u00e0 sempre il suo caratteristico insieme di picchi. Per esempio, l'ematite (Fe2O3) contiene due siti univoci per gli atomi di ferro e lo spettro corrispondente mostra dodici picchi, sei corrispondenti a ciascun tipo di sito. Perci\u00f2, l'ematite ha anche due insiemi di parametri M\u00f6ssbauer, uno per ciascun sito.\nOltre alla identificazione, le relative intensit\u00e0 dei vari picchi riflettono le relative concentrazioni dei composti presenti nel campione e possono essere utilizzate per l'analisi semi-quantitativa. Inoltre, dato che i fenomeni ferromagnetici dipendono dalle dimensioni, in alcuni casi gli spettri possono fornire indicazioni sulla dimensione del cristallite e sulla struttura dei grani di un materiale."}
{"id": "2760078", "revid": "767487", "url": "https://it.wikipedia.org/wiki?curid=2760078", "title": "Superman Tonight", "text": "Superman Tonight \u00e8 un singolo della rock-band statunitense Bon Jovi. Il brano \u00e8 stato scritto da Jon Bon Jovi, Richie Sambora e Billy Falcon.\n\u00c8 il secondo singolo tratto dall'album \"The Circle\". Il singolo \u00e8 stato pubblicato in Germania il 22 gennaio 2010 e nel Regno Unito il 24 gennaio 2010.\nIl 12 dicembre 2009 i Bon Jovi suonarono \"Superman Tonight\" al \"Saturday Night Live\"."}
{"id": "2760079", "revid": "1543377", "url": "https://it.wikipedia.org/wiki?curid=2760079", "title": "Andorra ai Giochi olimpici", "text": "Andorra ha partecipato per la prima volta ai Giochi olimpici di Montr\u00e9al 1976, anno in cui partecip\u00f2 sia alle Olimpiadi estive che a quelle invernali; da allora ha partecipato a tutte le edizioni dei giochi.\nI suoi atleti non hanno mai vinto medaglie.\nIl Comitato Olimpico Andorrano, fondato nel 1971, \u00e8 stato riconosciuto dal CIO nel 1975."}
{"id": "2760087", "revid": "1442080", "url": "https://it.wikipedia.org/wiki?curid=2760087", "title": "Campo Regio", "text": "Il biotopo Campo Regio \u00e8 collocato nella pianura costiera fra i fiumi Osa a nord e Albegna a sud, a circa 20 km a sud di Grosseto, nei pressi di Fonteblanda, nel comune di Orbetello. \nL'area rientra nel sito di interesse regionale (SIR) B20 \u201cCampo Regio\u201d (IT51A0101) di 262,67 ha, ma non rientra nella Rete Natura 2000 ed in aree protette.\nSIR.\nIl sistema di dune e interdune fossili costituisce un'emergenza geomorfologica. Il sito rappresenta un esempio di area planiziale naturale relitta in un contesto agricolo. \nI principali elementi di criticit\u00e0 interni al sito sono: \nI principali elementi di criticit\u00e0 esterni al sito sono:\nLe principali misure di conservazione da adottare sono:\nIndicazioni per le misure di conservazione: \nTerritorio.\nEsso dista dalla linea di costa circa 1,5 km ed ha una superficie di circa 20 ha. Il biotopo di Campo Regio \u00e8 un lembo di area umida sublitoranea in cui sono ancora conservati piccoli nuclei di quelle selve termo-igrofile planiziali che rappresentano la vegetazione spontanea \u201cclimax\u201d delle pianure costiere maremmane con falda freatica elevata e originariamente soggette ad allagamento . \nNonostante la piccola estensione ed il completo accerchiamento da parte delle aree coltivate, in esso sopravvivono specie vegetali di ambienti umidi in via di progressiva rarefazione. \nAlcune di esse compaiono nelle liste rosse regionali e in quelle della legge toscana sulla flora protetta. \nL'area di Campo Regio insiste su una pianura litoranea formata dai sedimenti fluviali portati dai fiumi Albegna e Osa, che sfociano poco a sud e immediatamente a nord, rispettivamente, del biotopo. In questo tratto la linea costiera ha subito notevoli variazioni, anche in tempi storici, ed ha lasciato evidenti tracce di una passata posizione pi\u00f9 interna proprio nell'area di Campo Regio dove sono ancora presenti cordoni dunali \u201cfossili\u201d di materiale sabbioso. \nAl di fuori del biotopo le prolungate ed estese lavorazioni del terreno per fini agricoli hanno completamente cancellato dalla pianura questa \u201cmemoria\u201d geomorfologica. I cordoni dunali fossili rappresentano un habitat pi\u00f9 asciutto rispetto alle bassure umide interposte fra di essi, contribuendo quindi ad aumentare la diversit\u00e0 ecologica del sito. \nClimaticamente, l'area ricade pienamente nel tipo mediterraneo, con precipitazioni medie annue di poco superiori ai 600 mm e temperature intorno ai 15 \u00b0C. L'umidit\u00e0 del terreno \u00e8 comunque assicurata dal prolungato ristagno idrico e dalla presenza di una falda freatica elevata.\nGeomorfologia.\nLa tipologia ambientale prevalente nel SIR \u00e8 data dall'area di pianura con seminativi e incolti, caratterizzata da un fitto reticolo di siepi e alberature e da un sistema di dune fossili e depressioni umide, allagate stagionalmente o in modo permanente, con formazioni di elofite e boschi ripariali e mesoigrofili. Il sito rappresenta uno degli ultimi rarissimi lembi relitti della vegetazione decidua subcostiera delle pianure maremmane con carattere caldo umido, dominata da \"Fraxinus oxycarpa\" e \"Ulmus minor\". I boschi, frequentemente allagati, presentano aree acquitrinose ad elevata ricchezza floristica. \nFlora.\nA Campo Regio sono presenti residui di boschi a carattere termofilo ed igrofilo, dominati dal frassino meridionale (\"Fraxinus oxycarpa\") e dall'olmo campestre (\"Ulmus minor\"), due specie forestali tipiche di ambienti planiziali umidi. \nAd esse si associano altri alberi minori, come l'acero campestre o pi\u00f9 raramente l'ontano nero (\"Alnus glutinosa\"). \nL'associazione di riferimento \u00e8 Alno-Fraxinetum oxycarpae. \nNel sottobosco \u00e8 sviluppata una rigogliosa flora erbacea con Cyperaceae, Poaceae e numerose altre specie, come ad esempio il vistoso giglio d'acqua (\"Iris pseudacorus\"). \nData la scarsa \u201cprofondit\u00e0\u201d dei nuclei di bosco in essi entrano anche specie vegetali che irradiano dai vicini campi coltivati. \nSono anche presenti piccoli lembi di fruticeti sclerofillici a fillirea, lentisco e alaterno (ordine Quercion ilicis), che colonizzano i cordoni dunali fossili lievemente rilevati. Essi rappresentano la tipica espressione del clima mediterraneo laddove la falda freatica non arriva a mitigare l'azione determinante dell'aridit\u00e0 estiva. \nI nuclei di bosco sono intercalati a lamineti igrofili e subalofili di giunchi (\"Juncus maritimus\", \"J. acutus\", \"J. subulatus\") e Cyperaceae dei generi \"Carex\" (in particolare \"C. divisa\"), \"Eleocharis\", \"Bolboschoenus\" e \"Schoenoplectus\". \nA Campo Regio sono presenti numerose piante di ambienti umidi litoranei, sia dulciacquicoli che pi\u00f9 o meno salmastri. Nel primo gruppo rientrano ad esempio \"Orchis laxiflora\", \"Glyceria fluitans\", \"Eleocharis palustris\", \"Alopecurus bulbosus\", \"Oenanthe silaifolia\", \"Oenanthe fistulosa\", \"Bromus racemosus\" e \"Veronica anagalloides\". \nSono in gran parte specie piuttosto rare e quindi importanti sul piano della conservazione della biodiversit\u00e0 fitotassonomica regionale. \"Orchis laxiflora\" e l'ombrellifera \"Oenanthe fistulosa\", presenti entrambe con una piccola popolazione nel sottobosco del frassineto, appaiono nella lista rossa delle specie vulnerabili della Toscana. \nFra le piante pi\u00f9 spiccatamente alofile troviamo invece \"Juncus gerardi\", \"Triglochin bulbosum\" ssp. \"barrelieri\", \"Trifolium squamosum\" e \"Limonium narbonense\", tutte localizzate al di fuori delle fitocenosi boschive. Queste specie risultano piuttosto diffuse negli ambienti litoranei salmastri della Toscana centro-meridionale. \nAltre specie di interesse fitogeografico sono \"Romulea ramiflora\", piccola iridacea dai fiori violacei, e i due ranuncoli semiacquatici \"Ranunculus peltatus\" e \"Ranunculus ophioglossifolius\", dai piccoli fiori bianchi e gialli, rispettivamente. \nInfine \u00e8 da menzionare la presenza di \"Carduncellus coeruleus\", un'asteracea mediterranea di ambienti aridi nota per sole poche localit\u00e0 regionali. Essa si trova con pochi individui ai margini del biotopo, in prossimit\u00e0 dei cordoni rilevati colonizzati dalle sclerofille sempreverdi.\nPer la fitocenosi, vanno considerati i frassineti ripariali delle lame interdunali fossili di Campo Regio.\nFauna.\nCampo Regio \u00e8 un sito di nidificazione e sosta per specie ornitiche rare e minacciate.\nTra le specie di uccelli ricordiamo l'averla cenerina (\"Lanius minor\"), nidificante fino ad anni recenti, da confermare; l'occhione (\"Burhinus oedicnemus\"), nidificante fino ad anni recenti. \nL'area, di discreta importanza per specie legate ai boschi umidi, ospita piccole popolazioni di specie minacciate legate al paesaggio agricolo planiziale tradizionale."}
{"id": "2760090", "revid": "1305772", "url": "https://it.wikipedia.org/wiki?curid=2760090", "title": "Polivoks", "text": "Il Polivoks (in russo \u041f\u043e\u043b\u0438\u0432\u043e\u043a\u0441), noto anche come Polyvox \u00e8 un sintetizzatore analogico duofonico di fabbricazione sovietica, realizzato a Ka\u010dkanar dalla Formanta, all'epoca azienda di Stato produttrice di apparecchiature radiotelevisive.\nNato come alternativa autarchica a sintetizzatori occidentali quali il Minimoog, il piano Roland e il Fender, era ispirato come design alla tecnologia militare e il suo suono si basava su due oscillatori (a differenza del Moog che ne aveva tre) che, alla caduta del Muro, ne hanno fatto un oggetto di nicchia tra gli audiofili.\nSi stima che ne siano stati prodotte pi\u00f9 di centomila esemplari fino al 1990,\nCaratteristiche.\nIl Polivoks \u00e8 dotato di due oscillatori che possono essere pilotati in modalit\u00e0 unison oppure duofonica.\nSono disponibili due inviluppi ADSR rispettivamente per il filtro e l'amplificatore.\nIl filtro \u00e8 un 24 db passa basso/passa banda con controllo di cutoff e risonanza.\nLa peculiare progettazione elettronica conferisce a questo filtro un timbro molto aggressivo e personale, che contribuiscono al carattere unico e distinguibile di tutta la macchina.\nCollegamenti esterni.\nPolivoks in Vintage Synth Explorer http://www.vintagesynth.com/misc/polivoks.php"}
{"id": "2760091", "revid": "3732", "url": "https://it.wikipedia.org/wiki?curid=2760091", "title": "Storia di Castrocaro", "text": "La storia di Castrocaro \u00e8 legata a quella della sua antica rocca. \nIl sito era gi\u00e0 frequentato in epoca preistorica; questa zona infatti per la sua altezza era facilmente difendibile e fortemente strategica. La presenza dell'uomo \u00e8 attestata dal ritrovamento di frammenti fittili attribuibili a una popolazione della cultura appenninica, rinvenuti sul luogo nel 1979.\nOrigine del Toponimo.\nIl nome di Castrocaro ha un'origine incerta. Sono state proposte due diverse interpretazioni:\n \u00e8 stata rinvenuta (dallo studioso Elio Caruso) al museo Correr di Venezia una pergamena scritta il 3 dicembre 961 dal re Ottone di Sassonia nel \"Castro Aukario\". \nEt\u00e0 antica.\nRitrovamenti di epoca romana sono stati rinvenuti in una zona pianeggiante a valle di Castrocaro nei pressi della vecchia pieve di Santa Reparata.\nMedioevo.\nSebbene la prima menzione di un \"castrum\" con questo nome si abbia solamente nel 1035 (\"Castrum Carium\"), probabilmente l'insediamento fortificato esisteva gi\u00e0 da qualche secolo, con un altro nome: \"Sussubium\". In un passo del \"Liber Pontificalis\" si dice che attorno al 754 il re dei Franchi Pipino il Breve, dopo aver sconfitto il re longobardo Astolfo concesse, per mano dell'abate Fulrado, alcune localit\u00e0 dell'Esarcato e della Pentapoli, fra cui \"Forum Livii cum castro Sussubio\". Nel 1059 si ha la prima testimonianza scritta, in una pergamena in cui si cita come testimone un certo \u201cGuido de Castrocario\u201d. Dal 1118 il castello appartenne alla famiglia dei Conti di Castrocaro.\n, infatti, andarono a costituire una contea rurale che si estendeva al di fuori dei limiti territoriali della Pieve di Santa Reparata, un santuario situato pi\u00f9 a nord rispetto all'insediamento medievale di Castrocaro, esistente almeno dall'VIII secolo e che sicuramente fino al X e XI secolo aveva avuto un'importante consistenza demica. La contea dei Pagani assumeva cos\u00ec una configurazione autonoma rispetto a Forl\u00ec e Ravenna, vulnerando l'unit\u00e0 del centro maggiore, Forl\u00ec, di cui era titolare l'arcivescovo di Ravenna Guiberto, cio\u00e8 l'antipapa filo-imperiale Clemente III, appoggiato dal vescovo di Forl\u00ec. Un complesso gioco di relazioni, dunque, che dimostra certamente come i Pagani, anti-forlivesi e anti-ravennati, si fossero inseriti fra i dominii dei conti Guidi (Modigliana e Dovadola) e quelli della Chiesa ravennate a indebolire i tradizionali equilibri di potere locali.\nUna conferma di questo stato di cose, anche se per ora ha soltanto carattere di ipotesi, potrebbe venire da quest'evento: Matilde del Sacro Romano Impero tenne un placito nella Pieve di Santa Reparata per dirimere una controversia dovuta al fatto che il vescovo di Forl\u00ec - secondo la querela della controparte, cio\u00e8 la badia benedettina di Santa Maria \"foris portam\" di Faenza - aveva occupato i beni e le rendite della pieve di Santa Reparata che i suoi predecessori avevano donato al monastero fiorentino; il giudizio di Matilde fu a favore dei monaci di Santa Maria; suo garante ed esecutore venne designato proprio Bonifacio, conte di Castrocaro.\nTra il 12 ottobre 1160 e il 23 gennaio 1164 l'imperatore Federico Barbarossa fu presente nel castello di Castrocaro: il fatto dimostra l'importanza che il luogo aveva raggiunto dal punto di vista strategico. Nel 1179 il castello fu assediato dall'esercito imperiale per il sospetto di contatti fra Castrocaro e la Lega Lombarda, ma resistette grazie anche all'appoggio dei Faentini. Nel 1213 il castello fu assediato dai forlivesi nel tentativo di estendere il loro controllo sul contado. Nella seconda met\u00e0 del XIII secolo Castrocaro fu un possedimento Gianciotto Malatesta (marito di Francesca da Polenta, la celeberrima Francesca cantata da Dante Alighieri).\nAlla met\u00e0 del XIV secolo il cardinale Egidio Albornoz riport\u00f2 Castrocaro e il suo contado sotto il controllo della Santa Sede. Il successore del cardinale Albornoz, Anglico de Grimoard, nuovo legato pontificio della provincia di Romagna, fu incaricato dalla Santa Sede di censire la presenza di citt\u00e0, il numero di nuclei abitativi, fortilizi, suddivisioni feudali, forze finanziarie e capacit\u00e0 contributive dei singoli centri e dei presidi militari della Provincia. La relazione, denominata \"Descriptio provinci\u00e6 Romandiol\u00e6\", fu pubblicata nel 1371.\nDi Castrocaro si descrive la posizione (nella provincia di Romagna nella diocesi di Forl\u00ec) e se ne elencano le localit\u00e0 confinanti: Oriolo (comune di Faenza), Faenza, Modigliana, Dovadola, Salutare, casa Petrignano (a nord-est di Marsignano, comune di Predappio) e Colmano. L'Anglico passa poi a parlare del castello, strutturato in una parte superiore, dove si trova una torre chiamata \"girone\", e in una inferiore, che \u00e8 chiamata rocca. A custodia della rocca \u00e8 posto un castellano con venti soldati e una provvisione annuale di 10 fiorini.\nLa \"Descriptio\" afferma che fra la rocca ed i borghi \u00e8 presente una cerchia di mura denominata \u201cMurata\u201d, elenca le quattro porte di accesso al castello (Porta dell'Olmo, Porta Zardorum, Porta San Nicola, Porta Franca) e parla delle varie ville presenti sul territorio.\nIl cardinale registra anche il numero di \u201cfocolari\u201d (capifamiglia con una minima capacit\u00e0 di solvenza fiscale) ed attesta la presenza di: un Podest\u00e0, un notaio e un famiglio, con i rispettivi salari.\nLe condizioni economiche dello Stato Pontificio, peggiorate anche causa della \"cattivit\u00e0 avignonese)\", nel XIV secolo non permisero pi\u00f9 un controllo efficace della \u201cProvincia Romandiole\u201d. Cos\u00ec, papa Bonifacio IX nel 1394 diede in pegno ai Fiorentini il castello e il contado di Castrocaro per 18.000 fiorini d'oro; per\u00f2 il castellano, Tommaso conte di Novi, non permise ai Fiorentini l'accesso al paese.\nIl 19 maggio 1403 i Fiorentini riuscirono ad entrare in possesso della fortezza, solo dopo aver pagato altri 2.000 fiorini.\nTra 1300 e 1400 la Repubblica di Firenze, per mezzo di acquisti, conquiste militari, trasformazioni di rapporti di accomandigia in rapporti di sudditanza, estese il suo dominio sulla Romagna. I territori acquisiti, negli statuti fiorentini del 1415 figurano come \u201cProvinciae Florentiae in partibus Romandiolae\u201d.\nDagli statuti del 1415 di Firenze emerge come Castrocaro era considerata una delle 21 castellanie maggiori del territorio soggetto.\nFino al 1454, anno della pace di Lodi, con la quale inizi\u00f2 una fase di relativa stabilit\u00e0 fra gli stati italiani, \u00e8 registrata la presenza di fanti alla difesa del castello.\nLa rocca di Castrocaro rimase inespugnata agli assalti di Agnolo della Pergola e di Cecco da Montagnana nel 1424 e 1425, di Nicol\u00f2 Piccinino nel 1440 e di Bartolomeo Colleoni nel 1467.\nVerso la fine del \u2018400 tuttavia, cominci\u00f2 a preoccupare l'arretratezza della struttura del castello rispetto alle moderne tecniche di assalto."}
{"id": "2760093", "revid": "76963", "url": "https://it.wikipedia.org/wiki?curid=2760093", "title": "Yukihiro Takahashi", "text": "Biografia.\nYukihiro inizi\u00f2 la sua carriera nel 1972, suonando la batteria nei Sadistic Mika Band, glam rock band giapponese. Con la band incise un paio di dischi e fece un tour in supporto ai Roxy Music. Il sodalizio non dur\u00f2 molto (il gruppo si sciolse nel 1975) e con altri membri della formazione form\u00f2 un altro progetto di breve vita \"The Sadistics\" e nel 1977 incise \"Saravah\", il suo primo disco da solista. Nel 1978, Takahashi si un\u00ec al tastierista Ry\u016bichi Sakamoto e al bassista Haruomi Hosono per formare gli Yellow Magic Orchestra, gruppo che verr\u00e0 accreditato tra i pionieri dell'electropop e autore di singoli importanti del genere come \"Rydeen\", \"Firecracker\" (cover di Martin Denny), \"Tong Poo\" e \"Technopolis\".\nDopo lo scioglimento degli Yellow Magic Orchestra, avvenuto nel 1983, Yukihiro si concentr\u00f2 sull'attivit\u00e0 solista, producendo numerosi dischi principalmente per il mercato giapponese. In questo periodo collabor\u00f2 anche con vari artisti come Bill Nelson, Iva Davies degli Icehouse e con Steve Jansen. Successivamente, Takahashi prese parte alle riunione delle sue precedenti band Yellow Magic Orchestra e \"Sadistic Mika Band\" (questi ultimi si presentarono con una nuova cantante, Kaela Kimura, al posto della cantante Mika Kato), facendo una tourn\u00e9e in Giappone con entrambi i gruppi.\nTakahashi form\u00f2 con il suo collega degli Yellow Magic Orchestra Haruomi Hosono il duo \"Sketch Show\", pubblicando due dischi di cui uno (\"Loophole\"), \u00e8 stato anche distribuito in Regno Unito. Entrambi si ricongiunsero all'altro membro del gruppo, Ry\u016bichi Sakamoto per formare i HASYMO, il cui nome deriva dalle iniziali di Human Audio Sponge (nome che adott\u00f2 il gruppo per un certo periodo) e Yellow Magic Orchestra. Venne prodotto il singolo \"Rescue\" nel 2007, colonna sonora dell'anime Appleseed."}
{"id": "2760096", "revid": "1856513", "url": "https://it.wikipedia.org/wiki?curid=2760096", "title": "Air Lib", "text": "L'Air Lib, conosciuta fino al 2001 come Air Libert\u00e9, era compagnia aerea francese, con sede a Rungis, ha dichiarato bancarotta il 13 febbraio 2003 ed il 17 febbraio 2003 \u00e8 stata posta in liquidazione dal tribunale del commercio di Cr\u00e9teil.\nStoria.\nLa compagnia aerea nasce nel luglio del 1987 come Air Libert\u00e9 ed inizia le attivit\u00e0 di volo nell'aprile 1988.\nNel 1997 l'\"Air Libert\u00e9\" \u00e8 acquistata dalla British Airways. Nel marzo 1997 iniziano le trattative per la fusione con la TAT European Airlines (anch'essa di propriet\u00e0 della British Airways), che avviene nel marzo 1998.\nNel marzo 2001 l'\"Air Libert\u00e9\" si fonde insieme alla AOM French Airlines e alla Air Littoral e nel settembre dello stesso anno la nuova compagnia prende il nome di Air Lib.\nLa storia della breve esistenza dell'Air Lib, tutto sommato breve e anche meno tormentata, fa seguito a quelle delle compagnie \"AOM French Airlines\" e \"Air Libert\u00e9\". Fusioni, variazioni degli azionisti e tentativi di razionalizzazione di quello che sarebbe doveuto essere il secondo pi\u00f9 grande gruppo aereo francese si sono infatti moltiplicati, senza mai raggiungere per\u00f2 la costituzione di una societ\u00e0 realmente integra ed efficiente.\nFlotta.\nL'Air Lib operava, al 1\u00ba gennaio 2003, con 32 aeromobili:"}
{"id": "2760100", "revid": "1305772", "url": "https://it.wikipedia.org/wiki?curid=2760100", "title": "In These Arms", "text": "In These Arms \u00e8 una canzone dei Bon Jovi, scritta da Jon Bon Jovi, Richie Sambora, e David Bryan. \u00c8 stata estratta come terzo singolo dal quinto album in studio del gruppo, \"Keep the Faith\", nel maggio del 1993. Negli Stati Uniti si \u00e8 rivelato uno dei singoli di maggior successo dell'album, raggiungendo la posizione numero 27 della Billboard Hot 100, la numero 32 della Mainstream Rock Songs e la numero 14 della Pop Songs. Altrove, si \u00e8 posizionata al nono posto nel Regno Unito, al sesto in Canada e al decimo in Australia.\nLa canzone \u00e8 stata registrata nuovamente dal tastierista David Bryan per il suo primo album solista \"On a Full Moon\" nel 1995, e successivamente, questa volta anche interpretata vocalmente, per il suo secondo album \"Lunar Eclipse\" nel 2000. Bryan ha inoltre cantato parte della canzone durante diversi concerti dal vivo dei Bon Jovi.\nInformazioni sulla canzone.\nIl testo della canzone \u00e8 incentrato sul concetto di amore eterno e devozione. Il sound \u00e8 guidato dal potente apporto di basso e chitarra elettrica, mentre alcuni interventi molto leggeri della batteria accompagnano la voce di Jon Bon Jovi. Tuttavia, la canzone non si pu\u00f2 considerare una vera power ballad, in quanto i suoni dell'arrangiamento e la ritmica pi\u00f9 serrata rimandano a sonorit\u00e0 pi\u00f9 vicine all'hard rock, sulla scia della precedente \"Born to Be My Baby\".\nVideo musicale.\nIl video musicale delle canzone mostra i Bon Jovi esibirsi in concerto durante il loro \"Keep the Faith Tour\". La maggior parte delle scene dal vivo sono stati registrate durante lo speciale concerto della vigilia di Capodanno tenuto dal gruppo alla Stabler Arena di Bethlem, in Pennsylvania, il 31 dicembre 1992. Immagini prese dallo stesso concerto erano gi\u00e0 state utilizzate per il video di \"Bed of Roses\". Il resto del video \u00e8 stato girato all'Alliant Energy Center di Madison, in Wisconsin, nel marzo del 1993.\nTracce.\nLe tracce dal vivo sono state registrate al Count Basy Theater di Red Bank, in New Jersey, nel dicembre del 1992."}
{"id": "2760109", "revid": "122351336", "url": "https://it.wikipedia.org/wiki?curid=2760109", "title": "Liechtenstein ai Giochi olimpici", "text": "Il Liechtenstein partecipa ai Giochi olimpici estivi e a quelli invernali dal 1936. I suoi atleti hanno vinto dieci medaglie, tutte nelle edizioni invernali e tutte nello sci alpino.\nLa Federazione degli Sport Olimpici del Liechtenstein \u00e8 stata fondata nel 1935 e riconosciuta dal CIO nello stesso anno."}
{"id": "2760110", "revid": "599013", "url": "https://it.wikipedia.org/wiki?curid=2760110", "title": "Francesco Quintini", "text": "Carriera.\nDebutt\u00f2 in Serie A con la nella stagione 1971-1972 come terzo portiere dietro Alberto Ginulfi e Giovanni De Min. In quell'anno contese ad Angelo Colombo del Verona la palma del portiere pi\u00f9 basso del torneo con i suoi 168\u00a0cm di altezza.\nNella Roma gioc\u00f2 solo 9 partite dal 1971 al 1977. La prima fu Roma-Bologna, in cui fu autore di un'ottima prestazione. Quintini fu il portiere pi\u00f9 basso della storia della Roma.\nDopo qualche altro anno da professionista concluse la propria carriera agonistica e intraprese l'attivit\u00e0 di allenatore delle giovanili. Dal 2011 allena gli esordienti della S.S. Romulea, societ\u00e0 calcistica storica di Roma, del quartiere San Giovanni."}
{"id": "2760113", "revid": "336009", "url": "https://it.wikipedia.org/wiki?curid=2760113", "title": "Chilogrammi", "text": ""}
{"id": "2760114", "revid": "1924342", "url": "https://it.wikipedia.org/wiki?curid=2760114", "title": "Finley (gruppo musicale)", "text": "I Finley sono un gruppo musicale pop punk italiano fondato a Legnano nel 2002. Il gruppo \u00e8 composto da Pedro (voce), Ka (chitarra), Dani (batteria) e Ivan (basso).\nNella loro carriera musicale i Finley hanno venduto oltre 300.000 copie e vinto numerosi premi, tra cui i due prestigiosi Best Italian Act agli MTV Europe Music Awards, il primo nel 2006 a Copenaghen e il secondo a Liverpool nel 2008, diventando cos\u00ec il gruppo italiano pi\u00f9 premiato della manifestazione insieme ai Subsonica.\nI componenti del gruppo sono stati inoltre insigniti dal sindaco di Legnano con la benemerenza civica per aver fatto conoscere il nome della citt\u00e0 nel mondo, per il loro impegno e il contributo al progresso civile e morale al servizio della collettivit\u00e0.\nStoria del gruppo.\nI primi anni (2002-2004).\nI Finley nacquero nel 2002 dall'incontro di quattro amici musicisti al Liceo Galileo Galilei di Legnano: Pedro, Ka, Dani e Ste. I quattro iniziarono subito a comporre brani originali presso lo scantinato del locale Circolone.\nAttraverso il nome Junkies, il gruppo registr\u00f2 l'EP \"Simply a Demo\" e, da l\u00ec a poco, arriv\u00f2 il loro esordio dal vivo al concerto del 1\u00ba maggio, un evento organizzato da tutti i licei della zona. Nel 2003 cambiarono definitivamente il nome in Finley, prendendo in prestito il cognome del giocatore dell'NBA Michael Finley, all'epoca stella dei Dallas Mavericks.\nSi esibirono nei locali della provincia, parteciparono al concorso di Emergenza Festival, aggiudicandosi il sesto posto, e si classificarono terzi al Pop Rock Contest di Monfalcone nel 2004. Nello stesso anno autoproducono il loro primo videoclip per il brano \"Make Up Your Own Mind\", girato da Marco Lamanna.\nClaudio Cecchetto e \"Tutto \u00e8 possibile\" (2005-2006).\nCon il brano \"Make Up Your Own Mind\" i Finley arrivarono alle orecchie di Claudio Cecchetto. Inizi\u00f2 la collaborazione tra il gruppo e il produttore, che port\u00f2 i quattro ragazzi di Legnano ad esibirsi al PalaLottomatica di Roma e al Mediolanum Forum di Assago, in apertura dei concerti di Max Pezzali.\nNel 2005 Claudio Cecchetto produsse il primo singolo dei Finley \"Tutto \u00e8 possibile\" (versione italiana di \"Make Up Your Own Mind\"), il cui video venne presentato nel novembre del 2005 sugli schermi di MTV Italia. I Finley si presentarono qualche giorno pi\u00f9 tardi sotto gli studi di Total Request Live in Piazza Duomo a Milano e, durante la diretta, mostrarono alle telecamere un cartello riportante la parola \u00abGrazie!\u00bb come gesto di riconoscenza verso l'emittente musicale. Diventarono con il tempo un gruppo di riferimento per MTV Italia, che affid\u00f2 ai quattro la conduzione di alcune puntate delle sue trasmissioni principali.\nI Finley firmarono un contratto con EMI/Capitol Records, pubblicando il primo album in studio \"Tutto \u00e8 possibile\" il 31 marzo 2006, registrato e missato dal produttore artistico Daniele Persoglio. L'album venne promosso da un tour italiano e dal secondo singolo \"Diventerai una star\", uscito nell'estate dello stesso anno e grazie al quale l'album scal\u00f2 le classifiche, venendo certificato disco di platino per le oltre 80.000 copie vendute. Il successo li port\u00f2 sul palco di Festivalbar e Giffoni Film Festival, oltre all'esibizione con Pink durante il \"Coca Cola Live @ MTV\" e alla condivisione del palco con Depeche Mode e Morrissey all'Heineken Jammin' Festival. Durante una sessione di prove, il gruppo incontr\u00f2 il rapper Mondo Marcio, il quale aveva pubblicato da poco il secondo album \"Solo un uomo\": insieme registrarono una nuova versione del singolo di Mondo Marcio \"Dentro alla scatola\".\nI Finley furono inseriti tra i candidati per il Best Italian Act agli MTV Europe Music Awards 2006 di Copenaghen, insieme ai Lacuna Coil, a Jovanotti, Tiziano Ferro e a Mondo Marcio. Il gruppo si aggiudic\u00f2 la statuetta e il 27 novembre, per festeggiare il premio, pubblic\u00f2 un'edizione speciale di \"Tutto \u00e8 possibile\", che ottenne il secondo disco di platino superando le 160.000 copie vendute.\nIl tour, trainato dai singoli \"Sole di settembre\" e \"Fumo e cenere\", prosegu\u00ec nei club italiani per tutto il 2006, portando il gruppo a tenere oltre 100 concerti; l'ultima data del tour si tenne il 28 gennaio 2007 all'Alcatraz di Milano.\n\"Adrenalina\" e Sanremo (2007-2008).\nNei primi mesi del 2007 i Finley si sono dedicati alla composizione e alla scrittura del secondo album, Adrenalina. Prodotto da Claudio Cecchetto ed EMI/Capitol, il disco \u00e8 stato realizzato insieme al produttore artistico Michele Canova (Tiziano Ferro, Jovanotti, Eros Ramazzotti) ed \u00e8 stato pubblicato il 15 giugno 2007, a poche settimane dall'uscita del singolo omonimo, debuttando alla seconda posizione degli album pi\u00f9 venduti in Italia.\nNell'estate del 2007 i Finley, oltre a toccare tutta Italia con l\"'Adrenalina Tour\", hanno portato la loro musica fuori dai confini nazionali, esibendosi ai pi\u00f9 importanti festival rock europei. Primo fra tutti il Rock am Ring e \"Rock im Park\" in Germania, dove suonano in una delle edizioni pi\u00f9 incredibili della storia del festival (Muse, Smashing Pumpkins, Linkin Park, The Hives) e condividendo il palco con Korn, Velvet Revolver, Good Charlotte, Paolo Nutini e The Kooks. Ad Hyde Park, Londra per il \"Wireless Festival\" in un concerto che li ha visti protagonisti insieme a The White Stripes, Queens of the Stone Age, Air e a G\u00f6teborg, Svezia, dove si esibiscono sul palco del \"Pier Pressure Festival\", in apertura a My Chemical Romance ed Avril Lavigne. Durante la trasferta europea, il gruppo \u00e8 stato seguito da MTV Italia, che ha realizzato un documentario incentrato sugli avvenimenti sopracitati.\nIl tour italiano \u00e8 proseguito fino alla fine dell'estate e ha visto i Finley esibirsi all'MTV Day 2007 a Roma, insieme a Elisa, Negramaro e Le Vibrazioni, in una Piazza San Giovanni gremita da pi\u00f9 di 70.000 persone, presenti per assistere al concerto del decimo compleanno dell'emittente. Nel mese di ottobre 2007 il gruppo ha pubblicato il secondo singolo \"Domani\" e poche settimane pi\u00f9 tardi \"Adrenalina\" \u00e8 stato certificato disco d'oro.\nDurante la composizione dei brani di questo album i Finley hanno scritto \"Ricordi\", brano presentato nei mesi successivi al Festival di Sanremo 2008. Durante la fase serale incentrata sui duetti, il gruppo si \u00e8 esibito con la cantante messicana Belinda, con la quale hanno inciso successivamente la versione inglese di \"Ricordi\", intitolata \"Your Hero\".\nA seguito della manifestazione, il gruppo ha pubblicato \"Adrenalina 2\", riedizione del secondo album che \u00e8 divenuta la pubblicazione pi\u00f9 venduta tra i partecipanti al Festival di Sanremo 2008. Il secondo album dei Finley \u00e8 divenuto disco di platino e nel maggio del 2008 \u00e8 partito un tour italiano che \u00e8 proseguito fino all'autunno. Nel corso dello stesso anno, il gruppo \u00e8 stato candidato nuovamente come Best Italian Act agli MTV Europe Music Awards 2008, aggiudicandosi il premio a Liverpool, nel mese di novembre.\n\"Band at Work\" e \"Fuori!\" (2009-2011).\nI Finley tornano in studio e dopo qualche mese escono con un EP intitolato \"Band at Work\", preceduto dal singolo \"Gruppo Randa\". Con questa pubblicazione, il gruppo ha sperimentato generi nuovi e ha affrontato temi differenti da quelli affrontati negli album precedenti, dando vita ad un album di passaggio che li porter\u00e0 successivamente a reinventare il proprio sound.\nIl 30 marzo 2010 pubblicano sempre con Claudio Cecchetto, Pierpaolo Peroni ed EMI il terzo album in studio \"Fuori!\", arrangiato e registrato da Marco Barusso e in parte da Daniele Persoglio e missato da Marco Barusso. L'album debutta alla nona posizione della Classifica FIMI Album e viene presentato dal gruppo attraverso un film-clip, un cortometraggio a puntate legate tra loro dai cinque singoli dell'album (\"Fuori!\", \"Un'altra come te\", \"Il tempo di un minuto\", \"In orbita\" e \"Meglio di noi non c'\u00e8 niente\"). Una novit\u00e0 nel campo dei videoclip, tema molto caro ai Finley, vista la forte predisposizione cinematografica e la particolare attenzione dei ragazzi alla regia dei propri video.\nNel settembre dello stesso anno i Finley vengono scelti per reinterpretare la colonna sonora di \"\", fortunata produzione Disney, che li vede impegnati nella promozione del film con il brano \"Per la vita che verr\u00e0\", scritto dal gruppo come versione italiana della sigla originale \"I wouldn't change a thing\", cantato da Demi Lovato e Joe Jonas.\nNella seconda met\u00e0 del 2010 si verificano due episodi molto importanti nel percorso dei Finley. Il primo \u00e8 l'abbandono da parte di Ste a causa della sua intenzione a proseguire nuovi progetti personali; il suo posto \u00e8 stato preso temporaneamente dall'amico, produttore e bassista Daniele Persoglio. Il secondo \u00e8 l'incontro con Edoardo Bennato, la cui collaborazione nasce in occasione di un concerto dei Finley, nel quale suonano insieme due brani del loro repertorio: \"Le ragazze fanno grandi sogni\" e \"Fumo e cenere\". Bennato chiama i Finley per la realizzazione del suo DVD live \"MTV Classic Storytellers\" che vede la partecipazione di altri ospiti quali Roy Paci, Giuliano Palma &amp; The Bluebeaters e Morgan. I Finley reinterpretano insieme a Edoardo il brano \"Rinnegato\".\nNel 2011 i Finley partecipano alla realizzazione di \"Rio - il CD\", la compilation ispirata al film d'animazione Fox, con il brano \"Carnevale\". A settembre dello stesso anno decidono di prendersi una lunga pausa per occuparsi della composizione del quarto album. Durante questo periodo pubblicano un diario online scritto per tenere aggiornati sul nuovo disco. Nella seconda puntata di \"Timeline Videodoc\" i Finley annunciano che la produzione artistica dell'album verr\u00e0 affidata all'amico di vecchia data Guido Style, frontman dei The Styles. Nella quinta puntata invece, viene ufficialmente presentato Ivan, il nuovo bassista.\n\"Fuoco e fiamme\" e \"Sempre solo noi\" (2012).\nTerminato il sodalizio con Claudio Cecchetto e la EMI, nel 2012 i Finley decidono, insieme al nuovo manager Omar Pedretti, di fondare la propria etichetta discografica indipendente, la Gruppo Randa, con la quale pubblicano il 29 maggio il quarto album \"Fuoco e fiamme\". Anticipato dal videoclip del brano \"Fuego\", l'album esordisce alla prima posizione della classifica degli artisti indipendenti e al sesto posto nella Classifica FIMI Album e presenta tredici brani, di cui uno inciso con Edoardo Bennato, ovvero \"Il meglio arriver\u00e0\".\nAd agosto, in concomitanza con il termine delle competizioni ufficiali, i Finley pubblicano il video di \"Olympia (The Sound of My Nation)\", brano dedicato ai Giochi della XXX Olimpiade e scelto dalla Federazione Pugilistica Italiana per accompagnare l'avventura londinese dell'Italian Boxing Team. Il video vede la partecipazione di Vincenzo Mangiacapre e dei pugili Domenico Valentino, Vincenzo Picardi, Vittorio Jahyn Parrinello e Manuel Cappai. A met\u00e0 settembre il gruppo realizza la sigla del talk show \"Undici\", condotto da Pierluigi Pardo.\nIl 9 novembre riparte dal \"Circolo degli Artisti\" di Roma il \"Fuoco e fiamme Tour\", mentre il 4 dicembre (a sei mesi di distanza da \"Fuoco e fiamme\") esce il quinto album \"Sempre solo noi\", un concept album in edizione limitata che celebra i dieci anni di carriera dei Finley e costituito da sette brani, tra cui il singolo \"Un giorno qualunque\". Il gruppo chiude l'anno collaborando alla raccolta benefica \"PGA - Italian Punks Goes Acoustic...for Good!\" del progetto no-profit \"PGA\" (nato nel 2010 dall'idea di Andrea Rock) con una reinterpretazione del brano dei Clash \"I Fought the Law\".\nAttivit\u00e0 extra-musicali (2013-2016).\nA gennaio 2013 i Finley vengono scelti da LEGO per realizzare la colonna sonora del nuovo progetto \"LEGO Legends of Chima\": \"Unleash the Power\", \"Day of Glory\" e \"Horizon\" sono i tre brani che accompagnano la campagna dal marchio danese; i Finley diventano pertanto, per il triennio successivo, testimonial mondiali del brand.\nIl 2013 segna anche l'inizio del percorso radiofonico del gruppo, il quale ha debuttato su Radio Kiss Kiss con il programma \"Kiss Kiss my Ass\", da loro scritto, condotto e suonato. Attraverso il programma il gruppo ha trattato tematiche quali attualit\u00e0, musica e sport, oltre ad aver condotto interviste a importanti esponenti della musica italiana e internazionale, come Luciano Ligabue, J-Ax, Negrita, Muse, Kasabian, James Blunt, Paolo Nutini, Mika, Skunk Anansie, Slash, Simple Plan, Rita Ora, 5 Seconds of Summer e One Direction.\nNel 2016 il gruppo fa il suo debutto nel programma \"Calciomercato - L'originale\" di Sky Sport 1, condotto da Alessandro Bonan, e appaiono tra i protagonisti del programma \"Gol Collection\" di TV8.\n\"Armstrong\" (2016-presente).\nIl 14 giugno 2016 esce il singolo \"Il mondo\", reinterpretazione dell'omonimo brano di Jimmy Fontana incisa a favore del progetto Cesvi per la campagna \"Food Right Now\" che ha come obiettivo combattere la fame nel mondo ed accompagnato da un videoclip girato a Londra e diretto da Gabriele Paoli. Nell'estate dello stesso anno abbandonano Radio Kiss Kiss passando sulle frequenze di Radio Monte Carlo, dove conducono nella fascia del mattino con il programma \"Complimenti per la trasmissione\". Compaiono sulla raccolta \"PGA - If the Kids Are United\", pubblicata il 16 dicembre 2016, con la cover di \"Anarchy in the U.K.\" dei Sex Pistols.\nIl 31 marzo 2017 esce il singolo \"La fine del mondo\", seguito il 23 giugno 2017 dal singolo \"Odio il DJ\" e ad ottobre dal singolo \"7 miliardi\", che anticipano il quinto album \"Armstrong\", pubblicato il 13 ottobre dello stesso anno dalla Sony Music.\nNell'aprile 2018 pubblicano il singolo \"Tutto quello che ho\", che diventa la colonna sonora della Formula 1 sui canali di Sky Sport. A dicembre 2018 lasciano Radio Monte Carlo e passano a R101, dove conducono il programma \"I Trafficanti di R101\".\nIl 17 maggio 2019 pubblicano il primo album dal vivo \"We Are Finley\", comprensivo anche dell'inedito in studio \"San Diego\". Il 30 novembre 2019 pubblicano il singolo \"Santa Claustrofobia\"."}
{"id": "2760122", "revid": "425563", "url": "https://it.wikipedia.org/wiki?curid=2760122", "title": "Jerry Samuels", "text": ""}
{"id": "2760123", "revid": "43530", "url": "https://it.wikipedia.org/wiki?curid=2760123", "title": "Foam", "text": ""}
{"id": "2760124", "revid": "212348", "url": "https://it.wikipedia.org/wiki?curid=2760124", "title": "Liechtensteinischer Olympischer Sportverband", "text": ""}
{"id": "2760127", "revid": "29352279", "url": "https://it.wikipedia.org/wiki?curid=2760127", "title": "Tetrakt\u00fds", "text": ""}
{"id": "2760130", "revid": "29352298", "url": "https://it.wikipedia.org/wiki?curid=2760130", "title": "Tetraktis", "text": ""}
{"id": "2760136", "revid": "574302", "url": "https://it.wikipedia.org/wiki?curid=2760136", "title": "Eritrea ai Giochi olimpici", "text": "L'Eritrea ha partecipato per la prima volta ai Giochi olimpici nel 2000.\nHa vinto una medaglia ai Giochi olimpici estivi, di bronzo con Zersenay Tadese nel 2004, e non ha mai partecipato ai Giochi olimpici invernali.\nIl Comitato Olimpico Nazionale Eritreo, creato nel 1996, venne riconosciuto dal CIO nel 1999."}
{"id": "2760137", "revid": "287204", "url": "https://it.wikipedia.org/wiki?curid=2760137", "title": "Spettroscopia Mossbauer", "text": ""}
{"id": "2760138", "revid": "123138764", "url": "https://it.wikipedia.org/wiki?curid=2760138", "title": "Swing Low, Sweet Chariot", "text": "Swing Low, Sweet Chariot \u00e8 uno storico brano musicale spiritual nero, inciso per la prima volta dai Fisk Jubilee Singers nel 1909.\nNel 2002 la Biblioteca del Congresso ha inserito il brano tra le 50 canzoni del National Recording Registry. \u00c8 stato inoltre inserito nella lista delle \"Songs of the Century\" dalla RIAA e dal Sovvenzionamento Nazionale per le Arti e la Ricerca.\nStoria del brano.\n\"Swing Low, Sweet Chariot\" fu scritta dal choctaw Wallis Willis poco prima del 1862. Egli fu ispirato dal Red River, che gli ricordava il fiume Giordano ed il profeta Elia, il quale venne rapito in cielo con \u00abun carro \u2013 \"chariot\" \u2013 di fuoco\u00bb.\nAlexander Reid sent\u00ec Willis cantare questa canzone e ne trascrisse testo e melodia. Successivamente invi\u00f2 il brano ai Jubilee Singers della Fisk University presso Nashville. I Fisk Jubilee Singers resero popolare questa canzone con i loro tour negli Stati Uniti ed in Europa.\nIl brano, inoltre, fece il suo ritorno negli anni sessanta, durante le varie lotte per i diritti civili ed un periodo di revival del genere folk; fu interpretata da numerosi artisti, in particolare da Joan Baez al festival di Woodstock.\nL'utilizzo nel rugby a 15.\nIl 18 marzo 1988 un gruppo di studenti della Douai School stava assistendo allo stadio di Twickenham a - del Cinque Nazioni.\nEssi, ogni volta che un giocatore inglese era in procinto di segnare, iniziavano a cantare questo \"loro\" inno. Cantarono il brano con particolare vigore quando il tre quarti ala Chris Oti segnava la sua prima meta. Divertito da questo coro, Chris Oti fu ispirato a segnare una tripletta, sorprendendo tutto il pubblico, allorch\u00e9 l'\"inno\" sembr\u00f2 provenire dall'intera curva inglese.\nCover.\n\"Swing Low, Sweet Chariot\" \u00e8 stata cantata da molti artisti, tra i quali:"}
{"id": "2760140", "revid": "281901", "url": "https://it.wikipedia.org/wiki?curid=2760140", "title": "Pastinachus gruveli", "text": ""}
{"id": "2760145", "revid": "1305772", "url": "https://it.wikipedia.org/wiki?curid=2760145", "title": "Born to Be My Baby", "text": "Born to Be My Baby \u00e8 una canzone dei Bon Jovi, scritta da Jon Bon Jovi, Richie Sambora e Desmond Child. \u00c8 stata estratta come secondo singolo dal quarto album in studio del gruppo, \"New Jersey\", nel novembre del 1988. Ha raggiunto il terzo posto della Billboard Hot 100 e la settima posizione della Mainstream Rock Songs negli Stati Uniti.\nNonostante il successo ottenuto, la canzone non \u00e8 stata inserita nella raccolta \"Cross Road\" del 1994. Tuttavia \u00e8 presente nel \"Greatest Hits\" pubblicato dal gruppo nel 2010. Appare inoltre nelle registrazioni dal vivo \"The Crush Tour\" e \"Live at Madison Square Garden\". Una versione acustica della canzone \u00e8 presente nell'album \"This Left Feels Right\".\nInformazioni sulla canzone.\nIl testo delle canzone pu\u00f2 essere paragonato, per certi versi, a quello di \"Livin' on a Prayer\", poich\u00e9 entrambe le canzoni trattano di una coppia di giovani lavoratori che cercano a fatica di condurre la loro vita di coppia. Nonostante ci\u00f2, a differenza del precedente, in tale brano emerge un ottimismo di fondo: i due devono lasciarsi il mondo all'esterno e continuare a lottare, perch\u00e9 hanno qualcosa in cui credere.\nAll'inizio e alla fine della canzone compare un coro di \"na-na-na na, na-na na, na-na na, na\" scanditi dai membri della band, al ritmo della canzone. Nel ritornello, che \u00e8 ripetuto diverse volte all'interno del brano, viene usata un'allitterazione (\"Born to Be My Baby\").\nLa canzone venne inizialmente registrata in versione acustica, con solo due chitarre alla fine del pezzo. Sotto le pressioni del produttore Bruce Fairbairn, venne per\u00f2 rimaneggiata in chiave hard rock ed incisa nella versione finale che si trova nell'album. Jon Bon Jovi disse che la canzone, se registrata nel modo in cui era stata originariamente pensata, avrebbe certamente raggiunto il primo posto in classifica; spieg\u00f2 inoltre che Fairbairn aveva preso quella decisione nel tentativo di creare una nuova \"Livin' on a Prayer\".\nVideo musicale.\nIl video musicale della canzone \u00e8 stato registrato interamente in bianco e nero. Dai costi molto contenuti, il video fu girato interamente in uno studio di registrazione, parallelamente all'incisione del pezzo stesso. Nella versione completa, compaiono dialoghi fra i membri della band, che provano il ritornello, insoddisfatti. Il video si segnala anche per una breve comparsa di Dorothea, futura moglie di Jon Bon Jovi."}
{"id": "2760151", "revid": "298055", "url": "https://it.wikipedia.org/wiki?curid=2760151", "title": "Brian Moser", "text": ""}
{"id": "2760161", "revid": "628767", "url": "https://it.wikipedia.org/wiki?curid=2760161", "title": "Distretto di Sindhuli", "text": " \nIl distretto di Sindhuli \u00e8 un distretto del Nepal di 296.192 abitanti, che ha come capoluogo Sindhulimadhi.\nIl distretto fa parte della provincia Bagmati Pradesh; fino al 2015 faceva parte della zona di Janakpur nella Regione Centrale.\nGeograficamente il distretto appartiene alla zona collinare delle Mahabharat Lekh.\nIl principale gruppo etnico presente nel distretto sono i Tamang."}
{"id": "2760176", "revid": "15756", "url": "https://it.wikipedia.org/wiki?curid=2760176", "title": "Massa efficace", "text": "In fisica dello stato solido, la massa efficace \u00e8 la massa che una particella all'interno di un cristallo assume in risposta ad una perturbazione esterna nel modello semiclassico.\nIn modo semplificato, trascurando l'anisotropia del cristallo, si pu\u00f2 dire che gli elettroni risentono dell'effetto di un campo elettrico o un campo magnetico quasi come se fossero particelle libere nel vuoto, ma con una massa differente che \u00e8 appunto la massa efficace. Se si tiene in considerazione l'anisotropia, la massa dipende dalla direzione del moto ed \u00e8 descritta da un tensore.\n\u00c8 riportata solitamente in unit\u00e0 della massa dell'elettrone \"m0\" (pari a kg); in questa unit\u00e0, per solidi comuni, i valori sono compresi tra 0.01 e 10, ma pu\u00f2 anche raggiungere valori pi\u00f9 alti o pi\u00f9 bassi in materiali \"esotici\", come ad esempio nei sistemi di fermioni pesanti, per i quali pu\u00f2 arrivare a 1000. Ha effetti importanti sulle propriet\u00e0 di trasporto in un solido e sulle interazioni che occorrono tra bande differenti.\nDerivazione.\nPer descrivere il moto di un elettrone in un solido si devono considerare, in termini della meccanica quantistica, le interazioni dell'elettrone con gli atomi del solido e con gli altri elettroni, oltre all'effetto di forze esterne. Per semplificare il problema si introduce il concetto di massa efficace, in analogia con il secondo principio della dinamica, con la legge F = \"m\" a, dove F rappresenta le forze esterne, \"m\" la massa efficace e a l'accelerazione.\nSi consideri il caso di un solido isotropo; in meccanica quantistica l'elettrone \u00e8 descritto da un pacchetto d'onda, che ha velocit\u00e0 di gruppo data da\ndove formula_2 \u00e8 l'energia, k il vettore d'onda e formula_3 la costante di Planck divisa per formula_4.\nIndicando con p la quantit\u00e0 di moto, si pu\u00f2 scrivere:\nSostituendo la velocit\u00e0 di gruppo si ottiene\ne si definisce quindi la massa efficace:\nL'accelerazione dell'elettrone per effetto di un campo elettrico E, utilizzando la massa efficace, sar\u00e0 quindi\nNel caso di un solido anisotropo le componenti del tensore massa efficace sono definite come\ndove gli indici \"i\" e \"j\" indicano le direzioni dello spazio \"x\", \"y\" e \"z\". Con questa espressione, la componente dell'accelerazione nella direzione \"i\" (in presenza di un campo elettrico) \u00e8 quindi\nPer una particella libera la relazione di dispersione ha una forma quadratica, e la massa efficace sarebbe una costante; nel caso di un solido invece essa dipende da k. Tuttavia, \u00e8 possibile approssimare la relazione di dispersione con una parabola intorno agli estremi (minimi o massimi), ad esempio\ndove formula_12 \u00e8 il valore di energia all'estremo ed \u00e8 stata considerata una massa efficace diversa nelle tre direzioni \"x\", \"y\" e \"z\".\nNel caso della banda di conduzione di molti cristalli il minimo si trova a k=0; in molti semiconduttori questo non \u00e8 vero. Ad esempio nel silicio ci sono sei minimi posizionati simmetricamente lungo l'asse di simmetria \u0394 = [100], come mostrato nella figura; le superfici di energia costante sono degli ellissoidi allungati lungo queste direzioni; in questo caso si definisce una massa efficace longitudinale, lungo l'asse maggiore dell'ellissoide, e una massa trasversale, lungo gli assi minori.\nLe lacune nella banda di valenza del silicio sono divise in due bande di energia, e definite \"lacune pesanti\" o \"leggere\", a seconda della massa efficace; la relazione di dispersione \u00e8 data da\ne si ottengono delle superfici di energia costante incurvate (\"warped\" in inglese); i parametri \"A\", \"B\" e \"C\" sono indipendenti da k. Come mostra questo esempio sono piuttosto comuni relazioni di dispersione non paraboliche.\nPer valori di energia lontani dagli estremi la massa efficace pu\u00f2 anche essere negativa o tendere a infinito. In molti calcoli si considera un valore medio.\nMassa efficace della densit\u00e0 degli stati.\nSi definisce la massa efficace della densit\u00e0 degli stati, utilizzata nei calcoli in cui compare questa grandezza, come la massa pari a quella ottenuta considerando la densit\u00e0 degli stati di una banda parabolica isotropa. Nel caso di un minimo, questa densit\u00e0 degli stati \u00e8\ndove formula_12 \u00e8 il valore del minimo di energia e formula_16 la massa efficace.\nAd esempio, nel caso del silicio mostrato in precedenza, la massa della densit\u00e0 degli stati per la banda di conduzione \u00e8 data dalla media geometrica delle due masse trasversali e della longitudinale, con un fattore formula_17 che tiene in conto la presenza di pi\u00f9 minimi:\nSostituendo il valori del silicio si trova un valore di 1.08 masse elettroniche.\nMassa efficace del trasporto elettrico.\nNel caso di calcoli riguardanti il trasporto elettrico (ad esempio la conduttivit\u00e0 elettrica, la mobilit\u00e0, il coefficiente di diffusione di materia), si considera che la conduttivit\u00e0 \u00e8 proporzionale all'inverso della massa efficace; nel caso del silicio, l'inverso della massa del trasporto \u00e8 pari alla media degli inversi delle masse formula_19 e formula_20:\nSostituendo il valori del silicio si trova un valore di 0.26 masse elettroniche.\nDeterminazione sperimentale.\nTradizionalmente le masse efficaci venivano misurate con la risonanza elettronica di ciclotrone, un metodo in cui l'assorbimento di microonde da parte di un semiconduttore immerso in un campo magnetico ha un picco stretto quando la frequenza dell'onda \u00e8 pari alla frequenza di ciclotrone formula_22. In anni pi\u00f9 recenti la massa efficace viene determinata tramite misure della struttura a bande, come la spettroscopia di fotoemissione risolta in angolo, oppure, pi\u00f9 direttamente, con l'effetto de Haas-van Alphen o l'effetto Shubnikov-de Haas.\nLa massa efficace pu\u00f2 anche essere stimata usando il coefficiente \u03b3 del termine lineare nel calore specifico elettronico a volume costante a bassa temperatura formula_23, che dipende dalla massa efficace attraverso la densit\u00e0 degli stati all'energia di Fermi, e come tale \u00e8 una misura della degenerazione e della curvatura delle bande. Valori molto alti della massa dei portatori stimati da misure di calore specifico hanno portato al concetto di fermioni pesanti.\nPoich\u00e9 la mobilit\u00e0 elettronica dipende dal rapporto tra la massa efficace e il tempo di collisione formula_24, la massa pu\u00f2 essere calcolata in linea di principio da misure di trasporto elettronico, ma questo metodo non \u00e8 pratico perch\u00e9 le probabilit\u00e0 di collisione di solito non sono note a priori.\nMassa efficace per alcuni semiconduttori.\nNella tabella seguente sono raccolte le masse efficaci della densit\u00e0 degli stati per alcuni semiconduttori\nSi pu\u00f2 notare dalla tabella che i composti III-V basati su GaAs e InSb hanno una massa efficace minore di quella dei semiconduttori del gruppo IV. Nel semplice modello di Drude del trasporto elettronico, la massima velocit\u00e0 per un portatore di carica \u00e8 inversamente proporzionale alla massa efficace: formula_25, dove formula_26 (\"e\" \u00e8 la carica elementare). Questa velocit\u00e0 determina la velocit\u00e0 di un circuito integrato, e questo \u00e8 il motivo per cui i materiali con piccola massa efficace, quali il GaAs e derivati sono usati al posto del silicio in applicazioni a banda larga come la telefonia cellulare."}
{"id": "2760177", "revid": "123903427", "url": "https://it.wikipedia.org/wiki?curid=2760177", "title": "Germano Bonaveri", "text": "Biografia.\nBonaveri nasce nel 1968 a Bologna. Fin da ragazzo si appassiona al mondo dei cantautori italiani e stranieri, iniziando anche a sperimentarsi come compositore.\nIl suo stile di scrittura che si interseca e si determina con lo studio della filosofia e dell'alchimia, risente di influenze letterarie.\nNei suoi testi Bonaveri parla di difesa dei diritti umani, di ingiustizia sociale e politica, del progressivo avvelenamento del pianeta (e della mente umana), attraverso le lenti della sua vita a Bologna, culla di molti artisti di talento.\nScivola via e i Resto Mancha.\nNel 2001 decide di dar vita al suo progetto di cantautore, e insieme a Luigi Bruno fonda il gruppo \"Resto Mancha\", con cui incide alcuni demo (\"Atto Primo\", \"Il pagliaccio di strada\") fino alla realizzazione, nel 2005, dell'album \"Scivola via\", prodotto da Fabbrica di Parole&amp;Musica e distribuito dalla Warner Music Italy.\nParallelamente Bonaveri realizza il progetto \"Quello che non ho - Tributo a Faber\", uno spettacolo dedicato al cantautore Fabrizio De Andr\u00e8.\nMagnifico.\nAlla fine del 2006 Bonaveri inizia la collaborazione con Beppe Quirici e affida a lui la produzione artistica del nuovo album, \"Magnifico\", anch'esso con la produzione esecutiva di Parole &amp; Musica (tra i musicisti ricordiamo Beppe Quirici, Mario Arcari, Elio Rivagli).\nIl disco lo porta ad essere tra i finalisti del Premio Tenco 2007 e all'esibizione sul palco dell'Ariston di Sanremo affiancato dallo stesso Quirici e da Armando Corsi.\nL'8 settembre 2007 partecipa al primo V-Day organizzato da Beppe Grillo in Piazza Maggiore a Bologna.\nOtra voz canta.\nAlla fine del 2009, da un'idea di Armando Corsi nasce il progetto \"Otra voz canta\", canti di libert\u00e0 e resistenza di diverse nazioni con l'intento di mantenere alta la memoria e l'eredit\u00e0 morale di tutte le persone che in ogni angolo del mondo hanno lottato contro la tirannia e la dittatura.\nCitt\u00e0 Invisibili.\nDopo avere maturato uno stile inconfondibile di scrittura e sintesi musicale, nel 2009 nasce \"Citt\u00e0 Invisibili\", che vanta la collaborazione di Maurizio Biancani, e artisti come Mario Arcari, Lucio Dalla e Marco Alemanno. Il disco ottiene ottime recensioni e Bonaveri viene definito dall' AGI anarco-poeta. Il tour prende il via dal Teatro delle Celebrazioni di Bologna dove Bonaveri \u00e8 accompagnato dal suo gruppo storico: Luigi Bruno (fisarmonica e tastiere), Luca De Riso (basso), Antonello D'Urso (chitarre), Nicola Morali (pianoforte), Gabriele Palazzi Rossi (batteria).\nNell'estate del 2010 esce la nuova versione di Contro, tratto dall'album \"Scivola via\". \u00c8 un brano che Bonaveri riscrive in base all'attualit\u00e0 che lo circonda: una specie di \"canzone mutante\" che nel caso specifico affronta la tematica della censura esercitata attraverso la proposta della legge bavaglio. Il video viene pubblicato su diverse testate on-line tra cui L'Unit\u00e0.\nNell'aprile del 2011 Bonaveri incide il remake della canzone \"S\u00f3lo le pido a Dios\" di Le\u00f3n Gieco. Il brano verr\u00e0 trasmesso e diffuso il 25 aprile dalla Radio Nacional Argentina tramite ORA ITALIA, il programma radio degli italiani in Patagonia. Nello stesso giorno esegue, in piazza Maggiore a Bologna, il concerto \"Otra voz canta\" per l'ANPI.\nNel giugno del 2011 partecipa a \"Signori, entra il lavoro!\" la festa per i 110 anni della FIOM.\nL'Ora dell'Ombra Rossa.\nL'11 novembre 2011 esce in italiano e spagnolo \"L'Ora dell'Ombra Rossa\", un concept album che prende spunto dalle carte dei tarocchi marsigliesi per affrontare tematiche di riscatto sociale, di rivoluzione, lotta per l'emancipazione dall'omologazione.\nI Musici.\nNel 2012 Bonaveri viene scelto come cantante del progetto I MUSICI, gruppo formato da Ellade Bandini, Juan Carlos \u201cFlaco\u201d Biondini, Roberto Manuzzi, Antonio Marangolo, Pierluigi Mingotti, Vince Tempera.\nMusica Libera.\nDa una idea di Germano Bonaveri, un gruppo di artisti e professionisti del settore decide di proporsi alle amministrazioni pubbliche sensibili a queste tematiche per fare concerti lasciando che sia il pubblico a sostenere il progetto attraverso una offerta non obbligatoria. \nBonaveri afferma che le persone debbano reagire a questo progressivo imbarbarimento culturale ed i comuni debbano sentire vivo il dovere di prendersi cura della popolazione e far sopravvivere la libera espressione delle arti.\nLa musica quindi come manifestazione del lavoro degli artisti che vengono sostenuti con la libera offerta delle persone nella misura del gradimento, dell'apprezzamento e della voglia di essere parte di un progetto contribuendo alla sua realizzazione.\nEuterpe, concerti di poesia.\nNel 2013 nasce \"Euterpe\" per portare nei teatri italiani la poesia, sostenuta da musiche ed atmosfere capaci di aumentarne la percezione di senso.\nEUTERPE \u00e8 un progetto aperto, un work in progress che si evolve ogni volta in cui viene richiesta la rappresentazione in scena di altre poesie o altre prose che si ritengono affini.\nLa Staffetta.\nCon il 2014 ritorna il Bonaveri cantautore. Nel nuovo disco - intitolato La Staffetta - l'artista racconta le vite degli sconfitti di tutte le epoche, quelli che pur avendo fatto la storia non hanno potuto scriverla (altri lo faranno, ben protetti nei loro castelli dorati). Si fondono i personaggi che hanno vissuto la guerra, i campi di concentramento, la tortura, la violenza fisica e psicologica e quelli della sua storia personale per raccontare come tutto ritorni quando la soglia della memoria scende per volont\u00e0 del potere. Dalla collera (citando Alekos Panagulis) ad una domenica mattina dell'immediato dopoguerra, dove le speranze riaccendono un sorriso che per\u00f2 deve districarsi tra un futuro di speranza ed un passato prossimo lancinante. La libert\u00e0, ci racconta Bonaveri, va conquistata e mantenuta attraverso il passaggio del testimone, attraverso la staffetta come ponte tra le generazioni. Per non dimenticare mai.\nEsce a gennaio 2018 il singolo 'Le piccole vite'.\nIl brano \u00e8 stato prodotto da Maurizio Biancani per Fonoprint Bologna ed anticipa l\u2019album \u201cReloaded\u201d, il sesto nella carriera dell\u2019artista.\n\u201cLe piccole vite \u00e8 la canzone scritta per Topo, il gatto compagno di vita. \"Dedico questa canzone a tutte quelle creature non umane che popolano il nostro mondo\u201d (bonaveri).\nReloaded.\nNel 2018 il cantautore bolognese rivisita alcuni dei suoi brani. 18 brani, di cui uno inedito (\u201cLe Piccole Vite\u201d), ci invita a compiere un viaggio musicale e viscerale nei suoi 14 anni di carriera artistica. Bonaveri dona alle sue vecchie canzoni nuova luce, nuova musicalit\u00e0 e, soprattutto, sottolinea con maggiore enfasi storie e tematiche cantante tanti anni fa, ma che, purtroppo, sono ancora oggi attuali .\nIl Cretino.\nSpettacolo ambizioso e originale destinato agli amanti dell\u2019arte, della musica e dello spettacolo in tutte le sue sfaccettature. Il nuovo spettacolo che vanta importanti collaborazioni: la produzione artistica di Maurizio Biancani, la sapiente e curata regia di Daniele Sala e l\u2019accompagnamento musicale di Pietro Posani. Uno spettacolo che unisce cultura, ricordo, nostalgia e linguaggio universale, in cui Bonaveri propone magistralmente la sua arte ricca e poliedrica facendosi interprete e attore.\nEsce il singolo 'Patty'.\nIl 30 novembre 2018 esce il nuovo singolo inedito dal titolo \u201cPatty\u201d, prodotto da Maurizio Biancani per Fonoprint Bologna. Un brano dal testo intimo, un viaggio immaginario. \u00abPatty \u00e8 una canzone d\u2019amore \u2013 spiega Bonaveri \u2013 \u00e8 il sogno di un mondo dove le persone conoscono a memoria almeno una poesia. Significa ritrovare uno spazio per l\u2019emotivit\u00e0 e la voglia di ritrovare l\u2019armonia con l\u2019ambiente circostante, rispettandolo senza fare cos\u00ec tanto rumore inutile\u00bb.\nMusicisti e collaborazioni.\nIl gruppo che si esibisce con Bonaveri \u00e8 composto da: Gabriele Palazzi Rossi (batteria), Luca De Riso (basso), Pietro Posani (chitarre), Elena Champion (fisarmonica e voce), Stefano Gentilini (pianoforte).\nAltri musicisti che hanno collaborato con Bonaveri: Mario Arcari (fiati), Ellade Bandini (batteria),Michel Barros Bessone (charango e chitarra), Maurizio Biancani (fonico e direzione artistica), Juan Carlos \u201cFlaco\u201d Biondini, Gloria Bonaveri (voce), Luigi Bruno (fisarmonica e tastiere), Giorgio Cordini (chitarra), Armando Corsi (chitarra), Max D'Adda (batteria), Marco Fadda (percussioni), Fabrizio Luca (percussioni), Pietro Malaguti (fiati), Roberto Manuzzi, Antonio Marangolo, Martina Marchiori (violoncello), Stefano Melone (tastiere), Pierluigi Mingotti, Beppe Quirici (basso e direzione artistica), Elio Rivagli (batteria), Edmondo Romano] (fiati), Lo Studio Staff (voci e programmazione), Valeria Sturba (violino e theremin), Vince Tempera, Lele Veronesi (batteria), Ivano Zanotti (batteria), Antonello D'Urso (chitarre), Paolo Biavati (fonico), Nicola Morali (pianoforte)."}
{"id": "2760182", "revid": "547034", "url": "https://it.wikipedia.org/wiki?curid=2760182", "title": "Assemblea nazionale (Haiti)", "text": "L'Assemblea nazionale di Haiti (in francese: \"Assembl\u00e9e nationale\") costituisce l'organo legislativo del governo di Haiti. L'Assemblea \u00e8 bicamerale: la camera alta costituisce il Senato di Haiti, e la camera bassa la Camera dei deputati di Haiti. Le sedute dell'Assemblea nazionale sono presiedute dal presidente del Senato, con il presidente della Camera che assiste. Il segretario della Camera ed il segretario del Senato fungono da segretari dell'Assemblea nazionale.\nIl Senato \u00e8 costituito da trenta seggi, con tre membri provenienti da ciascuno dei dieci dipartimenti amministrativi dello stato; prima della creazione del Dipartimento di Nippes nel 2003 i seggi erano ventisette. I senatori vengono eletti con un mandato di sei anni, eccetto un terzo il cui mandato dura due. Dopo le elezioni del 2000, ventisei dei ventisette seggi andarono al movimento dei Fanmi Lavals del presidente Jean-Bertrand Aristide. In seguito alla caduta del presidente nel 2004 il Senato non si riun\u00ec pi\u00f9 perch\u00e9 il governo di transizione non riconobbe la legittimit\u00e0 dei senatori. Venne ristabilito dopo le elezioni del 21 aprile 2006, ed un terzo si \u00e8 avvicendato con le elezioni del 2008.\nLa Camera dei deputati conta su 99 membri (prima 83), che sono eletti per un periodo di 4 anni. Nelle elezioni del 2000 la lista di Aristide prese 73 seggi, ma dopo il colpo di Stato ai suoi danni nel 2004 la Camera rimase bloccata, e venne riaperta solo in seguito alle elezioni del 2006. Le prossime elezioni erano state previste per il 2010, ma il terremoto di Haiti le ha messe in forse.\nIl palazzo che ospitava l'Assemblea nazionale, come moltissimi altri, \u00e8 stato distrutto dal terremoto del 12 gennaio 2010."}
{"id": "2760213", "revid": "1226", "url": "https://it.wikipedia.org/wiki?curid=2760213", "title": "The Little Hut", "text": ""}
{"id": "2760225", "revid": "1185701", "url": "https://it.wikipedia.org/wiki?curid=2760225", "title": "Javier Aramendia", "text": "Carriera.\nPassa professionista nel 2007 con il team Orbea-Oreka SDA; l'anno successivo approda all'Euskaltel-Euskadi, mentre nel 2012 si trasferisce alla Caja Rural, formazione Professional Continental. Buon gregario, non consegue successi da professionista, pur aggiudicandosi il premio della Combattivit\u00e0 alla Vuelta a Espa\u00f1a 2013.\nSi ritira dall'attivit\u00e0 a fine 2016 a causa di problemi di circolazione alla gamba sinistra. Rimane comunque nel ciclismo come massaggiatore del team Caja Rural-Seguros RGA, debuttando nel giugno 2017."}
{"id": "2760226", "revid": "38120", "url": "https://it.wikipedia.org/wiki?curid=2760226", "title": "Capannina di Franceschi", "text": ""}
{"id": "2760233", "revid": "1543377", "url": "https://it.wikipedia.org/wiki?curid=2760233", "title": "Direttiva relativa alla tutela giuridica delle banche di dati", "text": "La Direttiva 96/9/CE relativa alla tutela giuridica delle banche di dati \u00e8 una direttiva dell'Unione Europea approvata l'11 marzo 1996, che riguarda la protezione accordata alle banche dati. Tale testo di legge infatti si occupa di introdurre nelle normative degli Stati membri una tutela minima accordata al costitutore della banca dati, in quanto risultato di un suo \u00abinvestimento rilevante sotto il profilo qualitativo o quantitativo\u00bb.\nAl costitutore viene accordato il diritto esclusivo di eseguire o autorizzare la riproduzione (permanente o temporanea, totale o parziale, con qualsiasi mezzo e in qualsivoglia forma), la traduzione, l'adattamento, la comunicazione e la distribuzione presso il pubblico dell'originale o di copie della banca di dati. Ha inoltre il diritto di \u00abvietare operazioni di estrazione e/o reimpiego della totalit\u00e0 o di una parte sostanziale del contenuto della stessa, valutata in termini qualitativi o quantitativi\u00bb,\nIn Italia la direttiva \u00e8 stata recepita nel 1999 con il decreto legislativo 169/99."}
{"id": "2760247", "revid": "38120", "url": "https://it.wikipedia.org/wiki?curid=2760247", "title": "La Capannina di Franceschi", "text": ""}
{"id": "2760249", "revid": "290948", "url": "https://it.wikipedia.org/wiki?curid=2760249", "title": "Basici", "text": ""}
{"id": "2760250", "revid": "38120", "url": "https://it.wikipedia.org/wiki?curid=2760250", "title": "La capannina", "text": ""}
{"id": "2760252", "revid": "461603", "url": "https://it.wikipedia.org/wiki?curid=2760252", "title": "Palm Beach Pumas", "text": ""}
{"id": "2760254", "revid": "83531", "url": "https://it.wikipedia.org/wiki?curid=2760254", "title": "Joseph A. A. Burnquist", "text": "Fu eletto vicegovernatore nel 1912, e successivamente divenne governatore dopo la morte del governatore in carica Winfield Scott Hammond dal 1915 al 1921. In seguito fu anche Procuratore Generale del Minnesota dal 2 gennaio 1939 fino al 3 gennaio 1955.\nBiografia.\nBurnquist nacque nel 1879 a Dayton, in Iowa, e pratic\u00f2 legge prima di trasferirsi a St. Paul, dove entr\u00f2 in politica. Durante il suo secondo mandato come vicegovernatore, il governatore Hammond mor\u00ec e Burnquist gli succedette.\nVisse tempi turbolenti data l'entrata nella Prima guerra mondiale degli Stati Uniti. Non tutti gli americani supportarono il coinvolgimento degli Stati Uniti in una guerra europea, e questa sensazione era alta in Minnesota a causa delle insoddisfazioni tra i contadini e gli operai, che erano pi\u00f9 interessati alla politica interna che al conflitto d'oltremare. Attraverso la Commissione del Servizio Sanitario, che Burnquist cre\u00f2 nel 1917 per monitorare il sentimento dell'opinione pubblica verso la guerra, furono represse le manifestazioni pacifiste. La Commissione, apparentemente nonpartisan, si oppose fermamente ad ogni azione considerata sospetta o antiamericana.\nOltre alle questioni di guerra, Burnquist inoltre avvi\u00f2 una normativa per migliorare le strade statali, i rapporti di lavoro e soprattutto la salvaguardia dei bambini. Dopo aver concluso il suo mandato come governatore, pratic\u00f2 per 17 anni legge prima di diventare Procuratore generale di Stato nel 1936. Burnquist mor\u00ec all'et\u00e0 di 81 anni a Minneapolis."}
{"id": "2760256", "revid": "287204", "url": "https://it.wikipedia.org/wiki?curid=2760256", "title": "Jorge Azanza", "text": "Carriera.\nPassa professionista nel 2005 con il Team Kaiku, da cui dopo due anni approda all'Euskaltel-Euskadi. \nBuon gregario, non ha ancora conseguito successi da professionista."}
{"id": "2760261", "revid": "486946", "url": "https://it.wikipedia.org/wiki?curid=2760261", "title": "Joseph Alfred A. Burnquist", "text": ""}
{"id": "2760262", "revid": "486946", "url": "https://it.wikipedia.org/wiki?curid=2760262", "title": "Joseph Alfred Arner Burnquist", "text": ""}
{"id": "2760264", "revid": "486946", "url": "https://it.wikipedia.org/wiki?curid=2760264", "title": "Joseph A. Arner Burnquist", "text": ""}
{"id": "2760281", "revid": "116042181", "url": "https://it.wikipedia.org/wiki?curid=2760281", "title": "Vitalicio Seguros-Grupo Generali", "text": "La Vitalicio Seguros-Grupo Generali era una squadra maschile spagnola di ciclismo su strada, attiva nel professionismo dal 1998 al 2000.\nSponsorizzata da Generali tramite il marchio Vitalicio Seguros e diretta da Javier M\u00ednguez, la squadra ottenne quattro vittorie di tappa al Giro d'Italia 2000, vincendo anche la classifica a squadre nell'edizione 1999 della \"Corsa rosa\".\nStoria.\nIl team divenne attivo nel 1998 su finanziamento della Vitalicio Seguros, il marchio spagnolo del gruppo triestino Generali, sfruttando un budget di 7 miliardi di lire per tre stagioni. La sede e la struttura della squadra erano a Barcellona; il presidente era l'italiano Giacomo Landi, amministratore delegato della Vitalicio, mentre la direzione sportiva della squadra era affidata a Javier M\u00ednguez. Le biciclette erano della savonese Olmo, con componentistica Campagnolo.\nGi\u00e0 al primo anno la squadra ricevette la licenza di gruppo sportivo di prima categoria da parte dell'UCI; l'organico venne formato soprattutto con corridori provenienti da altri team spagnoli, pi\u00f9 alcuni neoprofessionisti come \u00d3scar Freire e Juan Miguel Mercado. Capitani designati per le corse a tappe erano Andrea Ferrigato e Oliverio Rinc\u00f3n.\nLa prima storica vittoria arriv\u00f2 a febbraio con Elio Aggiano, vincitore nella quarta tappa del Challenge de Mallorca. Al Giro d'Italia si mise in luce Daniel Clavero, che concluse quinto nella generale, mentre dal Tour de France non giunsero risultati di rilievo; la squadra anzi si ritir\u00f2 in blocco dalla \"Grande Boucle\" dopo la diciassettesima tappa, annullata per uno sciopero dei corridori e i primi fatti dello scandalo Festina. Alla Vuelta a Espa\u00f1a, invece, il ventiseienne russo Andrej Zin\u010denko conquist\u00f2 ben tre tappe terminando la corsa al quattordicesimo posto. Durante l'anno arrivarono anche diversi risultati dalle corse spagnole: fra esse la vittoria della Volta Ciclista a Catalunya con il colombiano Hern\u00e1n Buenahora.\nAl Giro d'Italia 1999 la Vitalicio fu ancora protagonista, riuscendo a piazzare tre corridori nei primi venti, con Clavero nono, Zin\u010denko dodicesimo e Buenahora quindicesimo, e facendo sua la classifica a squadre. Al Tour de France si mise in mostra il due volte campione spagnolo \u00c1ngel Casero, quinto nella generale; alla Vuelta a Espa\u00f1a il basco Igor Gonz\u00e1lez de Galdeano vinse il prologo e la tappa di Andorra Arcalis, andando a vestire per un giorno la maglia oro e terminando infine secondo nella classifica generale finale dietro al solo Jan Ullrich. Nei primi dieci si piazzarono anche Iv\u00e1n Parra e Santiago Blanco. Il 10 ottobre, infine, il ventitreenne \u00d3scar Freire si aggiudic\u00f2, in maglia spagnola, a sorpresa la prova in linea ai campionati del mondo di Verona. A fine anno Freire si trasfer\u00ec alla Mapei, Clavero pass\u00f2 al Team Polti e Casero alla Festina.\nPer la stagione 2000 arrivarono in squadra il cronoman ceco Jan Hru\u0161ka e lo spagnolo Miguel \u00c1ngel Mart\u00edn Perdiguero. Al Giro d'Italia 2000, senza un capitano designato, i direttori sportivi decisero di puntare alle vittorie di tappa e a vestire la maglia rosa per almeno un giorno. Alla fine i successi saranno ben quattro (Hru\u0161ka vinse il prologo di Roma e la cronometro di Sestriere, V\u00edctor Hugo Pe\u00f1a fece sua la cronometro di Bibione e \u00c1lvaro Gonz\u00e1lez de Galdeano vinse a Genova dopo una fuga solitaria) e il team si piazz\u00f2 secondo nella classifica a squadre; non venne per\u00f2 invitato al Tour de France. Alla Vuelta a Espa\u00f1a giunse un'altra vittoria di tappa, con \u00c1lvaro Gonz\u00e1lez de Galdeano (quell'anno campione spagnolo, terzo successo in tre anni di un ciclista Vitalicio dopo i due successi di Casero).\nAl termine del 2000 la squadra, come da contratto, si sciolse. Cinque corridori, tra cui i fratelli Gonz\u00e1lez de Galdeano e Hru\u0161ka, passarono per il 2001 alla ONCE."}
{"id": "2760289", "revid": "183666", "url": "https://it.wikipedia.org/wiki?curid=2760289", "title": "Sant'Espedito", "text": ""}
{"id": "2760295", "revid": "4175", "url": "https://it.wikipedia.org/wiki?curid=2760295", "title": "Serie A 1984-1985 (rugby a 15)", "text": "La serie A 1984-85 fu il 55\u00ba campionato nazionale italiano di rugby a 15 di prima divisione.\n con la stessa formula dei due tornei precedenti, che prevedeva due gironi in prima fase da 8 squadre ciascuno, le prime quattro di ciascuno dei quali destinate alla seconda fase per lo scudetto, e le ultime quattro a quella per la salvezza.\nIl guidato dal giovane allenatore Vittorio Munari (33 anni all'epoca) vinse il suo nono titolo nazionale, secondo consecutivo dopo quello della stagione precedente, affiancando cos\u00ec il al secondo posto nella classifica degli scudetti vinti alle spalle dell', all'epoca a quota 14; nell'occasione il club padovano riusc\u00ec anche a portare in serie A una sua formazione cadetta, la Tre Pini, che tuttavia retrocedette subito.\nAltra esordiente assoluta in serie A fu il , club veneto con meno di trent'anni di storia alle spalle essendo stato fondato nel 1957; anch'esso retrocedette alla sua prima stagione in massima divisione; con la discesa anche del in serie B le venete a retrocedere furono tre; la quarta squadra a lasciare la serie A fu la .\nDa registrare il ritorno in serie A, dopo 16 anni di assenza, della citata Amatori Milano allenata da Marco Bollesan, che l\u00ec aveva chiuso, nel 1981, la carriera da giocatore, e che alla fine del campionato, dopo la salvezza della squadra, fu chiamato ad allenare la Nazionale italiana.\nFormula.\nCome nelle due stagioni precedenti, le 16 squadre furono ripartite in due gironi paritetici da 8 squadre ciascuno che si affrontarono a girone all'italiana; le prime quattro squadre di ogni girone accedettero alla poule scudetto della seconda fase, mentre le ultime quattro alla poule salvezza, anch'esse a girone all'italiana.\nLa vincitrice della poule scudetto fu campione d'Italia, le ultime quattro della poule salvezza scesero in serie B."}
{"id": "2760296", "revid": "1442080", "url": "https://it.wikipedia.org/wiki?curid=2760296", "title": "Medibank International 2010 - Singolare maschile", "text": "Il singolare maschile del Medibank International 2010 \u00e8 stato un torneo di tennis facente parte dell'ATP World Tour 2010.\nDavid Nalbandian era il campione in carica, ma ha deciso di non prendere parte all'evento.\nMarcos Baghdatis ha vinto il torneo battendo in finale Richard Gasquet 6-4, 7-6(2).\nTeste di Serie.\nLe prime quattro teste di serie hanno ricevuto un bye al primo turno:"}
{"id": "2760297", "revid": "831312", "url": "https://it.wikipedia.org/wiki?curid=2760297", "title": "Jonathan Castroviejo", "text": "Carriera.\nPassa tra i professionisti nel 2008 con il team basco Orbea, con cui ottiene buoni piazzamenti, tra cui il quinto posto in una tappa della Vuelta Asturias e l'undicesimo nella prova a cronometro dei campionati spagnoli. L'anno successivo ottiene la prima vittoria durante la terza tappa del Tour du Haut-Anjou; poco tempo dopo si impone nel prologo della Ronde de l'Isard d'Ari\u00e8ge, gara a tappe che conclude al secondo posto. Ottiene poi un altro secondo posto, al Circuito Monta\u00f1\u00e9s, e successivamente \u00e8 sesto nel campionato spagnolo a cronometro. In settembre vince la quinta tappa del Tour de l'Avenir e prende parte ai campionati del mondo di Mendrisio nella categoria Under-23, classificandosi tredicesimo. Al termine della stagione sigla un accordo biennale con l'Euskaltel-Euskadi.\nNel 2010 non va oltre un secondo posto di tappa alla Vuelta Asturias e un quinto nella cronometro dei campionati nazionali. L'anno dopo riesce invece ad imporsi a sorpresa nel prologo del Tour de Romandie, gara a tappe del calendario UCI World Tour; sempre nel 2011 sfiora il successo nei campionati spagnoli a cronometro (conclude secondo) e partecipa per la prima volta come Elite ai campionati del mondo su strada di Copenaghen. Per la stagione seguente firma quindi un contratto con un altro team spagnolo, la Movistar.\nNel 2012 \u00e8 ancora secondo nei campionati nazionali; fa poi il suo debutto ai Giochi olimpici, classificandosi ventiseiesimo nella prova in linea e nono nella cronometro di Londra. Sempre in agosto chiude sesto all'Eneco Tour. A seguire si presenta al via della Vuelta a Espa\u00f1a: in questa corsa, grazie alla vittoria del suo team nella cronometro a squadre inaugurale, veste per due giorni la maglia rossa di leader della classifica generale, concludendo poi la corsa al 148\u00ba posto.\nNel 2013 vince il campionato nazionale a cronometro. Nel 2014, sempre nella Vuelta a Espa\u00f1a, ripete il successo di due anni prima, vincendo la cronometro a squadre iniziale e vestendo la maglia rossa di leader provvisorio della corsa a tappe.\nNel 2016 disputa un'ottima Vuelta a Espa\u00f1a aiutando il suo capitano Nairo Quintana a conquistare il successo finale. Si classifica secondo nella 19\u00aa tappa, la cronometro di Calp, vinta da Chris Froome. Successivamente conquista la cronometro del campionato europeo a Plumelec."}
{"id": "2760298", "revid": "104458", "url": "https://it.wikipedia.org/wiki?curid=2760298", "title": "Vers-l'\u00c9glise", "text": ""}
{"id": "2760299", "revid": "110157", "url": "https://it.wikipedia.org/wiki?curid=2760299", "title": "Europa (sito web)", "text": "Il sito europa.eu \u00e8 il portale web dell'Unione europea, che permette la navigazione verso le agenzie e istituzioni comunitarie, i comunicati stampa e risorse audio e video relative alla Commissione e al Parlamento europeo.\nIl portale collega i vari siti dell'UE, come ad esempio EUR-Lex, banca dati dei testi di diritto comunitario, o Salute-EU, dedicato alla salute pubblica; ogni sito collegato riporta come URL il sottodominio \".europa.eu\"\nIl portale \u00e8 tradotto in tutte le lingue degli Stati membri, sebbene normalmente le lingue \"di lavoro\" siano inglese, francese e tedesco. Nel 2007, in occasione del cinquantesimo anniversario del Trattato di Roma, l'allora Commissario europeo Franco Frattini critic\u00f2 la mancata traduzione in italiano del sito dedicato all'evento."}
{"id": "2760300", "revid": "109482903", "url": "https://it.wikipedia.org/wiki?curid=2760300", "title": "Color Magic", "text": "La Color Magic \u00e8 una nave traghetto di propriet\u00e0 della compagnia di navigazione norvegese Color Line, al momento della costruzione la pi\u00f9 grande al mondo con un ponte per il trasporto di automezzi.La Color Magic \u00e8 il traghetto pi\u00f9 grande al mondo con le sue 75.100 tonnellate di stazza lorda.\nStoria operativa.\nVarata nel dicembre 2006 agli Aker Finnyards di Turku, la nave fu completata nel 2007 nei cantieri di Rauma, diventando il traghetto pi\u00f9 grande del mondo e scalzando in questo primato la gemella \"Color Fantasy\", costruita nel 2004, rispetto alla quale ha un maggior numero di cabine. Entr\u00f2 in servizio nel settembre 2007, affiancando la gemella sul collegamento tra Oslo e Kiel."}
{"id": "2760304", "revid": "1442080", "url": "https://it.wikipedia.org/wiki?curid=2760304", "title": "Medibank International 2010 - Doppio maschile", "text": "Il doppio maschile del Medibank International 2010 \u00e8 stato un torneo di tennis facente parte dell'ATP World Tour 2010.\nBob Bryan e Mike Bryan erano i campioni in carica, ma hanno deciso di non partecipare all'evento.\nDaniel Nestor e Nenad Zimonji\u0107 hanno vinto il torneo battendo in finale Ross Hutchins e Jordan Kerr 6-3, 7-6(5)."}
{"id": "2760308", "revid": "1086846", "url": "https://it.wikipedia.org/wiki?curid=2760308", "title": "Associazione Calcio Siena 2003-2004", "text": "Questa voce raccoglie le informazioni riguardanti l'Associazione Calcio Siena nelle competizioni ufficiali della stagione 2003-2004.\nStagione.\nIl 31 agosto 2003, il Siena esord\u00ec in Serie A pareggiando 2-2 a Perugia: Andrea Ardito fu l'autore della prima rete toscana nel massimo campionato. Seguiranno la prima sconfitta (0-1 contro l'Inter, nell'esordio davanti al proprio pubblico) e la prima vittoria, con il 4-0 rifilato all'Empoli. La squadra bianconera raggiunse la salvezza, con quattro punti di vantaggio sul Perugia.\nMaglie e sponsor.\nNella stagione 2003-2004 lo sponsor tecnico \u00e8 Lotto, mentre lo sponsor ufficiale \u00e8 Monte dei Paschi di Siena. La divisa casalinga presenta una maglia a strisce bianco-nere, pantaloncini e calzettoni sono interamente neri. La divisa da trasferta \u00e8 invece albina con le rifiniture in nero e la terza presenta maglia oro con decorazioni in nero, pantaloncini anch'essi neri e calzettoni aurei."}
{"id": "2760309", "revid": "599013", "url": "https://it.wikipedia.org/wiki?curid=2760309", "title": "Francesco Totti", "text": "Considerato uno dei migliori giocatori italiani di tutti i tempi nonch\u00e9 tra i pi\u00f9 forti al mondo della propria generazione, nel corso della sua carriera professionistica ha sempre militato nella , squadra della quale \u00e8 stato capitano dal 1998 al 2017, per un totale record di 19 stagioni, vincendo uno scudetto (2000-2001), due Supercoppe italiane (2001 e 2007) e due Coppe Italia (2006-2007 e 2007-2008).\nTra il 1998 e il 2006 ha fatto parte della nazionale italiana, con cui ha disputato due Campionati d'Europa ( e ) e altrettanti Campionati del Mondo ( e ), venendo inserito nella squadra ideale dell'Europeo 2000 e del vittorioso Mondiale 2006. In precedenza, con le nazionali giovanili, aveva conquistato l'Europeo Under-21 nel 1996 e i Giochi del Mediterraneo nel 1997.\nCon 250 reti in Serie A, \u00e8 il giocatore che ha segnato pi\u00f9 gol con la stessa squadra nel massimo campionato italiano, di cui \u00e8 il secondo cannoniere di tutti i tempi dopo Silvio Piola; con la Roma ha segnato 307 reti in totale, record in Italia per una squadra di club. \u00c8 inoltre l'attaccante con pi\u00f9 presenze in Serie A (619, terzo giocatore in assoluto dietro Gianluigi Buffon e Paolo Maldini), nella quale \u00e8 l'unico calciatore, insieme a Maldini, ad aver preso parte a 25 stagioni e il solo a essere andato a segno in 23 campionati, peraltro consecutivi. In Champions League detiene il record come marcatore pi\u00f9 anziano nella storia della competizione, avendo segnato l'ultima rete a 38 anni e 59 giorni.\nInserito nella FIFA 100, nell'arco della sua carriera ha conseguito numerosi riconoscimenti internazionali tra cui la Scarpa d'oro come miglior marcatore europeo, il Golden Foot, il UEFA President's Award e, primo tra i calciatori italiani, il premio alla carriera ai Laureus World Sports Awards. In una ricerca della IFFHS del 2012 \u00e8 stato eletto \u00abcalciatore pi\u00f9 popolare d'Europa\u00bb. A livello nazionale detiene il record di premiazioni (5) come migliore calciatore italiano AIC.\nAnnoverato fra le pi\u00f9 grandi \u00abbandiere\u00bb di sempre, le sue ultime apparizioni sui campi nazionali e internazionali sono state salutate con ovazioni di ammirazione anche da parte dei tifosi avversari, a livello mondiale.\nBiografia.\nSoprannominato \"Er Pupone\", Totti \u00e8 nato a Roma e cresciuto nel quartiere di Porta Metronia. Suo padre Lorenzo, detto Enzo (1944-2020) era un impiegato di banca mentre sua mamma Fiorella una governante ed ha un fratello maggiore, Riccardo. Il 19 giugno 2005 ha sposato la showgirl Ilary Blasi, con la quale ha fondato la linea di abbigliamento \"Never Without You\"; la coppia ha tre figli.\nNel 2006 ha partecipato, assieme alla moglie, al doppiaggio italiano di un episodio della serie televisiva \"I Simpson\". Nel 2008 \u00e8 comparso nel film \"L'allenatore nel pallone 2\" e nella fiction televisiva \"I Cesaroni\".\nNel maggio del 2010 ha presentato a Roma, insieme all'attore Russell Crowe, l'edizione speciale del film \"Il gladiatore\", realizzata dalla Universal Pictures in onore della squadra di calcio della Roma, per celebrare il decimo anno dall'uscita del film.\n\"La storia siamo noi\" di Rai Cultura ha dedicato a Totti una puntata intitolata \"Tutto Totti\".\nPubblicit\u00e0.\n\u00c8 stato testimonial Nike (azienda con cui apr\u00ec un contenzioso nel 2004) e Diadora. In ambito extrasportivo ha pubblicizzato, tra le altre: Vodafone, FIAT, Pepsi e Dash.\nNel settembre 2008 \u00e8 uscita nelle edicole del Lazio una collezione di figurine monotematica a lui dedicata dal titolo \"Francesco Totti, il Capitano\".\nNel 2015 l'ATAC (azienda di trasporti pubblici della Capitale) ha stampato numerosi biglietti raffiguranti il giocatore (onore fino ad allora concesso solo a due pontefici), in occasione del suo 39\u00ba compleanno.\nImpegno nel sociale.\nAmbasciatore dell'UNICEF, Totti ha devoluto in beneficenza i proventi dei suoi 5 libri, i diritti TV pagati dall'emittente satellitare Sky per la diretta televisiva del suo matrimonio e il compenso ricevuto per l'apparizione su \"Topolino\" di Papertotti, personaggio a lui ispirato.\nNell'ambito del progetto \"Il calcio adotta i bambini abbandonati\", di cui \u00e8 promotore, ha adottato dei bambini di Nairobi. Ha anche una scuola calcio, nota come \"Totti soccer school\", che ha aperto nel 2010.\nCaratteristiche tecniche.\nFrancesco Totti ha ricoperto nella prima fase della sua carriera il ruolo di trequartista e quello di seconda punta, ma dal 2006 \u00e8 stato prevalentemente impiegato nel ruolo di prima punta. Pur essendo finalizzatore, fungeva da uomo-assist e da creatore di gioco: il suo ruolo dunque si identificava in maniera pi\u00f9 appropriata con quello del centravanti di manovra. Nelle giovanili, nel periodo in cui \u00e8 stato allenato da Emidio Neroni, \u00e8 stato impiegato anche come centrocampista.\nDurante il biennio con Zden\u011bk Zeman, nel 1997-1998, Totti gioca anche ala sinistra ed esperisce un miglioramento atletico; decide infatti di eseguire un potenziamento muscolare per adattarsi ai ritmi del calcio fisico, guadagnando in forza fisica e potenza di calcio, a scapito dell'agilit\u00e0. Con Luciano Spalletti, \u00e8 stato impiegato anche come falso centravanti nel tridente d'attacco dell'allenatore; durante la gestione tecnica di Luis Enrique ha arretrato il proprio raggio d'azione, muovendosi da regista di centrocampo.\nLe sue principali caratteristiche erano una notevole visione di gioco, il controllo di palla, il passaggio in profondit\u00e0 e un tiro potente e preciso con entrambi i piedi. Giocatore carismatico, durante la carriera ha dimostrato inoltre doti di corsa e spirito di sacrificio, che lo rendevano utile anche in fase difensiva.\nDotato di grande fantasia, poteva illuminare il gioco con passaggi di prima e verticalizzazioni, ed era in grado di smarcare il compagno anche spalle alla porta, spesso con colpi di tacco. Era inoltre un ottimo tiratore di punizioni e rigori, che talvolta effettuava col gesto del \"cucchiaio\".\nCarriera.\nClub.\nGli esordi e l'approdo nelle giovanili della Roma.\nLa sua prima squadra di calcio fu la Fortitudo, nella quale inizi\u00f2 a giocare a calcio all'et\u00e0 di 7 anni. In seguito si trasfer\u00ec prima alla , dove disput\u00f2 il suo primo campionato dilettantistico giocando due anni sotto et\u00e0 nel campionato esordienti e poi, nel 1986, alla .\nNel 1988 Ariedo Braida tent\u00f2 di portare Totti al ma senza successo.\nNel 1989, a 12 anni, la Lodigiani raggiunse un accordo per la sua cessione alla , ma un \"blitz\" a casa del calciatore da parte dell'allora responsabile del settore giovanile della Roma, Gildo Giannini, convinse i genitori a scegliere i giallorossi. Ne nacque un incidente diplomatico tra Lazio, Roma e Lodigiani. Fu il presidente Dino Viola a risolvere la spiacevole situazione incontrando la dirigenza della Lodigiani, rappresentata dal vice presidente Rinaldo Sagramola e dal direttore sportivo Enzo Di Maio: venne raggiunto un accordo che previde il passaggio di due calciatori della Roma, Gianni Cavezzi e Stefano Placidi, alla Lodigiani, oltre alla somma di 300 milioni di lire. Pass\u00f2 cos\u00ec nelle giovanili della Roma.\nNella squadra giallorossa apprezz\u00f2 il capitano di quel periodo, Giuseppe Giannini, il quale, calcisticamente parlando, fu il suo punto di riferimento sin da quando era piccolo.\nNel 1991, a 15 anni, ottenne il suo primo successo al Torneo internazionale di Sanremo. Nel 1993 conquist\u00f2 lo scudetto con la formazione Allievi; in seguito, approdato nella formazione Primavera allenata da Luciano Spinosi, vinse la Coppa Italia di categoria.\nL'esordio in Serie A, l'affermazione e la fascia da capitano (1993-1999).\nDopo tre anni di settore giovanile alla Roma, nella stagione 1992-1993 Totti entr\u00f2 nel giro della prima squadra grazie a Vujadin Bo\u0161kov, che lo fece esordire in Serie A a 16 anni il 28 marzo 1993, nei minuti finali della partita -Roma (0-2). Quella convocazione fu anche frutto dell'assenza dell'infortunato Thomas H\u00e4\u00dfler. Il debutto assoluto da titolare avvenne sotto la guida di Carlo Mazzone, il 15 dicembre 1993 in Coppa Italia, partita in cui la Roma vinse ma venne eliminata dalla ai calci di rigore. L'esordio da titolare in campionato avvenne invece il 27 febbraio 1994, di nuovo contro la Sampdoria, in una partita che vide la Roma sconfitta in casa per 0-1.\nRitenendolo \u00abun talento purissimo\u00bb, Mazzone aiut\u00f2 molto Totti, distribuendone le presenze nel corso dei suoi tre anni (dal 1993 al 1996) alla guida dei giallorossi, proteggendolo tanto dai facili entusiasmi quanto dalle critiche, arrivandone a controllare anche la vita privata.\nNella stagione 1994-1995 realizz\u00f2 la sua prima rete in Serie A (4 settembre 1994) nella partita contro il . Quell'anno, in un reparto offensivo che vede Abel Balbo e Daniel Fonseca come prime scelte (con Balbo che arriv\u00f2 a chiedere a Mazzone di far giocare Totti dietro a lui e a Fonseca), collezion\u00f2 21 presenze e realizz\u00f2 4 gol in campionato; segn\u00f2 3 gol anche in Coppa Italia, non riuscendo per\u00f2 a evitare l'eliminazione della Roma a opera della ai quarti.\nNella stagione 1995-1996, con il numero 20 sulle spalle, Totti divenne titolare della squadra giallorossa, assommando 28 presenze e due gol in campionato (entrambi con il ). In quell'annata realizz\u00f2, in Coppa UEFA contro l'Aalst, il suo primo gol nelle coppe europee.\nL'annata successiva vide l'arrivo in panchina dell'allenatore argentino Carlos Bianchi; i rapporti tra lui e Totti non furono idilliaci, tanto che si ventil\u00f2 una cessione alla Sampdoria (con i doriani Montella e Mancini che lo invitarono a venire a Genova), con Bianchi che era intenzionato a prendere Jari Litmanen al suo posto. Le buone prestazioni offerte nel febbraio 1997 durante il Torneo Citt\u00e0 di Roma, contro l'Ajax e il , cambiarono lo scenario, e Bianchi venne poi esonerato. Il resto della stagione fu sotto la transitoria conduzione tecnica di Nils Liedholm, conclusa al dodicesimo posto. Comunque fu una stagione positiva per Totti che realizz\u00f2 5 gol in 30 presenze. Totti venne visto come punto di partenza per la nuova Roma e dichiar\u00f2 di volervi restare, se possibile, fino a fine carriera.\nL'arrivo sulla panchina giallorossa di Zden\u011bk Zeman costitu\u00ec per Totti un periodo di maturazione mentale e fisica. Dal punto di vista tecnico e tattico, dimostr\u00f2 di essere compatibile con i rigidi schemi dell'allenatore boemo, mostrandosi disposto al sacrificio e alla corsa; inoltre divent\u00f2 fisicamente pi\u00f9 potente e completo. Sul versante mentale e carismatico, assunse un ruolo di sempre maggiore responsabilit\u00e0 nella squadra giallorossa. Rifiut\u00f2 il soprannome di \"Pupone\" che sent\u00ec troppo stretto, e i compagni di squadra lo investirono della maglia numero 10.\nFu il periodo dei primi consensi trasversali, anche lontani dai riflettori romani; si discusse sul fatto se lui fosse una punta o un trequartista; inoltre una parte della critica cominci\u00f2 a suggerire Totti al selezionatore della nazionale Cesare Maldini, in vista dei Mondiali di . La stagione si chiuse con un buon quarto posto, sebbene le quattro sconfitte su altrettanti derby stagionali (due delle quali determinarono l'eliminazione in Coppa Italia), furono causa di malumori. Concluse la sua quinta stagione con la Roma con 30 presenze e 13 gol, realizzando peraltro la sua prima doppietta in Serie A il 9 novembre 1997, ai danni del .\nLa consacrazione arriv\u00f2 nella stagione seguente: il 31 ottobre 1998 (in spogliatoio con un apposito discorso a seguito di un Atalanta-Roma di Coppa Italia) Aldair gli cedette la fascia di capitano. Autore di 16 gol in 42 partite complessive, Totti fu premiato con il Guerin d'oro, in qualit\u00e0 di giocatore con la media voto pi\u00f9 alta della Serie A nelle pagelle della stampa specializzata.\nLo scudetto da protagonista e la prima Supercoppa (1999-2004).\nIl mercato della nuova stagione vide Fabio Capello al posto di Zeman; il tecnico friulano, gi\u00e0 vincitore col Milan e il Real Madrid, progett\u00f2 di costruire una squadra competitiva attorno a Totti. Nella stagione 1999-2000 la Roma concluse il campionato al sesto posto. Totti a causa di alcuni infortuni gioc\u00f2 meno partite (in campionato solo 27) ma fu comunque determinante con 7 gol in Serie A e una in Coppa UEFA contro il (fondamentale per il passaggio agli ottavi di finale). Al termine della stagione Totti venne candidato dall'Associazione Italiana Calciatori come migliore calciatore italiano e vinse il premio come migliore calciatore giovane.\nPer l'anno 2000-2001 la Roma acquist\u00f2 Gabriel Batistuta, che insieme a Vincenzo Montella e lo stesso Totti form\u00f2 il cosiddetto \u00abtrio delle meraviglie\u00bb. Dopo essersi laureati campioni d'inverno, i giallorossi continuarono la loro marcia anche nel girone di ritorno mantenendo vantaggi sempre rassicuranti sulle inseguitrici Juventus e Lazio. Alla penultima giornata, Totti and\u00f2 a segno a Napoli e sembr\u00f2 consegnare lo scudetto alla Roma, ma a dieci minuti dalla fine gli azzurri pareggiano l'1-2 giallorosso. A questo punto la Roma, per vincere lo scudetto, dovette vincere in casa con il Parma; la partita si gioc\u00f2 il 17 giugno 2001, in un Olimpico che registr\u00f2 il tutto esaurito in cui la squadra di casa s'impose per 3-1 grazie ai gol di Totti, Montella e Batistuta, risultato con cui si laure\u00f2 campione d'Italia. Totti chiuse la stagione con 13 reti (degne di nota quella realizzata nella gara d'andata contro l'Udinese, con un potente sinistro al volo e quella contro il a san Siro, con un destro da 25 metri), e fu nuovamente nominato migliore calciatore italiano AIC e venne incluso nella lista dei candidati al Pallone d'oro, classificandosi quinto.\nIl 19 agosto 2001 Totti vinse con la Roma la Supercoppa italiana, ottenuta battendo la all'Olimpico per 3-0 e segnando il terzo gol. Nel corso della stagione, Totti accus\u00f2 qualche acciacco fisico che lo accompagner\u00e0 per tutto il campionato; ci\u00f2 nonostante mise a referto 8 gol (tra cui quello nel derby contro la Lazio con un pallonetto da 25 metri e quello contro l'Inter in mezza rovesciata). Termin\u00f2 la stagione al secondo posto, ad un solo punto dalla Juventus laureatasi campione d'Italia all'ultima giornata di campionato. In questa annata disputa per la prima volta la Champions League, segnando in totale 3 gol (di cui 2 al Real Madrid)\nNella stagione 2002-2003 e Totti inizi\u00f2 a ricoprire con una certa frequenza il ruolo di centravanti puro, incrementando la propria media realizzativa e chiudendo rispettivamente con 14 reti (realizzando anche la sua prima tripletta in carriera, ai danni del Brescia nello stadio dove 9 anni prima aveva esordito). I giallorossi si classificarono ottavi e raggiunsero la finale di Coppa Italia, persa contro il Milan nonostante tre gol di Totti tra andata e ritorno (il gol su punizione nella gara d\u2019andata fu anche il suo centesimo gol con la maglia della Roma). In Champions League eguagli\u00f2 il record di gol dell\u2019anno precedente, tre, realizzandone uno al Real Madrid e due al Valencia. Nel 2003 Totti ricevette due Oscar del calcio AIC come migliore italiano e come migliore calciatore assoluto.\nL'anno successivo realizz\u00f2 20 gol e ottenne un secondo posto in campionato sempre alle spalle del Milan; venne inoltre premiato col Guerin d'oro per la seconda volta in carriera.\nLa Scarpa d'oro, le due Coppe Italia e la seconda Supercoppa (2005-2008).\nTerminata una stagione 2004-2005 deludente, chiusa all'ottavo posto (nonostante Totti superi il record di Roberto Pruzzo, diventando il miglior cannoniere in campionato nella storia della Roma), il 17 giugno 2005 la societ\u00e0 giallorossa ufficializz\u00f2 l'arrivo del nuovo tecnico Luciano Spalletti, che, da novembre in poi, utilizzer\u00e0 stabilmente Totti come prima punta. L'annata inizi\u00f2 bene per Totti, che il 26 ottobre, nella partita di andata contro l'Inter, realizz\u00f2 con un cucchiaio da fuori area dopo essere partito palla al piede da centrocampo: un gol, questo, annoverato dallo stesso Totti tra i pi\u00f9 belli della sua carriera. Tuttavia, nella gara di ritorno contro l'Empoli, nel febbraio 2006, Totti fu vittima di un grave infortunio alla gamba sinistra (rottura del perone), causato da un intervento di Richiard Vanigli, che lo costrinse a saltare quasi interamente il girone di ritorno e che avrebbe potuto precludergli il Mondiale. La prima stagione agli ordini di Spalletti fu comunque molto positiva per la squadra: la Roma stabil\u00ec un record 11 vittorie consecutive (poi battuto dall'Inter nella stagione successiva) e raggiunse la finale di Coppa Italia, persa per 3-1 contro i nerazzurri.\nNel campionato successivo (post Calciopoli), Totti batt\u00e9 il suo record personale di gol, segnandone 26 in campionato (uno dei quali, realizzato con un tiro al volo contro la Sampdoria, gli vale l'applauso di tutto il Ferraris) e 32 in stagione. I gol messi a segno gli consentirono di laurearsi capocannoniere della Serie A e di vincere la Scarpa d'oro, contesa fino all'ultimo con Ruud van Nistelrooij. I giallorossi conclusero la stagione al secondo posto, alle spalle dell'Inter, e trionfarono in Coppa Italia battendo proprio i nerazzurri: l'eclatante 6-2 all'andata che rese ininfluente la sconfitta per 2-1 al ritorno. Totti vinse cos\u00ec la sua prima Coppa Italia, dopo tre finali perse.\nIl 19 agosto 2007, a sei anni di distanza dalla prima, Totti vinse la seconda Supercoppa italiana della sua carriera, battendo al Meazza l'Inter per 1-0. Dopo essersi posizionato decimo nella classifica finale del Pallone d'oro con 20 voti, nel corso della stagione Serie A 2007-2008 divent\u00f2 il giocatore con pi\u00f9 presenze in Serie A nella storia della Roma, superando le 386 partite di Giacomo Losi. La Roma vinse per il secondo anno consecutivo la Coppa Italia, battendo l'Inter per 2-1, nella finale unica all'Olimpico; Totti non giocher\u00e0 la partita a causa di un serio infortunio patito un mese prima (lesione del legamento crociato anteriore del ginocchio destro), ma sar\u00e0 comunque lui ad alzare al cielo il trofeo.\nL'ascesa tra i migliori cannonieri di sempre (2008-2015).\nRipresosi dall'infortunio, Totti torn\u00f2 in campo all'inizio della stagione successiva, impiegato da Spalletti negli ultimi minuti della finale della Supercoppa italiana 2008, Inter-Roma. La sfida, finita in parit\u00e0 (2-2), si protrasse fino ai calci di rigore, quando Totti fall\u00ec il quinto e ultimo rigore (mandando il pallone sulla traversa), che avrebbe assegnato alla Roma la Supercoppa Italiana, vinta quindi dall'Inter. In Roma-Lecce del 19 aprile 2009, Totti raggiunse quota 175 reti in Serie A, superando Amedeo Amadei e diventando il miglior realizzatore della Roma di tutti i tempi, entrando al contempo nella top 10 della classifica dei marcatori del campionato di calcio italiano.\nDurante il campionato 2009-2010, chiuso al secondo posto, Totti ottenne la garanzia di poter rivestire, dopo il ritiro, un ruolo all'interno del settore tecnico della societ\u00e0. Termin\u00f2 l'annata con due episodi controversi: un calcio all'indirizzo di Mario Balotelli durante la finale di Coppa Italia persa contro l'Inter e, a stagione conclusa, una dichiarazione per la quale viene deferito dal procuratore federale Stefano Palazzi.\nL'anno successivo la Roma non si conferm\u00f2 arrivando sesta in classifica nonostante Totti avesse segnato 15 reti.\nNel campionato 2011-2012 Totti realizz\u00f2 la sua rete numero 211 nella massima serie in Roma- 5-1 (in cui segn\u00f2 una doppietta), diventando il giocatore ad aver segnato pi\u00f9 gol in Serie A con la stessa maglia, superando Gunnar Nordahl, autore di 210 centri con il Milan. Nella stagione 2012-2013 sal\u00ec al secondo posto, dietro Silvio Piola, tra i pi\u00f9 grandi marcatori nella storia della massima serie con 226 reti, superando nuovamente Nordahl.\nIl 30 settembre 2014, con il gol segnato nella seconda giornata della fase a gironi della Champions League contro il , Totti divent\u00f2, all'et\u00e0 di 38 anni e 3 giorni, il giocatore pi\u00f9 anziano a segnare una rete nella competizione, superando in questa speciale graduatoria il gallese Ryan Giggs, a segno a 37 anni e 9 mesi. Il gol realizzato, il 291\u00ba con la maglia della Roma, lo rese il miglior marcatore di sempre di una squadra italiana, permettendogli di superare Alessandro Del Piero. Il 25 novembre 2014, nella quinta giornata della fase a gironi contro il , miglior\u00f2 ulteriormente il record di marcatore pi\u00f9 anziano della competizione segnando su punizione il gol del momentaneo vantaggio giallorosso a 38 anni e 59 giorni.\nL'11 gennaio 2015, Totti raggiunse quota 11 gol in 40 partite nella stracittadina, diventando il miglior marcatore nel derby di Roma sia in campionato sia in gare ufficiali (in quest'ultimo caso a pari merito con Dino da Costa).\nLe ultime stagioni (2015-2017).\nDurante l'annata 2015-2016, caratterizzata da un rapporto non idilliaco con Luciano Spalletti (che a gennaio aveva rilevato il posto dell'esonerato Rudi Garcia), Totti trov\u00f2 poco spazio (anche a causa di problemi fisici); tuttavia, pur non gradendo il minutaggio ridotto, consegu\u00ec diversi traguardi individuali, a cominciare dalla rete segnata il 20 settembre 2015 contro il , la 300\u00aa in carriera con la Roma.\nNella gara d'andata dell'ottavo di finale di Champions League contro il , Totti divenne il terzo giocatore pi\u00f9 grande di et\u00e0 (39 anni e 143 giorni) ad aver preso parte alle fasi a eliminazione diretta del torneo continentale, dopo Ryan Giggs (40 anni e 123 giorni) e Paolo Maldini (39 anni e 252 giorni). Durante la sfida casalinga contro il del 20 aprile, mise a segno una rete a 22 secondi dal suo ingresso in campo (record stagionale in Serie A e gol pi\u00f9 veloce nella carriera del giocatore) e si ripet\u00e9 pochi minuti dopo su rigore, ribaltando l'incontro da 1-2 a 3-2 per la Roma; i 39 anni e sette mesi di et\u00e0 lo resero il giocatore pi\u00f9 grande di et\u00e0 a realizzare una doppietta nella massima serie. Nella medesima partita, super\u00f2 Roberto Baggio per trasformazioni dal dischetto in Serie A, mettendo a segno il suo 69\u00ba rigore in campionato su 86 calciati. Il 2 maggio, subentr\u00f2 di nuovo nella ripresa nella sfida esterna contro il e contribu\u00ec alla vittoria in rimonta per 3-2 della Roma, siglando il gol del momentaneo 2-2 su calcio di punizione; col suo 21\u00ba gol su punizione in campionato, raggiunse Baggio al 4\u00ba posto della classifica dei giocatori che hanno realizzato pi\u00f9 gol su calcio di punizione in Serie A, dietro soltanto a Sini\u0161a Mihajlovi\u0107 (28), Andrea Pirlo (27) e Alessandro Del Piero (22). Quattro giorni dopo, nella partita vinta per 3-0 contro il , divent\u00f2 il terzo giocatore a toccare quota 600 partite in Serie A, dopo Paolo Maldini e Javier Zanetti.\nIl 20 ottobre 2016, in occasione della partita di Europa League contro l', raggiunse quota 100 presenze nelle competizioni UEFA per club. Il 28 maggio 2017 disput\u00f2 contro il la sua ultima partita con la maglia della Roma, che fu anche la sua presenza numero 619 in Serie A. La tifoseria romanista rese omaggio al giocatore con una festa di addio tenutasi allo stadio Olimpico al termine della gara. Per volere del giocatore, la maglia numero 10 della Roma, da lui indossata a partire dalla stagione 1997-1998, non \u00e8 stata ritirata dalla squadra.\nNazionale.\nDall'Under-15 all'Under-23.\nTotti ha indossato la maglia di varie nazionali giovanili italiane.\nCon l' nel 1992 totalizz\u00f2 6 presenze e 3 gol.\nL'8 maggio 1993 l' di Sergio Vatta perse 1-0 contro la Polonia la finale del campionato europeo di categoria, con Totti in quell'occasione assente per squalifica. Con questa selezione dal 1991 al 1992 ottenne 13 presenze e 2 gol.\nNell'agosto 1993 viene convocato per il Mondiale Under-17 in Giappone, dove gioc\u00f2 in due partite e segnando un gol.\nCon l', nel luglio 1995, fu ancora vicecampione europeo dopo la finale persa per 4-1 contro la , dove segn\u00f2 l'unico gol degli azzurrini. Con questa selezione gioca 14 partite segnando 7 gol dal 1993 al 1995.\nL'anno successivo, Totti vinse il campionato europeo Under-21 1996, rivelandosi decisivo sia nella semifinale contro la , decisa da un suo gol, sia nella finale contro la , battuta ai rigori. Con la nazionale degli \"azzurrini\" Totti dal 1995 al 1997 ottenne 8 presenze e 4 gol.\nNel 1997 a Bari, l' conquist\u00f2 l'oro ai Giochi del Mediterraneo. Totti fu uno dei migliori giocatori del torneo e nella finale realizz\u00f2 due delle 5 reti della squadra italiana (5-1 il risultato finale contro la Turchia). Con l'Under-23 gioc\u00f2 4 partite segnando 2 gol solo nell'anno 1997.\nNazionale maggiore.\nGli esordi e il secondo posto all'Europeo 2000.\nNel 1998, nonostante la stagione lo avesse indicato come uno dei pi\u00f9 promettenti calciatori italiani, l'allora Commissario Tecnico della nazionale Cesare Maldini decise di non includerlo nella selezione per il campionato mondiale in Francia. Il debutto nella nazionale maggiore fu, per\u00f2, solo rinviato e avvenne subito dopo il Mondiale transalpino, il 10 ottobre 1998, allo Stadio Friuli di Udine, in - 2-0, nelle qualificazioni europee. Totti segn\u00f2 il suo primo gol in azzurro il 26 aprile 2000 allo Stadio Oreste Granillo di Reggio Calabria nell'amichevole Italia- 2-0.\nTotti prese parte all'Europeo 2000 svoltosi nei Paesi Bassi e in Belgio. In questa competizione realizz\u00f2 due gol, contro il nel primo turno e contro la nei quarti di finale. Nella semifinale giocata contro i padroni di casa, Totti, che subentr\u00f2 nella ripresa, si rese protagonista dell'episodio del \"cucchiaio\" quando, durante i calci di rigore, colp\u00ec la palla con un tocco morbido da sotto, battendo il portiere olandese van der Sar. Nella finale contro la favor\u00ec il gol del provvisorio vantaggio dell'Italia: con un colpo di tacco pass\u00f2 la palla a Pessotto che serv\u00ec l'assist su cross per il gol di Delvecchio. Nonostante la sua ottima prestazione, la nazionale venne battuta dalla Francia ai tempi supplementari della finale. Totti verr\u00e0 comunque proclamato \"man of the match\" (come gi\u00e0 successo al termine della partita contro il Belgio) e inserito nella squadra ideale del torneo.\nMondiale 2002 ed Europeo 2004: due spedizioni deludenti.\nDopo aver contribuito alla qualificazione per il con due gol, venne convocato da Trapattoni per la fase finale. Nella gara contro la , valida per gli ottavi di finale, venne espulso dall'arbitro Moreno per somma di ammonizioni: a destare controversie fu soprattutto il secondo giallo, che l'ecuadoregno gli mostr\u00f2 per una presunta simulazione in area di rigore. L'Italia venne eliminata dagli asiatici, perdendo 2-1 per un golden goal.\nImpiegato con frequenza anche nelle eliminatorie per il , and\u00f2 a segno contro la . Presente al torneo, si distinse in negativo per aver sputato al danese Poulsen nella prima partita degli azzurri. Il gesto comport\u00f2, grazie alla prova TV, una squalifica di 3 giornate, mentre la squadra non super\u00f2 il girone.\nLa vittoria al Mondiale di Germania 2006 e il congedo.\nConsiderato come fuoriquota per la nazionale olimpica che andava a disputare le Olimpiadi di Atene, non venne selezionato da Gentile. Il nuovo CT della nazionale maggiore, Marcello Lippi, punt\u00f2 invece su di lui sin dall'inizio. Il 13 ottobre 2004, nell'incontro con la per la qualificazione al , realizz\u00f2 l'unica doppietta in azzurro: l'Italia vinse per 4-3. Venne incluso nella rosa dei 23 per la fase finale, nonostante l'infortunio sub\u00ecto nel febbraio 2006. Indossando il numero 10, scese in campo per tutte le gare del torneo e serv\u00ec 4 assist ai compagni di squadra. Fu inoltre decisivo per il passaggio ai quarti di finale, segnando su rigore, al 96', il gol del definitivo 1-0 contro l'. Il 9 luglio 2006 divenne campione del mondo, quando gli azzurri sconfissero ai rigori la Francia nella finale di Berlino. A coronamento delle buone prestazioni offerte, la FIFA lo inser\u00ec nella rosa ideale della manifestazione. Dopo la vittoria della coppa, Totti dichiar\u00f2 di volersi ritirare dalla nazionale per potersi concentrare sul solo club giallorosso.\nDopo il ritiro.\nIn seguito al ritiro, il 17 agosto 2017 \u00e8 diventato dirigente della Roma, carica abbandonata il successivo 17 giugno 2019 a causa di alcune divergenze con la societ\u00e0.\nNel settembre 2017 ha intrapreso la frequenza del corso da allenatore \"UEFA B\", ma successivamente vi ha rinunciato a causa degli impegni manageriali.\nNel febbraio 2020 ha fondato due societ\u00e0 di consulenza e assistenza per club e calciatori.\nNel 2020 ha fatto parte del cast del reality show \"\".\nStatistiche.\nPresenze e reti nei club.\nDurante la sua carriera professionistica, Totti ha totalizzato 889 presenze con 334 gol fra club, nazionale maggiore e nazionali giovanili; con la Roma ha realizzato 307 reti in 786 partite.\n\"Statistiche aggiornate al termine della carriera da calciatore.\""}
{"id": "2760310", "revid": "599013", "url": "https://it.wikipedia.org/wiki?curid=2760310", "title": "Sergio de Lis", "text": "Carriera.\nAccede al professionismo nel 2008 con il team basco Orbea, passando l'anno successivo all'Euskaltel-Euskadi. Nell'estate del 2010 ha deciso di interrompere la carriera in seguito a problemi familiari.\nNon ha mai conseguito successi da professionista."}
{"id": "2760319", "revid": "1064007", "url": "https://it.wikipedia.org/wiki?curid=2760319", "title": "Movimento G99", "text": "Il Movimento Gruppo 99 meglio conosciuto come G99 \u00e8 un partito politico albanese. Creato nel 2009 per partecipare alle elezioni parlamentari, il partito comprendeva giovani politici, di et\u00e0 inferiore ai 29 anni, di ispirazione liberale e progressista. Anche se il movimento giovanile guardava con scetticismo la politica albanese, prendendo la posizione dei riformisti radicali, si un\u00ec all'alleanza \"Unione per il Cambiamento\" di Edi Rama. Anche se sondaggi portavano fino al 4% le preferenze per il G99, nel risultato finale raggiunse solo il 0.87%, sempre nella lista dei primi dieci partiti, ma senza ottenere nessun seggio.\nAlle elezioni politiche del 2013, G99 si \u00e8 presentato all'interno dell'\"Alleanza per un'Albania europea\", di centro-sinistra e guidata dal PS."}
{"id": "2760321", "revid": "62004", "url": "https://it.wikipedia.org/wiki?curid=2760321", "title": "Vitalicio Seguros (ciclismo)", "text": ""}
{"id": "2760322", "revid": "287204", "url": "https://it.wikipedia.org/wiki?curid=2760322", "title": "Aitor Gald\u00f3s", "text": "Carriera.\nCorridore dotato di un discreto spunto veloce, accede al professionismo nel 2004 con il Team Nippo, ottenendo alcune vittorie in gare di secondo piano. L'anno successivo passa alla Panaria, dove resta due stagioni, approdando infine all'Euskaltel-Euskadi.\nDal 2011 viene tesserato dalla spagnola Caja Rural. Dal termine del 2012, con la dismissione della societ\u00e0 basca, non trova pi\u00f9 ingaggi."}
{"id": "2760324", "revid": "775372", "url": "https://it.wikipedia.org/wiki?curid=2760324", "title": "Rex Smith", "text": "Biografia.\nSmith \u00e8 il fratello di Michael Lee Smith, il cantante della rock band Starz. \nRex Smith \u00e8 stato sposato quattro volte. La prima moglie fu Lois Smith, ex coniglietta playboy, con cui \u00e8 stato sposato dal 1978 al 1983. \nLa seconda moglie \u00e8 stata Jamie Buell, sposata il 28 febbraio 1987 da cui ha divorziato nel 1995. La coppia ha due figlie, Meagan Elizabeth (1987) e Madison Marie (1990).\nLa terza moglie \u00e8 stata Courtney Schrage, sposata nel 1998 da cui si \u00e8 separato pochi anni dopo. In seguito lei \u00e8 diventata la sua manager. La coppia ha un figlio, Gatsby Richard (nato nel 1999) e una figlia, Savannah.\nLa quarta moglie \u00e8 attualmente la dott.ssa Tracy Lin, di origini taiwanesi ma nata e cresciuta a Los Angeles. Si sono sposati a settembre 2009.\nSmith ha anche un figlio da Karen Lakey, una rappresentante della compagnia di dischi con cui ha avuto una relazione negli anni 70. Il figlio Brandon \u00e8 nato nel 1980. Padre e figlio si sono incontrati per la prima volta nel 1997.\nCarriera.\nMusica.\nNei primi anni settanta Smith era il cantante principale di una band di Athens, Georgia, chiamata Phaedra. Smith ha poi cantato in un gruppo hard rock chiamato Rex.\nNel 1979, ha inciso un singolo di successo presente nel film televisivo Sooner or Later (nel quale ha anche recitato), dal titolo \"You Take My Breath Away\", che ha raggiunto il n. 10 della Billboard Hot 100. La canzone, presente nell'album della colonna sonora del film (Disco di platino), \u00e8 stata scritta da Bruce Hart mentre la musica \u00e8 di Stephen J. Lawrence. Per molti anni \u00e8 stato un punto fermo nelle playlist delle stazioni radio negli USA.\nNel 1981 Smith raggiunse di nuovo il successo con un remake di \"Everlasting Love\", in un duetto con la cantante Rachel Sweet. \nIl suo ultimo album \u00e8 stato pubblicato nel 2000 ed \u00e8 intitolato \"Simply... Rex\". \u00c8 stato ripubblicato nel 2006 e rinominato \"You Take My Breath Away\".\nAttore.\nRex Smith intraprese negli anni ottanta la carriera di attore. Il ruolo per il quale \u00e8 maggiormente conosciuto \u00e8 quello del protagonista nella breve serie \"Il falco della strada\" del 1985. In seguito \u00e8 apparso come guest star in altri programmi televisivi, come \"Love Boat\", \"Baywatch\", \"Caroline in the City\" e \"JAG - Avvocati in divisa\".\nTra i suoi lavori pi\u00f9 interessanti la partecipazione al film \"Le regole dell'omicidio\" (1994) di Rick King.\nNel 1988 ha lavorato con Jay Kamen per la realizzazione del film \"Transformations\". Ha lavorato anche in alcuni musical, tra i quali la produzione canadese del musical di Andrew Lloyd Webber \"Sunset Boulevard\"."}
{"id": "2760327", "revid": "287204", "url": "https://it.wikipedia.org/wiki?curid=2760327", "title": "Acetato di geranile", "text": "L'acetato di geranile \u00e8 un monoterpene ed \u00e8 l'estere dell'acido acetico con il geraniolo. \u00c8 uno dei costituenti naturali di pi\u00f9 di sessanta oli essenziali tra i quali neroli e petitgrain ed estratti da citronella, coriandolo, eucalipto, geranio.\nPu\u00f2 essere ottenuto o per distillazione frazionata di oli essenziali poco pregiati o facendo reagire il geraniolo con acido acetico.\nTrova varie applicazioni in profumeria.\nAllo stato liquido \u00e8 incolore mentre in forma leggermente pi\u00f9 condensata \u00e8 giallo pallido. \u00c8 insolubile in acqua ma solubile in pochi altri solventi polari come gli alcoli.\nLa U.S. Food and Drug Administration lo ha dichiarato generalmente innocuo (\"generally recognized safe\", GRAS)."}
{"id": "2760330", "revid": "6923", "url": "https://it.wikipedia.org/wiki?curid=2760330", "title": "DR 1", "text": "La Dr 1 (a volte scritto anche \"DR1\") \u00e8 un'utilitaria compatta del segmento A prodotta dalla casa automobilistica italiana DR Motor Company dal 2009 al 2013.\nContesto.\nPresentata al Motor Show di Bologna edizione 2008 in veste di prototipo semi definitivo, la DR1 viene commercializzata solo dal dicembre del 2009 e costituisce l'autovettura d'accesso alla gamma di prodotti proposti dalla DR; oltre ad essere la pi\u00f9 piccola essendo lunga meno di 3,60 metri \u00e8 anche la meno costosa. Come il Suv DR5 anche la DR1 viene prodotta in Cina dalla Chery Automobile dove viene commercializzata come Riich M1 (marchio di punta del gruppo automobilistico cinese); importata in Italia, la DR si occupa delle ultime fasi dell'assemblaggio e di una revisione generale dell'autovettura migliorando soprattutto le rifiniture interne, la verniciatura della carrozzeria e l'impianto elettrico. In particolare i paraurti vengono montati in Italia insieme alle cromature esterne applicate lungo le cornici dei finestrini e vengono riomologati i sistemi di sicurezza per rispettare gli standard di omologazione richiesti dall'Unione europea.\nLa DR1 \u00e8 stata progettata dalla Chery per essere venduta in Cina dalla propria divisione premium Riich e soprattutto per l\u2019export, infatti gi\u00e0 durante lo sviluppo si \u00e8 tenuto in mente dei requisiti per l\u2019omologazione europea previsti per la commercializzazione a marchio DR Motor. \nEvoluzione.\nLa carrozzeria a cinque porte possiede una forma ad ovetto e segue uno stile di tendenza che trova numerosi consensi soprattutto tra il pubblico femminile. Il frontale dispone dei grandi gruppi ottici dalla forma a goccia e di un'ampia calandra a trapezio che ingloba il marchio DR in posizione decentrata. Una profonda nervatura attraversa per tutta la sua lunghezza il cofano motore. La fiancata dispone dei passarouota in rilievo e di una nervatura che risale lungo le portiere posteriori che culminano con la maniglia semi nascosta nel montante; infine la coda ha una fanaleria circolare, la targa applicata sul paraurti e nervature concave che raccordano la carrozzeria ai paraurti.\nL'abitacolo \u00e8 spazioso per quattro adulti, infatti la casa costruttrice la omologa come un'auto a quattro posti, le plastiche utilizzate sono di semplice qualit\u00e0 e la vita di bordo non \u00e8 esente da alcuni scricchiolii appena percettibili. Il disegno della plancia segue il family feeling di casa DR, linee arrotondate e curve, strumentazione in posizione centrale con tachimetro digitale orientato verso il guidatore. Nella zona centrale troviamo i comandi del climatizzatore e dell'autoradio mentre nella parte bassa \u00e8 stato alloggiato un piccolo vano portaoggetti. Le bocchette d'aerazione si trovano in rilievo rispetto al resto della strumentazione applicata sulla plancia. La selleria \u00e8 disponibile solo in tessuto e il divano posteriore non \u00e8 sdoppiabile. Il bagagliaio possiede un volume minimo pari a 180 litri ampliabile fino a 430 litri con il divano posteriore reclinato.\nLa DR1 utilizza un pianale di base completamente inedito sviluppato a partire dalla piattaforma della Chery QQ, la carrozzeria viene realizzando in materiali leggeri ed acciai ad alta resistenza e l'auto pesa poco pi\u00f9 di 1.000 chilogrammi. Le sospensioni anteriori sono configurate secondo lo schema a ruote indipendenti con montante telescopico MacPherson, barra stabilizzatrice e ammortizzatori a gas, al posteriore \u00e8 stato adottato lo schema a ruote interconnesse da un ponte torcente con barra stabilizzatrice e ammortizzatori idraulici. L'impianto frenante monta i dischi autoventilati all'anteriore e dei classici tamburi al posteriore. La trazione \u00e8 anteriore. Di serie il servosterzo.\nSotto il profilo della sicurezza la city car dispone di serie del sistema anti bloccaggio delle ruote motrici (\"ABS\" con \"EBD\"), airbag frontali con possibilit\u00e0 di disattivare quello del passeggero, sensori di parcheggio posteriori, antifurto e poggiatesta posteriori. Le principali testate giornalistiche italiane durante dei test su strada hanno fatto notare l'assenza del controllo elettronico della stabilit\u00e0 non disponibile nemmeno a pagamento, mentre i soli due airbag limiterebbero la protezione ai soli occupanti anteriori in caso d'impatto frontale.\nVersioni e Allestimenti.\nInizialmente proposta sul mercato in un unico allestimento la DR successivamente ha ampliato la gamma introducendo due versioni: quello base \"Free\" e quello di punta \"Ecopower\": la \"Free\" \u00e8 la versione d'accesso con una dotazione basica infatti dispone di serie solo del doppio airbag frontale per guidatore e conducente oltre al sistema antibloccaggio delle ruote motrici (\"ABS\") ed al ripartitore elettronico di frenata (EBD), retrovisori elettrici, ruota di scorta e volante regolabile in altezza.\nLa versione \"Ecopower\" invece aggiunge il servosterzo, climatizzatore manuale, chiusura centralizzata, cerchi in lega leggera da 15\u201d, il computer di bordo abbinato all'impianto audio in grado di supportare CD ed MP3 con ingresso USB, vetri elettrici anteriori e posteriori, sensori di parcheggio posteriori e la vernice metallizzata. Gli unici accessori a pagamento sono il \"Pack1\" di accessori (vetri elettrici anteriori e posteriori, retrovisori regolabili elettricamente e chiusura centralizzata) e la vernice metallizzata entrambi disponibili solo per l'economico allestimento \"Free\".\nNel 2010 viene introdotto l'allestimento speciale \"Dr 1 Ambassador\" caratterizzato da una livrea grafica per la carrozzeria che raffigura la bandiera italiana e il marchio DR applicato lungo la fiancata. La dotazione di serie \u00e8 la stessa della versione \"Ecopower\" ma viene proposta ad un prezzo pi\u00f9 basso e con una speciale strategia di vendita: la casa obbliga a mantenere per 12 mesi la speciale livrea lungo la carrozzeria inoltre vi \u00e8 la possibilit\u00e0 di ripagarsi in parte l'auto consigliando l'acquisto a conoscenti; per ogni auto venduta la casa madre rimborser\u00e0 il cliente di una somma pari a 100 euro.\nFine produzione.\nLa produzione termina nel corso del 2013, a seguito delle serie difficolt\u00e0 economiche che hanno costretto la DR Motors a rinunciare allo stabilimento ex-Fiat di Termini Imerese e agli aiuti pubblici che ne avrebbero accompagnato l'acquisizione. Negli ultimi mesi la produzione avveniva solo se i concessionari della marca pagavano in anticipo ogni vettura ordinata. Si trattava, in sostanza, di una produzione \"su misura\" alquanto anomala che si trascin\u00f2 a fatica per la sopravvenuta crisi dell'azienda molisana.\nPrototipi.\nAl Salone di Ginevra edizione 2010 la DR Motors svela due prototipi di autovettura basati sulla meccanica della DR1: si tratta delle concept car SW21 e CW20 realizzate allo scopo di anticipare degli ipotetici nuovi modelli da inserire nella gamma prodotti del marchio molisano. La SW21 anticipa la versione familiare della Dr 1, presenta una carrozzeria lunga 3,86 metri, larga 1,62 e alta 1,58 con numerosi profili aerodinamici e cerchi in lega sportivi da 18\u201d pi\u00f9 il doppio terminale di scarico posteriore e l'assetto ribassato. Il grande portellone posteriore possiede una soglia di carico bassa. Gli interni sono gli stessi della Dr1.\nLa CW20 invece \u00e8 una crossover che riprende tratti i stilistici e la carrozzeria dalla SW21, compreso le dimensioni. Possiede numerosi scusi paracolpi e l'assetto rialzato di alcuni millimetri oltre ai fanali anteriori imbruniti per rendere l'aspetto di questa crossover pi\u00f9 da fuoristrada nonostante la trazione sia anteriore. Sul tetto sono presenti le barre portapacchi, i cerchi in lega sono da 16\u201d. Le CW20 e SW21 erano equipaggiate con i motori \"Acteco\" prodotti dalla cinese Chery ma progettati dall'austriaca AVL. Il 1.3 16V da 83 cavalli con 114 N\u00b7m di coppia massima e il 1.5 16V da 105 cavalli da 145 N\u00b7m di coppia massima.\nMotorizzazioni.\nLa DR1 viene prodotta con un unico motore a benzina di origine cinese; il 1.3 \"Ecopower\" 16V benzina a iniezione elettronica multipoint eroga una potenza massima di 83 cavalli, ottima quindi, che permettono alla city car delle ottime prestazioni, infatti lo scatto da 0 a 100 km/h viene registrato in 12,0 secondi grazie al cambio dai rapporti corti mentre la velocit\u00e0 massima \u00e8 di 156\u00a0km/h. Il consumo medio dichiarato \u00e8 di 17,2\u00a0km/l con emissioni di anidride carbonica contenute in 138 gr/km. nel ciclo combinato. La DR1 viene prodotta anche in altre due versioni alimentate a gas rispettivamente a GPL ed a Metano. La 1.3 \"Ecopower GPL\" eroga una potenza di poco ridotta a 82 cavalli con emissioni di 118 gr./km di CO2, il serbatoio di gas dalla forma toroidale possiede una capacit\u00e0 di 39 litri garantendo un'autonomia di 452\u00a0km. La 1.3 \"Ecopower Metano\" viene introdotta nei primi mesi del 2010; eroga 75 cavalli ed il serbatoio di metano possiede una capacit\u00e0 pari a 59 litri. Tutte le motorizzazioni sono omologate Euro 4 e sono abbinate ad un cambio manuale a cinque rapporti. Dal 2011 la DR1 \u00e8 disponibile con un motore 1.1 16v erogante 68 cv omologato Euro 5, disponibile anche con alimentazione a GPL."}
{"id": "2760333", "revid": "1409041", "url": "https://it.wikipedia.org/wiki?curid=2760333", "title": "Varsseveld", "text": "Varsseveld \u00e8 una localit\u00e0 dei Paesi Bassi di circa 6.000 abitanti situata nella provincia della Gheldria, nella municipalit\u00e0 di Oude IJsselstreek.\nStoria.\nVarsseveld era stata una municipalit\u00e0 indipendente fra il 1812 ed il 1818, prima di fondersi con Wisch.\nIl 1\u00ba gennaio 2005 Wisch \u00e8 stata poi incorporata nel nuovo comune di Oude IJsselstreek.\nVarsseveld ha ospitato il 7 giugno 2009 il GP d'Olanda del Campionato mondiale di sidercross"}
{"id": "2760337", "revid": "33689", "url": "https://it.wikipedia.org/wiki?curid=2760337", "title": "Imperialism II", "text": ""}
{"id": "2760338", "revid": "33689", "url": "https://it.wikipedia.org/wiki?curid=2760338", "title": "Imperialism 2", "text": ""}
{"id": "2760340", "revid": "1573940", "url": "https://it.wikipedia.org/wiki?curid=2760340", "title": "EUobserver", "text": "EUobserver.com \u00e8 una testata giornalistica online che si occupa principalmente di politica legata all'Unione europea.\nFondato nel 2000 e rinnovato nella grafica nel 2008 (per rispettare gli standard W3C), secondo il sito stesso ottiene circa 60mila accessi quotidiani\n. La sua sede \u00e8 al numero 203 di Rue Belliard, Bruxelles (Belgio)."}
{"id": "2760343", "revid": "339392", "url": "https://it.wikipedia.org/wiki?curid=2760343", "title": "J League Cup", "text": ""}
{"id": "2760344", "revid": "38120", "url": "https://it.wikipedia.org/wiki?curid=2760344", "title": "V krajine z\u00e1zrakov", "text": "V krajine z\u00e1zrakov \u00e8 il secondo singolo da solista della cantante pop rock slovacca Katar\u00edna Knechtov\u00e1. La canzone \u00e8 stata pubblicata nel settembre del 2009 dall'album di grande successo \"Zodiak\". Il singolo \u00e8 entrato nella classifica slovacca dei cantanti locali alla posizione numero 33, e ha raggiunto la posizione 17 dopo quattro settimane, per poi scendere lentamente. \u00c8 rimasto in classifica per 16 settimane in totale. Nella classifica ufficiale ha invece raggiunto la posizione numero 45.\nIl video musicale del singolo inizia con la partenza in automobile di Katar\u00edna verso una meta sconosciuta. Nel frattempo, due bambini entrano in casa sua e guardano in giro. I ragazzini, che nel video sono dotati di poteri attraverso i quali fanno muovere con lo sguardo le cose, animano gli oggetti nella casa e si divertono: si vestono con gli abiti della cantante e fingono di essere in mezzo a una bufera semplicemente sedendosi in una tinozza. Quando per\u00f2 la cantante fa rientro a casa, mettono a posto tutto (tramite i loro poteri) e Katar\u00edna non nota nulla di strano; eccetto il cane avvolto in un velo rosso."}
{"id": "2760345", "revid": "767487", "url": "https://it.wikipedia.org/wiki?curid=2760345", "title": "Amore mio aiutami", "text": "Amore mio aiutami \u00e8 un film italiano del 1969, diretto da Alberto Sordi.\nTrama.\nGiovanni e Raffaella formano una coppia rodata da dieci anni di matrimonio, che va per\u00f2 in crisi allorch\u00e9 Raffaella si innamora di Valerio Mantovani, un piacente quarantenne conosciuto durante i concerti di musica da camera a cui lei assiste settimanalmente assieme alla madre. Raffaella, confidando sulla comprensione del marito, che si vanta da sempre per il suo essere moderno, aperto e razionale, chiede il suo aiuto per chiarire i suoi sentimenti e decidere se approfondire la relazione con la sua nuova fiamma (che peraltro \u00e8 all'oscuro dei sentimenti della donna), o restare con suo marito che ritiene di amare ancora.\nGiovanni, perdutamente innamorato della moglie, ma deciso a restare fedele ai suoi principi, decide di mostrare comprensione, ma intanto si adopera in tutti i modi per impedire che la moglie finisca nelle braccia del nuovo venuto. La situazione finisce per degenerare. Tra continui allontanamenti e riavvicinamenti, marito e moglie seguiranno un percorso che li porter\u00e0 alla definitiva ed irreparabile rottura.\nCritica.\nGiovanni Grazzini nel \"Corriere della Sera\" dell'11 ottobre 1969: \"[...] Riallacciandosi in qualche modo a \"Il marito\", interpretato una decina d'anni prima, e continuando quell'intelligente osservazione del costume che attraverso il proprio inesauribile personaggio Alberto Sordi persegue con ammirevole costanza per disegnare e pungere i caratteri della borghesia italiana, \"Amore mio aiutami\" \u00e8 un'opera garbata e sottile, fitta di annotazioni psicologiche, dove, intorno al soggetto di Sonego, Sordi regista ricama un tragicomico minuetto sul tema attualissimo della coppia che dietro una facciata di disinvolto modernismo s'aggroviglia nell'antico gioco delle parti, mescolando scherzo e vilt\u00e0, dolore e perfidia. Anzich\u00e9 affidarci espliciti motivi polemici, il film tratteggia con malinconica ironia il profilo d'un uomo di mezza et\u00e0, non a caso battezzato Machiavelli, che n\u00e9 con la violenza n\u00e9 con l'indulgenza affettuosa, maschera del suo torpore morale, riesce a salvaguardare quel bene supremo che la tradizione identifica con l'unit\u00e0 della famiglia. La civilt\u00e0 del benessere lo mimetizza da marito invulnerabile, ma nel momento dell'ultima scelta non riesce a salvarlo dalla solitudine. L'unica cosa che pu\u00f2 nobilitare il suo sgomento \u00e8 il rifiuto di chiudere un occhio, di ignorare il torto subito. Nascosta fra le pieghe di una commedia brillante, trapunta di situazioni buffe che mettono in un piano un po' teatrale, questa morale desolata conferisce al film un sapore amarognolo, quasi una vena, di terrore, che riceve attento rilievo dall'interpretazione d'un Sordi misurato e sicurissimo nello svariare dai toni grotteschi a quelli patetici [...]\".\nProduzione.\nUn classico delle scene della commedia all'italiana \u00e8 divenuta la sequenza in cui, sulla spiaggia di Sabaudia, Giovanni, esasperato dalla situazione venutasi a creare, si scaglia su Raffaella inseguendola e picchiandola per svariati minuti. In questa scena la Vitti ebbe come controfigura una giovane Fiorella Mannoia, la quale ha in seguito affermato: \"Il massimo che poteva capitare era perdere l'equilibrio per una spinta\", ma, ribadiva, nessuna percossa reale era stata inferta.\nDistribuzione.\nIn Italia film venne distribuito dalla Columbia CEIAD e usc\u00ec per la prima volta nelle sale il 3 ottobre 1969.\nColonna sonora.\nLe musiche originali del film sono scritte dal maestro Piero Piccioni.\nLa colonna sonora \u00e8 composta dai seguenti brani:\nNel film \u00e8 inoltre presente la canzone \"Ahi... le Hawaii\" cantata da Herbert Pagani e uscita nello stesso anno."}
{"id": "2760350", "revid": "1086846", "url": "https://it.wikipedia.org/wiki?curid=2760350", "title": "Empoli Football Club 2007-2008", "text": "In questa pagina, sono raccolte le informazioni sulle competizioni ufficiali disputate dall'Empoli Football Club nella stagione 2007-2008.\nStagione.\nIn virt\u00f9 del settimo posto conquistato nel campionato precedente, nell'annata 2007-2008 l'Empoli esordisce nelle competizioni europee: il cammino della squadra in Coppa UEFA termina al primo turno, contro gli svizzeri dello Zurigo.\nIl campionato comincia molto male, poich\u00e9 in cinque partite l'Empoli realizza solo due pareggi a reti bianche (contro la Lazio a Roma, e in casa contro il Napoli). In seguito i toscani paiono rialzarsi battendo il Palermo per 3-1, cadendo tuttavia poco dopo per 3-0 nel derby toscano contro il Siena. All'ottava giornata la squadra ottiene una inaspettata vittoria contro il Milan, uscendo vittorioso 1-0 da San Siro, cosa che le permette di uscire dalla zona retrocessione. Ci\u00f2 nonostante nelle successive cinque partite i toscani ottengono solamente 2 punti, riuscendo tra le alte cose a bloccare la Roma al Castellani per 2-2 grazie a un gol di Giovinco nel recupero, ma non mostrando qualit\u00e0 di gioco nelle altre gare, patendo in particolar modo una scarsa vena sottorete.\nIl 25 novembre 2007, dopo un 0-0 casalingo contro il Torino e dopo un altalenante avvio di campionato (due vittorie, quattro pareggi e sette sconfitte), la societ\u00e0 esonera Luigi Cagni il quale \u00e8 sostituito da Alberto Malesani. Con il nuovo tecnico la squadra stenta a migliorare, malgrado un successo contro il Cagliari per 4-1 con quaterna di Pozzi, e chiude il girone di andata al penultimo posto con 16 punti. \nNel girone di ritorno l'Empoli consegue risultati migliori, inanellando tre vittorie consecutive contro Lazio, Napoli e Catania (quest'ultima diretta concorrente per la salvezza) che permettono alla squadra di risollevarsi al quattordicesimo posto, a +3 dalla zona retrocessione. Un ruolino vanificato nelle successive sette partite, in cui i toscani totalizzano un solo punto (0-0 contro la Juventus) e sprofondano in classifica all'ultimo posto. \nMalesani \u00e8 esonerato dopo la trentunesima giornata, con Cagni che torna sulla panchina azzurra. Il ritorno del tecnico bresciano produce 10 punti nelle ultime sette gare, che tuttavia non bastano per la salvezza a fronte delle sconfitte, entrambi per 0-2, negli scontri-salvezza contro Cagliari e Reggina. L'Empoli manca la permanenza in massima serie all'ultima giornata, pur battendo il Livorno per 2-1: il Catania, diretta concorrente, si salva grazie a un pareggio contro la Roma che le vale il quartultimo posto; come ulteriore motivo di recriminazione, in caso di parit\u00e0 di punteggio i toscani si sarebbero salvati per via degli scontri diretti favorevoli (sconfitta 1-0 in Sicilia e vittoria al Castellani per 2-0)."}
{"id": "2760351", "revid": "1114711", "url": "https://it.wikipedia.org/wiki?curid=2760351", "title": "Stevica Risti\u0107", "text": "Carriera.\nSi \u00e8 trasferito al Bunyodkor nel gennaio 2010."}
{"id": "2760352", "revid": "38120", "url": "https://it.wikipedia.org/wiki?curid=2760352", "title": "M\u00f4j Bo\u017ee", "text": "M\u00f4j Bo\u017ee (letteralmente, \"mio Dio\") \u00e8 un singolo dei Peha, band slovacca la cui cantante \u00e8 Katar\u00edna Knechtov\u00e1, che ha incluso la canzone nel suo album di debutto da solista \"Zodiak\"."}
{"id": "2760353", "revid": "287204", "url": "https://it.wikipedia.org/wiki?curid=2760353", "title": "Superligaen 1998-1999", "text": "La Superligaen 1998-1999 \u00e8 stata la 86\u00aa edizione della massima serie del campionato di calcio danese e 9\u00aa come Superligaen, disputata tra il 26 luglio 1998 e il 16 giugno 1999 e conclusa con la vittoria del Aalborg, al suo secondo titolo.\nLa formula del torneo prevedeva che tutte le squadre si incontrassero tra di loro per tre volte.\nIl capocannoniere del torneo \u00e8 stato Heine Fernandez del Viborg FF con 23 reti.\nClassifica finale.\n(*) Squadre neopromosse"}
{"id": "2760354", "revid": "219355", "url": "https://it.wikipedia.org/wiki?curid=2760354", "title": "Glow discharge", "text": ""}
{"id": "2760355", "revid": "219355", "url": "https://it.wikipedia.org/wiki?curid=2760355", "title": "Electric glow discharge", "text": ""}
{"id": "2760358", "revid": "467420", "url": "https://it.wikipedia.org/wiki?curid=2760358", "title": "Etiopia ai Giochi olimpici", "text": "L'Etiopia ha partecipato per la prima volta ai Giochi olimpici nel 1956. Nel 2006 hanno partecipato per la prima volta ai Giochi olimpici invernali.\nGli atleti etiopi hanno vinto 53 medaglie ai Giochi olimpici estivi, tutte nell'atletica leggera. Il primo a conquistare una medaglia olimpica fu Abebe Bikila, vincitore della maratona di . La prima donna a vincere una medaglia fu Derartu Tulu, oro sui 10000 metri a .\nIl Comitato Olimpico Etiope, creato nel 1948, venne riconosciuto dal CIO nel 1954."}
{"id": "2760360", "revid": "827882", "url": "https://it.wikipedia.org/wiki?curid=2760360", "title": "Yeah! (Barbara Hetma\u0144ska)", "text": "Yeah! \u00e8 il secondo singolo della cantante dance polacca Barbara Hetma\u0144ska. La canzone \u00e8 stata in gara al festival musicale nazionale di Opole, dove si \u00e8 piazzata settima. Nel video, la cantante si trova in una stanza con degli altri musicisti, dove canta, balla e suona la chitarra elettrica. Nonostante la presenza di questo strumento nella canzone, essa \u00e8 di generi dance pop e power pop."}
{"id": "2760364", "revid": "729019", "url": "https://it.wikipedia.org/wiki?curid=2760364", "title": "Porta Cremona", "text": "Porta Cremona, nota anche come Porta Cremonese, \u00e8 un monumento di Lodi. \u00c8 l'unica rimasta tra le antiche porte di accesso alla citt\u00e0, impiegate per secoli come barriere daziarie.\nStoria.\nIn epoca medievale, per accedere alla citt\u00e0 da sud bisognava attraversare un ponte levatoio sulla roggia Molina, e quindi la porta detta \"cremonese\". Per difendere e controllare il territorio della sottostante palude di Selvagreca, l'imperatore Federico II, nipote di Federico Barbarossa, nel 1234 fece erigere in questa zona anche un castello che ebbe per\u00f2 vita breve: dopo la morte dell'imperatore, nel 1251 i milanesi, entrati in citt\u00e0 con l'aiuto di Sozzo Vistarini, ne imposero la distruzione. Al giorno d'oggi, dalla scalinata che porta il nome dell'imperatore si pu\u00f2 vedere una torretta di guardia, detta \"specola\". La porta cremonese presenta tre ingressi: quello centrale veniva utilizzato dai carri con le merci e dai nobili a cavallo, e veniva chiuso con un portone in legno al tramonto, i due laterali erano riservati ai pedoni. L'aspetto attuale \u00e8 dovuto al completo rifacimento realizzato tra il 1790 e il 1792 dall'architetto Antonio Dossena.\nLa barriera daziaria a Lodi venne abolita il 30 aprile 1911, in esecuzione della deliberazione del Consiglio Comunale del 23 aprile 1910; a ricordo dell'evento venne posta sulla Porta una lapide commemorativa.\nDopo la seconda guerra mondiale venne proposto di abbattere la porta, ormai divenuta inutile, per ragioni viabilistiche; tuttavia, in considerazione della sua importanza storica e architettonica, essa venne sottoposta a vincolo da parte della Sovrintendenza ai Monumenti e pertanto tutelata."}
{"id": "2760365", "revid": "1543377", "url": "https://it.wikipedia.org/wiki?curid=2760365", "title": "Spettrometria di massa a scarica a bagliore", "text": "La spettrometria di massa a scarica a bagliore (o spettrometria di massa a scarica a luminescenza), indicata con GD-MS o GD/MS dall'inglese \"glow discharge mass spectrometry\", \u00e8 una tecnica di spettrometria di massa che utilizza come metodo di ionizzazione la scarica a bagliore.\nFunzionamento.\n\u00c8 una tecnica di superficie che d\u00e0 indicazioni sulla composizione elementare globale della superficie del campione e non su punti di essa, come la SIMS e la LA-ICP-MS. Non si pu\u00f2 fare una mappatura del campione. Si pu\u00f2 utilizzare per analisi quantitative.\nLa sorgente funziona a basse pressioni (0,1 - 10 Torr), nella sorgente due elettrodi sono immersi in un gas (tipicamente argon) parzialmente ionizzato.\nIl campione viene posto sull'anodo o sul catodo e portato in fase gas da fenomeni di sputtering e termici.\nGli atomi che vengono espulsi dal campione grazie alla differenza di potenziale tra i due elettrodi (campione -catodo- e portacampione -anodo-) vengono ionizzati dal plasma di argon. L'atomizzazione e la ionizzazione avvengono in due momenti diversi.\nI campioni possono essere analizzati solidi o in polvere. Se i campioni sono conduttori si analizzano cos\u00ec come sono altrimenti: in caso di polvere si droga con metalli (molto puri) quali Ag e Ta, in caso di campioni solidi si ricoprono con un metallo ad alta purezza interamente o, spesso, parzialmente (catodo secondario).\nSi pu\u00f2 utilizzare corrente continua, corrente alternata o tecniche pulsate. Il campione pu\u00f2 essere immerso in radiofrequenze per aumentarne la conducibilit\u00e0.\nGli ioni prodotti vengono poi inviati al rivelatore (spettrometro di massa).\nIonizzazione.\nNella spettrometria di massa a scarica a bagliore avvengono tre meccanismi di ionizzazione: l'impatto elettronico diretto, la ionizzazione di Penning e la ionizzazione per scambio di carica asimmetrico.\nGD-RIMS.\nLa tecnica pu\u00f2 essere anche abbinata a una sorgente a ionizzazione a risonanza, questo aumenta l'efficienza di ionizzazione della scarica a bagliore e rende la tecnica pi\u00f9 selettiva, diminuendo le interferenze di specie presenti nel plasma."}
{"id": "2760366", "revid": "827882", "url": "https://it.wikipedia.org/wiki?curid=2760366", "title": "Czas (si\u0142\u0119 w sobie mam)", "text": "Czas (si\u0142\u0119 w sobie mam) \u00e8 il terzo singolo della cantante dance polacca Barbara Hetma\u0144ska.\nIl video musicale associato al brano \u00e8 ispirato a \"Le avventure di Alice nel Paese delle Meraviglie\". Le scene svolte nel video, come quella del Bianconiglio o dell'ingrandimento e del rimpicciolimento della cantante dopo aver mangiato un biscotto, sono simili a quelle del cartone animato. Il video inizia con una scena di una persona travestita da coniglio che sbuca in un albero e si nasconde in una siepe. Candy Girl, incuriosita, lo segue, e si immagina parte delle scene dell'opera."}
{"id": "2760367", "revid": "219355", "url": "https://it.wikipedia.org/wiki?curid=2760367", "title": "Scarica a bagliore-spettrometria di massa", "text": ""}
{"id": "2760373", "revid": "219355", "url": "https://it.wikipedia.org/wiki?curid=2760373", "title": "Scarica a bagliore - spettrometria di massa", "text": ""}
{"id": "2760374", "revid": "219355", "url": "https://it.wikipedia.org/wiki?curid=2760374", "title": "Scarica a bagliore/spettrometria di massa", "text": ""}
{"id": "2760375", "revid": "219355", "url": "https://it.wikipedia.org/wiki?curid=2760375", "title": "GD-MS", "text": ""}
{"id": "2760376", "revid": "219355", "url": "https://it.wikipedia.org/wiki?curid=2760376", "title": "GD - MS", "text": ""}
{"id": "2760378", "revid": "219355", "url": "https://it.wikipedia.org/wiki?curid=2760378", "title": "GD/MS", "text": ""}
{"id": "2760379", "revid": "92920", "url": "https://it.wikipedia.org/wiki?curid=2760379", "title": "Porta Cremonese", "text": ""}
{"id": "2760380", "revid": "219355", "url": "https://it.wikipedia.org/wiki?curid=2760380", "title": "GDMS", "text": ""}
{"id": "2760381", "revid": "574302", "url": "https://it.wikipedia.org/wiki?curid=2760381", "title": "Gabon ai Giochi olimpici", "text": "Il Gabon ha partecipato per la prima volta ai Giochi olimpici nel 1972. Non ha mai partecipato ai Giochi olimpici invernali.\nIl paese ha conquistato la sua prima medaglia ai Giochi della XXX Olimpiade, con l'argento di Anthony Obame nel taekwondo.\nIl Comitato Olimpico Gabonese, creato nel 1965, venne riconosciuto dal CIO nel 1968."}
{"id": "2760382", "revid": "219355", "url": "https://it.wikipedia.org/wiki?curid=2760382", "title": "Accelerator mass spectrometry", "text": ""}
{"id": "2760383", "revid": "287204", "url": "https://it.wikipedia.org/wiki?curid=2760383", "title": "Superligaen 1999-2000", "text": "La Superligaen 1999-2000 \u00e8 stata la 87\u00aa edizione della massima serie del campionato di calcio danese e 10\u00aa come Superligaen, disputata tra il 24 luglio 1999 e il 28 maggio 2000 e conclusa con la vittoria del Herf\u00f8lge, al suo primo titolo.\nLa formula del torneo prevedeva che tutte le squadre si incontrassero tra di loro per tre volte.\nIl capocannoniere del torneo \u00e8 stato Peter Lassen del Silkeborg IF con 16 reti.\nClassifica finale.\n(*) Squadre neopromosse"}
{"id": "2760385", "revid": "767487", "url": "https://it.wikipedia.org/wiki?curid=2760385", "title": "Calcare nummulitico", "text": "Il Calcare nummulitico \u00e8 un tipo di roccia carbonatica di origine prevalentemente organogena; \u00e8 caratterizzato dall'abbondante presenza di gusci fossilizzati di nummuliti.\nCaratteristiche, origine e giacitura.\nI calcari nummulitici possono essere soggetti a fenomeni diagenetici che li fanno trasformare in calcari dolomitici mediante assorbimento del magnesio dall'acqua marina ove questo elemento \u00e8 presente; i calcari che si formano sul fondo marino possono essere alternati a strati di argilla a sedimentazione pelagica. Queste rocce si possono formare in tempi relativamente brevi quando, ad esempio, a causa di variazioni climatiche il tasso di mortalit\u00e0 di tali animali \u00e8 molto elevato. L'accumulo in luoghi circoscritti di numerosi resti di organismi morti, quindi fossilizzati assieme \u00e8 detto tanatocenosi."}
{"id": "2760393", "revid": "1573940", "url": "https://it.wikipedia.org/wiki?curid=2760393", "title": "Football Club Black Stars Basel", "text": "Il Football Club Black Stars Basel \u00e8 una societ\u00e0 calcistica svizzera, con sede a Basilea, capitale del Canton Basilea Citt\u00e0. Fondato il 1\u00ba luglio 1907, ha disputato 1 stagione di massima divisione elvetica nella stagione 1930-31 ed uno spareggio promozione nel 1925-26 contro il FC Grenchen.\nIl club milita nella 1\u00aa Lega, quarta divisione del campionato elvetico."}
{"id": "2760394", "revid": "1344172", "url": "https://it.wikipedia.org/wiki?curid=2760394", "title": "Toscano Originale Selected", "text": "Il Toscano Originale Selected \u00e8 un tipo di sigaro Toscano realizzato a mano presso la manifattura di Lucca (Toscana). Il termine \"selected\" denota che il sigaro \u00e8 una selezione, tra i sigari Toscano Originale, scelta tra quelli che posseggono qualit\u00e0 pi\u00f9 elevata per forma, colore, odore e gusto.\nCaratteristiche.\nCaratteristiche distintive del Toscano Originale Selected:"}
{"id": "2760399", "revid": "43204", "url": "https://it.wikipedia.org/wiki?curid=2760399", "title": "Black Stars Basel", "text": ""}
{"id": "2760401", "revid": "43204", "url": "https://it.wikipedia.org/wiki?curid=2760401", "title": "F.C. Black Stars", "text": ""}
{"id": "2760402", "revid": "43204", "url": "https://it.wikipedia.org/wiki?curid=2760402", "title": "F.C. Moutier", "text": ""}
{"id": "2760410", "revid": "287204", "url": "https://it.wikipedia.org/wiki?curid=2760410", "title": "Maratona di Londra", "text": "La maratona di Londra \u00e8 una maratona che viene disputata con cadenza annuale per le strade di Londra, Regno Unito, usualmente in aprile.\nAttualmente \u00e8 sponsorizzata dalla Virgin Money, una compagnia di servizi finanziari di propriet\u00e0 della Virgin Group. \u00c8 una delle sei maratone del World Marathon Majors insieme a quelle di Berlino, Boston, Tokyo, New York e Chicago. In base al numero di partecipanti \u00e8 seconda solo alla Greath North Run di Newcastle.\nSecondo le cifre diffuse dagli organizzatori, \u00e8 il principale evento di beneficenza a cadenza annuale del mondo: con 41,5 milioni di dollari raccolti con l'edizione del 2006 il totale delle donazioni ha toccato quota 315 milioni di dollari."}
{"id": "2760412", "revid": "3115", "url": "https://it.wikipedia.org/wiki?curid=2760412", "title": "Calcare compatto", "text": "Il Calcare compatto \u00e8 un tipo di materiale da costruzione utilizzato per costruzioni, pavimentazioni, rivestimenti di interni ed esterni di palazzi. La variet\u00e0 pietra paesina viene talvolta usata in gioielleria, ma viene anche utilizzato per fare delle statue.\nVariet\u00e0 e caratteristiche.\nLa roccia pu\u00f2 formare dei fenomeni carsici tipo doline, inghiottitoi, e grotte.\nOrigine e giacitura.\nLa roccia si forma per la depositazione di gusci e scheletri di animali e vegetali marini che vivono su di una scogliera e che formano depositi di calcare.\nLuoghi di ritrovamento.\nOltre ai su citati luoghi vi sono:"}
{"id": "2760418", "revid": "574302", "url": "https://it.wikipedia.org/wiki?curid=2760418", "title": "Gambia ai Giochi olimpici", "text": "Il Gambia ha partecipato per la prima volta ai Giochi olimpici nel 1984.\nGli atleti gambiani non hanno mai vinto medaglie ai Giochi olimpici estivi, mentre non hanno mai partecipato ai Giochi olimpici invernali.\nIl Comitato Olimpico Gambiano, creato nel 1972, venne riconosciuto dal CIO nel 1976."}
{"id": "2760419", "revid": "287204", "url": "https://it.wikipedia.org/wiki?curid=2760419", "title": "Superligaen 2000-2001", "text": "La Superligaen 2000-2001 \u00e8 stata la 88\u00aa edizione della massima serie del campionato di calcio danese e 11\u00aa come Superligaen, disputata tra il 22 luglio 2000 e il 13 giugno 2001 e conclusa con la vittoria del FC K\u00f8benhavn, al suo secondo titolo.\nLa formula del torneo prevedeva che tutte le squadre si incontrassero tra di loro per tre volte.\nIl capocannoniere del torneo \u00e8 stato Peter Graulund del Br\u00f8ndby con 21 reti.\nClassifica finale.\n(*) Squadre neopromosse"}
{"id": "2760422", "revid": "1003787", "url": "https://it.wikipedia.org/wiki?curid=2760422", "title": "Be\u00f1at Intxausti", "text": "Professionista dal 2007 al 2019, ha vinto due tappe al Giro d'Italia.\nCarriera.\nVincitore del Memorial Avelino Camacho e di una tappa alla Bidasoa Itzulia nel 2006, passa professionista nel 2007 con la formazione Continental Grupo Nicol\u00e1s Mateos. In settembre \u00e8 selezionato per partecipare al Tour de l'Avenir, al termine del quale si classifica al quinto posto, evidenziando buone doti di scalatore.\nNel 2008 firma per tre anni con la squadra ProTour Saunier Duval-Scott, diretta da Mauro Gianetti; l'anno dopo, in maglia Fuji-Servetto (ex Saunier Duval), si classifica quinto ai campionati nazionali in linea. Nel 2010 si trasferisce all'Euskaltel-Euskadi, con la quale conquista, nella prima parte della stagione, il secondo posto finale al Giro dei Paesi Baschi e il terzo alla Vuelta a Asturias.\nNel 2011 passa tra le file del team Movistar, e l'anno dopo vince la Vuelta a Asturias e si classifica decimo alla Vuelta a Espa\u00f1a. Nel 2013 indossa per un giorno la maglia rosa al Giro d'Italia, al termine della tappa con arrivo a Pescara; si aggiudica poi la vittoria della sedicesima tappa da Valloire a Ivrea, battendo in volata Tanel Kangert e Przemys\u0142aw Niemiec, e conclude all'ottavo posto della generale. A fine anno conquista il successo finale al Tour of Beijing, prova conclusiva del calendario World Tour.\nNel 2014 si piazza terzo al Tour de Pologne. La stagione seguente lo vede vincere in solitaria la tappa montana da Fiuggi a Campitello Matese al Giro d'Italia, e successivamente ottenere il quarto posto finale al Crit\u00e9rium du Dauphin\u00e9. Passato al Team Sky a inizio 2016, \u00e8 costretto a saltare la stagione 2016 e parte di quella 2017 a causa della mononucleosi."}
{"id": "2760432", "revid": "33689", "url": "https://it.wikipedia.org/wiki?curid=2760432", "title": "Punkbuster", "text": ""}
{"id": "2760434", "revid": "339392", "url": "https://it.wikipedia.org/wiki?curid=2760434", "title": "Spettrometria di massa a plasma accoppiato induttivamente", "text": ""}
{"id": "2760436", "revid": "729019", "url": "https://it.wikipedia.org/wiki?curid=2760436", "title": "I\u00f1aki Isasi", "text": "Professionista dal 2001 al 2011, ha corso tutta la carriera con l'Euskaltel-Euskadi, squadra di cui dal 2012 al 2013 \u00e8 stato direttore sportivo.\nCarriera.\nDebutta come professionista nel 2001 con l'Euskaltel-Euskadi, societ\u00e0 in cui milita tuttora. Non ha ancora conseguito successi da professionista.\nLa sua miglior prestazione \u00e8 il terzo posto nella quinta tappa del Tour de France 2006."}
{"id": "2760438", "revid": "1605525", "url": "https://it.wikipedia.org/wiki?curid=2760438", "title": "Fata Morgana (Celati)", "text": "Fata Morgana \u00e8 un romanzo di Gianni Celati pubblicato in forma completa nel 2005.\nPrima dell'edizione completa, le prime pagine dello pseudo-saggio di etnografia sono state pubblicate nel 1987 su \"Arsenale\", poi sul secondo numero de \"Il semplice\" nel 1996; altri frammenti sono stati successivamente proposti da \"Altofragile: Foglio di scrittura\" (1997), da \"Nuova Prosa\" (2001) e dalla rivista online \"Zibaldoni ed altre meraviglie\" (2003).\nTraduzioni.\nIl libro \u00e8 stato tradotto in tedesco da Marianne Schneider (\"Fata Morgana\", Berlin: Wagenbach 2006)."}
{"id": "2760443", "revid": "1782831", "url": "https://it.wikipedia.org/wiki?curid=2760443", "title": "Football Club Stade Lausanne-Ouchy", "text": "Il Football Club Stade Lausanne-Ouchy \u00e8 una societ\u00e0 calcistica svizzera, con sede a Losanna, capitale del Canton Vaud, nel quartiere di Ouchy. Il club milita attualmente nella Challenge League, seconda divisione del campionato elvetico.\nStoria.\nFC La Villa Ouchy.\nNel 1895 viene creato il club FC La Villa Ouchy, che risulta tra i membri fondatori dell'Associazione Svizzera di Football. La squadra del \"La Villa Ouchy\" ha partecipato alla prima edizione in assoluto del campionato elvetico, nella stagione 1897-98. Il club scompare nel 1916.\nLausanne FC Ouchy.\nA distanza di due anni dallo scioglimento del La Villa, nel 1918 ad Ouchy viene fondato il Lausanne FC Ouchy. Il club gioca nelle stagioni 1922-23 e 1943-44 al terzo livello del campionato (Serie C nel primo caso, Seconda Lega nell'altro). A partire dalla stagione 1944-45 inizia una costante discesa che porta la squadra alla Quarta Lega (sesto livello all'epoca) nel 1970-71. Nel 1971-72 il club sale in Terza Lega, nel 1980-81 in Seconda Lega. Nel 1999 il club fallisce.\nFC Stade Lausanne-Ouchy.\nIl 1\u00ba luglio 2000 inizia una terza avventura, con la fondazione del FC Stade Lausanne-Ouchy.\nRosa 2019-2020.\n\"Rosa e numerazione aggiornate al 19 novembre 2019\"."}
{"id": "2760444", "revid": "287204", "url": "https://it.wikipedia.org/wiki?curid=2760444", "title": "FC Stade Lausanne-Ouchy", "text": ""}
{"id": "2760445", "revid": "122131191", "url": "https://it.wikipedia.org/wiki?curid=2760445", "title": "I Am a Photograph", "text": "I Am a Photograph \u00e8 il primo album della cantante francese Amanda Lear, pubblicato nel maggio 1977.\nL'album, prodotto da Anthony Monn, contiene due tra le pi\u00f9 celebri canzoni della cantante: \"Tomorrow\" e, dalla terza edizione, \"Queen of Chinatown\".\nDescrizione.\nAlbum d'esordio di Amanda Lear, \"I Am a Photograph\" fa riferimento, nel titolo, alla passata carriera di modella della cantante. Il disco \u00e8 stato registrato a Monaco, prodotto da Anthony Monn, ed \u00e8 composto principalmente da brani discomusic, i cui testi sono stati scritti per la maggior parte da Amanda Lear stessa. Oltre alle canzoni composte da Anthony Monn e Rainer Pietsch, l'album comprende alcune cover: \"These Boots Are Made for Walkin\"', originalmente cantata da Nancy Sinatra; \"Blue Tango\", con testi firmati dalla Lear; \"La bagarre\", una versione in francese di \"Trouble\" di Elvis Presley; pi\u00f9 \"Alphabet\", la cui melodia comprende ampi estratti da \"Il clavicembalo ben temperato\" di Bach.\nLa grafica della copertina \u00e8 accreditata agli studi Ariola-Eurodisc. Il fronte della copertina della prima stampa mostra una porta in legno di un garage su cui \u00e8 affissa una di Amanda Lear presa dalla rivista tedesca \"BRAVO\", assieme a varie fotografie di motociclette, uno specchio, un crocifisso e bandiere statunitense, svedese e olandese. La seconda stampa utilizza invece una foto di Amanda Lear nuda ritagliata scattata da Christa Peters per \"Playboy\". La stampa tedesca del disco include un poster dell'immagine di copertina in cui la cantante appare in topless. Le stampe francesi e italiane utilizzano invece un diverso scatto della stessa sessione di fotografie realizzate per \"Playboy\".\nLa cover di \"Trouble\" era stata precedentemente pubblicata da Amanda Lear come suo singolo d'esordio nel 1975. La versione francese della canzone, intitolata \"La bagarre\", incontra un modesto successo in Germania nel 1976. Il disco viene seguito da \"Blood &amp; Honey\" lo stesso anno, singolo che segna un maggiore successo e fa sfondare la Lear a livello internazionale nel 1977. Il seguente \"Tomorrow\" arriva al primo posto della classifica italiana, divenendo un suo cavallo di battaglia. \"Blue Tango\" viene pubblicato solamente in alcuni stati, ma non si classifica. Pi\u00f9 tardi, nel 1977, \"Queen of Chinatown\" viene pubblicato come singolo estratto dalla seconda edizione dell'album, diventando una hit in Europa e il pi\u00f9 grande successo in classifica per Amanda Lear fino a quel momento.\nLa campagna promozionale dell'album viene fondata sulla \"scandalosa personalit\u00e0 di sex-symbol\" di Amanda Lear e accompagnata dalle voci sul suo presunto cambio di sesso; sul suo luogo di nascita, che in quel periodo si dice essere la Transilvania, e sulle sue relazioni con Salvador Dal\u00ed e David Bowie. In Italia viene inoltre organizzato un mini tuour. L'album infatti divenne un successo commerciale in Europa, ma soprattutto in Italia, dove arriva al 7\u00ba posto della classifica.\n\"I Am a Photograph\" viene ristampato numerose volte con differenti tracce e copertine. La seconda edizione tedesca sostituisce \"La bagarre\" con \"She's Got the Devil in Her Eyes\", versione strumentale di \"Blood &amp; Honey\" pubblicata come retro del singolo. Nell'edizione successiva, \"La bagarre\" viene sostituita da \"Queen of Chinatown\". L'edizione statunitense comprende una versione estesa di \"Blood &amp; Honey\", mentre l'edizione tedesca del 1978 comprende \"Mother, Look What They've Done to Me\", traccia appartenente all'album successivo \"Sweet Revenge\". L'album viene inoltre pubblicato in Brasile con il titolo di \"Tomorrow\", con le tracce ordinate diversamente, e in Zimbabwe e Sudafrica con il titolo di \"Pretty Boys\". In Argentina l'album viene distribuito nel 1979 con il titolo tradotto \"Soy una fotografia\". La ristampa ufficiale in CD viene pubblicata solamente nel 2012 dalla Gold Legion, con tra differenti versioni della copertina, contenenti il poster in cui Amanda appare in topless. Tutte e tre le versioni presentano l'originale tracklist della prima edizione dell'LP, pi\u00f9 quattro tracce bonus, compresa \"Queen of Chinatown\". Il materiale \u00e8 stato rimasterizzato dai nastri originali. Nell'agosto 2014 l'album viene ufficialmente distribuito in download digitale.\nNel 1978 \"Billboard\" recensisce l'album elogiando le sue canzoni orecchiabili e descrivendo la voce di Amanda Lear come \"unica\" e \"intrigante\". Il critico musicale contemporaneo Michael Freedberg d\u00e0 quattro stelle all'album su AllMusic, elogiando i suoi arrangiamenti e considerandolo \"un album da non perdere\". John C. Hughes di Podpose.com considera invece l'album \"quasi inascoltabile\", criticando la prestazione vocale di Amanda Lear."}
{"id": "2760446", "revid": "43204", "url": "https://it.wikipedia.org/wiki?curid=2760446", "title": "F.C. Stade-Lausanne-Ouchy", "text": ""}
{"id": "2760447", "revid": "123977432", "url": "https://it.wikipedia.org/wiki?curid=2760447", "title": "Superligaen 2001-2002", "text": "La Superligaen 2001-2002 \u00e8 stata la 89\u00aa edizione della massima serie del campionato di calcio danese e 12\u00aa come Superligaen, disputata tra il 21 luglio 2001 e il 16 maggio 2002 e conclusa con la vittoria del Br\u00f8ndby, al suo nono titolo.\nLa formula del torneo prevedeva che tutte le squadre si incontrassero tra di loro per tre volte.\nI capocannonieri del torneo sono stati Peter Madsen del Br\u00f8ndby e Kaspar Dalgas dell'Odense con 22 reti.\nClassifica finale.\n(*) Squadre neopromosse"}
{"id": "2760448", "revid": "62004", "url": "https://it.wikipedia.org/wiki?curid=2760448", "title": "Gorka Izagirre", "text": "Biografia.\n\u00c8 figlio di Jos\u00e9 Ram\u00f3n Izagirre, due volte campione spagnolo di ciclocross, e fratello maggiore di Ion Izagirre.\nCarriera.\nInizia la sua carriera professionistica nel 2009 con la squadra spagnola Contentpolis-Ampo, passando nella stagione successiva all'Euskaltel-Euskadi.\nIl 6 giugno 2010 conquista la sua prima vittoria da professionista, nella quarta ed ultima tappa del Giro del Lussemburgo, ripetendosi il mese successivo alla Prueba Villafranca de Ordizia. Vincer\u00e0 la gara basca altre due volte, nel 2012 e nel 2014, al primo anno in maglia Movistar.\nNel 2015 si classifica secondo ai campionati nazionali a cronometro, mentre nel 2017 conquista l'ottava tappa del Giro d'Italia, da Molfetta a Peschici, imponendosi dopo aver staccato il gruppetto dei compagni di fuga.\nL'8 agosto 2020, nella seconda gara ufficiale dopo la pausa legata alla Pandemia di COVID-19, si impone nel Gran Trittico Lombardo con un attacco in pianura prima dell'ultima salita. Al traguardo arriva da solo precedendo di 27 secondi un gruppo di 6 corridori (Alex Aranburu, Greg Van Avermaet, Micha\u0142 Kwiatkowski, Vincenzo Nibali, Jan Polanc e Nicola Bagioli)."}
{"id": "2760450", "revid": "287204", "url": "https://it.wikipedia.org/wiki?curid=2760450", "title": "FC La Villa Ouchy", "text": ""}
{"id": "2760452", "revid": "43204", "url": "https://it.wikipedia.org/wiki?curid=2760452", "title": "FC Neuch\u00e2tel Rovers", "text": ""}
{"id": "2760453", "revid": "43204", "url": "https://it.wikipedia.org/wiki?curid=2760453", "title": "Villa d'Ouchy Lausanne", "text": ""}
{"id": "2760454", "revid": "327773", "url": "https://it.wikipedia.org/wiki?curid=2760454", "title": "Tecnica Levallois", "text": "La tecnica Levallois \u00e8 un metodo di scheggiatura della pietra utilizzato nella industria litica preistorica, soprattutto durante il Paleolitico medio.\nTale tecnica rappresenta un deciso progresso rispetto alla precedente scheggiatura semplice di un blocco di pietra silicea, in quanto implica una preparazione specifica del nucleo litico che andr\u00e0 poi colpito con un apposito percussore.\nI primi ritrovamenti associati a tale tecnica datano al Paleolitico inferiore, ma l'utilizzo si diffuse soprattutto con le industrie musteriane del Paleolitico medio e rimase in uso in Africa e nel Levante fin oltre il Paleolitico superiore. \nEtimologia.\nLa tecnica Levallois deriva il suo nome dal sito di Levallois-Perret, nella Hauts-de-Seine, non lontano da Parigi. \nFu riconosciuta e descritta da Victor Commont tra la fine del XIX e l'inizio del XX secolo. Henri Breuil fu il primo a usare il termine \"levalloisiano\".\nIl geologo e antropologo francese Fran\u00e7ois Bordes ne ha proposto una definizione mettendo in rilievo l'importanza della fase preparativa del nucleo del campione, in quanto la forma finale del manufatto \u00e8 determinata dal precedente lavoro di preparazione del campione.\n\u00ab\"La forma predeterminata del nucleo \u00e8 l'unico criterio valido della tecnica Levallois\"\u00bb. F. Bordes, 1953, pagina 226.\nLa scheggiatura Levallois.\nLa scheggiatura Levallois implica una preparazione specifica del nucleo: il blocco iniziale di pietra \u00e8 preparato in modo da ottenere due superfici convesse e intersecantisi. Una delle due superfici \u00e8 il piano di percussione, l'altra \u00e8 il piano di scheggiatura. Quest'ultimo \u00e8 disposto in modo da presentare due convessit\u00e0 che determineranno la forma e le dimensioni delle schegge, le quali hanno un piano di frattura parallelo al piano di intersezione delle due superfici iniziali del nucleo.\nSei criteri permettono di riconoscere un nucleo di tipo Levallois:\nIn base al metodo di scheggiatura impiegato si possono distinguere le seguenti varianti:\nNel 1986, \u00c9ric Bo\u00ebda ha proposto di raggruppare l'insieme delle tecniche Levallois sotto un unico \"concetto Levallois\".\nPunte Levallois.\nRispetto ai precedenti e pi\u00f9 primitivi metodi di scheggiatura, la tecnica Levallois consente un migliore controllo delle dimensioni e della forma delle schegge, che possono quindi essere impiegate per produrre lame, raschiatoi, ma anche adattate per ottenere le punte di lancia o freccia note come \"punte Levallois\".\nCronologia.\nLa tecnica di scheggiatura Levallois fece la sua comparsa in Africa durante l'Acheuleano. Nell'Europa nord-occidentale \u00e8 attestata a partire dallo stadio isotopico 10, durante la cultura del medio acheuleano, ma si and\u00f2 generalizzando in Eurasia soprattutto nel Paleolitico medio, durante il Musteriano (a partire dallo stadio isotopico 8).&lt;br&gt;\nNel Levante, questa tecnica rimase in uso fino ad oltre il Paleolitico superiore e nell'Africa orientale fino alla media et\u00e0 della pietra."}
{"id": "2760455", "revid": "1613185", "url": "https://it.wikipedia.org/wiki?curid=2760455", "title": "Nathalie Stutzmann", "text": "Biografia.\nPrese le prime lezioni di canto dalla madre, il soprano Christiane Stutzmann. Studi\u00f2 poi al conservatorio di Nancy, e dal 1983 al 1987 all'\u00c9cole Nationale con Michel S\u00e9n\u00e9chal e Lou Bruder, e infine con Hans Hotter all'\u00c9cole d'Art Lyrique de l'Op\u00e9ra national de Paris.\nDebutt\u00f2 nel 1985 alla Salle Pleyel di Parigi nel \"Magnificat\" di Johann Sebastian Bach, per poi esibirsi a Monaco di Baviera, Berlino, Barcellona, Lisbona, Zurigo, Mosca, Bruxelles, Amsterdam, dove venne diretta, tra gli altri, da Seiji Ozawa, Manuel Rosenthal, Claudio Scimone, Enoch zu Guttenberg, Mstislav Rostropowitsch, Michel Plasson, Colin Davis e Alain Lombard. Nel 1987 ottenne il primo premio nell'Internationaler Gesangswettbewerb Neue Stimmen della Fondazione Bertelsmann.\nIn concerto si \u00e8 esibita con la London Symphony Orchestra, l'Orchestre de Paris, la Boston Symphony Orchestra e la Cleveland Symphony Orchestra, la Staatskapelle Dresden e l'Orchestra della Radio bavarese. Nel suo repertorio anche la \"Missa Solemnis\" di Beethoven, la Rapsodia per contralto solo di Brahms e le sinfonie e \"Das Lied von der Erde\" di Mahler.\nIn campo operistico la Stutzmann ha affrontato il ruolo del protagonista in \"Giulio Cesare\" di H\u00e4ndel, di Radamisto, del Disinganno in \"Il trionfo del tempo e del disinganno\" e di Amastre in \"Serse\" del medesimo compositore, di Orfeo in \"Orfeo ed Euridice\" di Gluck e di Erda in \"Das Rheingold\" di Wagner.\nAll'Op\u00e9ra municipal de Marseille nel 1992 canta la Rapsodia per contralto solo, coro maschile e orchestra op. 53 di Johannes Brahms ed \u00e8 Une Voix d'En Haut in Die Frau ohne Schatten e nel 1995 Genevi\u00e8ve in Pell\u00e9as et M\u00e9lisande diretta da Serge Baudo.\nAll'Op\u00e9ra National de Paris nel 1991 \u00e8 la Terza Dama ne Il flauto magico e nel 1992 Catherine in \"Jeanne d'Arc au b\u00fbcher\" di Arthur Honegger diretta da Chung Myung-whun.\nLa Stutzmann, per quanto riguarda il repertorio liederistico, \u00e8, dal 1994, spesso accompagnata dalla pianista svedese Inger S\u00f6dergren. Fra i suoi preferiti sono i Lieder dei compositori francesi e tedeschi come Ernest Chausson, Francis Poulenc e Robert Schumann. Nel 2004 registr\u00f2 un'incisione del \"Winterreise\" di Schubert.\nAl Teatro La Fenice di Venezia nel 1995 \u00e8 Genevieve in Pell\u00e9as et M\u00e9lisande e Les deux juneaux in \"Le martyre de Saint-S\u00e9bastien\" di Claude Debussy con Adriana Asti.\nAl Teatro alla Scala di Milano tiene un concerto nel 1996.\nAl Grand Th\u00e9\u00e2tre di Ginevra nel 1998 ha tenuto un concerto con musiche di Schubert, Brahms, Chausson e Poulenc.\nNel 2007 canta Messa in Si minore con Philippe Jaroussky all'Op\u00e9ra National de Lyon.\nNel 2012 canta lo Stabat Mater (Dvo\u0159\u00e1k) diretta da Christoph Eschenbach diretta al Washington National Opera.\nNel 2013 tiene un concerto nel Grand Th\u00e9\u00e2tre de Bordeaux ed al Th\u00e9\u00e2tre des Champs-\u00c9lys\u00e9es di Parigi ed \u00e8 la Terza Dama in Die Zauberfl\u00f6te con Magdalena Ko\u017een\u00e1 e Jos\u00e9 van Dam diretta da Simon Rattle al Festspielhaus Baden-Baden.\nLa sua vasta discografia spazia da Bach ad H\u00e4ndel a Mozart, Schubert, Schumann e Brahms fino a \u0160ostakovi\u010d, Prokof'ev e Honegger. Grazie ad esse ha vinto il Preis der deutschen Schallplattenkritik, il Diapason d'Or, il Japan Record Academy Award e un Grammy.\nDal settembre 2018 dirige l'Orchestra Sinfonica di Kristiansand."}
{"id": "2760456", "revid": "467420", "url": "https://it.wikipedia.org/wiki?curid=2760456", "title": "Ghana ai Giochi olimpici", "text": "Il Ghana ha partecipato per la prima volta ai Giochi olimpici nel 1952.\nGli atleti ghanesi hanno vinto 5 medaglie ai Giochi olimpici estivi; si sono qualificati per la prima volta ai Giochi olimpici invernali, per le Olimpiadi di Vancouver del 2010. Nel 1952 partecip\u00f2 come Costa d'Oro\nIl Comitato Olimpico Ghanese venne creato e riconosciuto dal CIO nel 1952."}
{"id": "2760460", "revid": "125697540", "url": "https://it.wikipedia.org/wiki?curid=2760460", "title": "Un tram che si chiama Desiderio (film 1951)", "text": "Un tram che si chiama Desiderio (\"A Streetcar Named Desire\") \u00e8 un film del 1951 diretto da Elia Kazan, con protagonisti Vivien Leigh e Marlon Brando. Il film \u00e8 basato sull'omonimo dramma di Tennessee Williams del 1947. Il copione della pellicola fu scritto dallo stesso Williams, ma sub\u00ec numerose revisioni per rimuovere, tra le cose, dei riferimenti all'omosessualit\u00e0.\nNel 1999 \u00e8 stato scelto per la conservazione nel National Film Registry della Biblioteca del Congresso degli Stati Uniti. Nel 1998 l'American Film Institute l'ha inserito al quarantacinquesimo posto della classifica dei migliori cento film statunitensi di tutti i tempi, mentre dieci anni dopo, nella lista aggiornata, \u00e8 sceso al quarantasettesimo posto.\nIl remake di questo film con il medesimo titolo \u00e8 uscito nel 1995, e il film televisivo ha per protagonista Jessica Lange nei panni di Blanche DuBois.\nTrama.\nBlanche DuBois \u00e8 una donna tormentata e depressa, schiava dell'alcol e del sesso, che nasconde una forte inquietudine dietro un'elegante e sofisticata apparenza. Blanche arriva da una cittadina del Mississippi, Auriol, per trasferirsi dalla sorella, Stella Kowalski, che vive con il marito a New Orleans, presso gli \"Elysian Fields\" (\"Campi Elisi\"). Una volta scesa in stazione, \u00e8 il tram chiamato \"Desiderio\" che la conduce allo squallido appartamento dei due al piano terra.\nUna volta arrivata, comunica alla sorella, in attesa di un bambino, che Belle Reeve, la piantagione di famiglia, \u00e8 stata \"persa\". Blanche dice di essersi presa una pausa dal suo mestiere, cio\u00e8 insegnante di inglese, a causa di un attacco di nervi. In verit\u00e0 \u00e8 stata licenziata in seguito ad una relazione avuta con un suo studente di minore et\u00e0, oltre che per il comportamento equivoco da lei tenuto nella cittadina. A segnare l'esistenza di Blanche \u00e8 stato inoltre anche il suo breve matrimonio, segnato dal suicidio del suo giovane marito Allan.\nStanley Kowalski, il marito di Stella, \u00e8 una forza della natura: primordiale, rozzo, brutale e sensuale, egli domina Stella in ogni modo, sia fisicamente che emotivamente. Stella tollera il suo comportamento primitivo perch\u00e9 \u00e8 ci\u00f2 che in lui l'attrae di pi\u00f9. L'arrivo di Blanche sconvolge lo stato di dipendenza reciproca della sorella e del marito, e la sua presenza \u00e8 causa di continue liti.\nUn amico di Stanley, Harold \"Mitch\" Mitchell, si innamora di Blanche, la quale vede in lui la possibilit\u00e0 di ricostruire la propria vita, sposandolo. Stanley nel frattempo scopre il passato di Blanche attraverso un collega che si reca spesso a Auriol; in particolare, scopre che la donna era solita intrattenere relazioni sessuali clandestine in un albergo della citt\u00e0 in cui viveva, vicenda che le era costata il licenziamento e la \"scomunica\" da parte della citt\u00e0. Stanley informa di quanto \u00e8 venuto a sapere anche Stella (la quale per\u00f2 non gli creder\u00e0) e Mitch (che lascer\u00e0 Blanche, la quale aveva da poco accettato la sua proposta di matrimonio).\nStanley violenter\u00e0 Blanche, e questo le causer\u00e0 un forte esaurimento nervoso che la porter\u00e0 a essere internata in un manicomio. Disperata per il triste destino di Blanche, Stella respinger\u00e0 il marito e porter\u00e0 con s\u00e9 il suo bambino appena nato, giurando di non tornare pi\u00f9 a casa da Stanley.\nProduzione.\nCasting.\nGran parte degli attori che formavano il cast della versione teatrale di Broadway, Marlon Brando, Kim Hunter, Karl Malden, Rudy Bond, Nick Dennis e Richard Garrick, furono scritturati per interpretare i loro ruoli teatrali nel film. Per la parte di Blanche, furono presi in considerazione molti volti noti di Hollywood, incluse Olivia de Havilland e Bette Davis.\nA Jessica Tandy, l'interprete a teatro di Blanche DuBois a Broadway, non venne affidata la parte nel film perch\u00e9 era considerata ancora troppo poco conosciuta al grande pubblico. Alla fine fu scritturata Vivien Leigh, su insistenza della produzione, principalmente per la grande fama da lei acquisita con il film \"Via col vento\". Anche Brando non era famoso all'epoca, ma la sua partecipazione venne raccomandata dalla Leigh, che lo aveva ammirato a teatro nella parte di Kowalski, rimanendo estasiata dalla sua interpretazione.\nRiprese.\nLa maggior parte delle scene furono girate in studio a Hollywood, nel corso di 36 giorni, ma alcuni esterni furono filmati a New Orleans, come la scena iniziale dell'arrivo di Blanche. All'epoca della produzione del film, tuttavia, il \"tram chiamato desiderio\" nominato nella sceneggiatura era gi\u00e0 stato convertito in un autobus e la produzione dovette chiedere alle autorit\u00e0 municipali il permesso di mettere momentaneamente la scritta \"Desire\" su un altro tram. Il modello di tram visibile nel film, un Perley Thomas n. 922, venne restaurato nel 1998, ed \u00e8 tutt'oggi in servizio attivo a New Orleans.\nVivien Leigh era vista come un corpo estraneo da quasi tutti gli altri membri del cast, in quanto non aveva recitato nella versione a Broadway della pi\u00e8ce di Williams, e cos\u00ec Kazan le disse di utilizzare il proprio senso di solitudine e di emarginazione riflettendoli nel personaggio di Blanche. Alla Leigh venne in seguito diagnosticata una forma di disturbo bipolare e si racconta che verso il finire dei suoi anni (mor\u00ec a soli 53 anni) credesse, talvolta, di essere veramente Blanche.\nL'iconica maglietta attillata indossata da Brando nel film divenne molto popolare tra i giovani dell'epoca che, per indossarne una uguale, non essendoci ancora in commercio magliette slim, acquistavano una normale maglietta, che veniva lavata diverse volte fino a restringersi.\nColonna sonora.\nLa colonna sonora composta da Alex North si rivel\u00f2 un netto stacco rispetto al \"trend\" hollywoodiano dell'epoca. Invece di essere costituita in maniera tradizionale con una serie di \"leitmotiv\" North scrisse brevi pezzi di musica che riflettevano le dinamiche psicologiche dei personaggi. Per il lavoro svolto sulle musiche del film North ricevette una \"nomination\" all'Oscar per la miglior colonna sonora.\nCensura.\nI temi trattati nel dramma teatrale di Williams erano molto controversi, e causarono una parziale riscrittura della sceneggiatura al fine di non incappare nel divieto della censura dell'epoca. Nel film Stella mostra di essere a conoscenza dello stupro di Blanche perpetrato da Stanley, e sembra sul punto di fuggire da casa (forse). Nel testo originale, il finale \u00e8 molto pi\u00f9 ambiguo, con Stella, distrutta emotivamente dall'aver mandato via sua sorella Blanche, che accetta di essere consolata da Stanley senza proferire parola. Williams, nelle sue memorie, descrive il film come \"una meravigliosa performance in un grande film, rovinata solo in parte dal finale hollywoodiano\".\nNel testo originale il marito di Blanche, Allan Grey, si uccide per la vergogna quando la moglie scopre la sua omosessualit\u00e0. Questo riferimento sessuale venne totalmente eliminato dal film, nel quale Blanche rivela solo di aver ferito i sentimenti di Allan, portandolo al suicidio. Alcuni di questi cambiamenti erano gi\u00e0 presenti nella sceneggiatura. Altre scene invece erano presenti ma furono tagliate solo dopo la fine delle riprese su richiesta della censura. Si tratta principalmente di inquadrature e frasi che sottolineavano la tensione sessuale presente nel dramma originario.\nRestauro.\nAnni dopo i negativi originali del film, incluse le parti tagliate, riapparvero negli archivi della Lorimar-Telepictures. La Warner Bros. disse di aver scoperto il materiale durante un inventario di routine alla Lorimar dopo che la Warner l'aveva acquistata. Fu quindi deciso di restaurare il film, reintegrando anche le inquadrature tagliate girate da Kazan. Il regista, sebbene ancora in vita all'epoca del ritrovamento delle scene \"perdute\", non partecip\u00f2 comunque al progetto."}
{"id": "2760464", "revid": "212348", "url": "https://it.wikipedia.org/wiki?curid=2760464", "title": "Battaglia di Sentino", "text": ""}
{"id": "2760466", "revid": "827882", "url": "https://it.wikipedia.org/wiki?curid=2760466", "title": "Sweet Revenge (Amanda Lear)", "text": "Sweet Revenge \u00e8 il secondo album in studio della cantante francese Amanda Lear, pubblicato nel 1978.\nIl disco.\nProduzione.\nDopo il successo del suo album di debutto \"I Am a Photograph\", la Lear cerc\u00f2 di consolidare la sua carriera musicale e, per il suo secondo album, Lear scelse di nuovo il produttore Anthony Monn.\nNel 1978, Amanda Lear continu\u00f2 la sua scia di successi disco con \"Sweet Revenge\", un concept album che si apre nel primo lato con un lungo medley, la favola faustiana di una ragazza che vende la sua anima al diavolo per la fama e la fortuna, ma che sul finale ottiene la sua vendetta sull'offerta del diavolo, perch\u00e9 riesce a trovare il vero amore.\nLa maggior parte dei brani contenuti nell'album venne registrata in studi tedeschi, a Monaco e a Colonia. Antony Monn si occup\u00f2 anche della programmazione, con Rainer Pietsch (arrangiamenti) e Peter L\u00fcdemann (ingegnere dell'audio). La copertina dell'album mostra la Lear con un vestito di pelle strappato, come una dominatrice sadomaso con la sua frusta, mentre nella parte interna dell'album \u00e8 presente una foto color seppia dove la Lear \u00e8 seduta sopra un vecchio barile di birra con dietro di lei una tenda fatta di lustrini. In questa foto rende omaggio a Marlene Dietrich in \"L'angelo azzurro\". Le altre foto sono prese da esibizioni dal vivo, mentre l'ultima presenta la Lear in topless.\nPubblicazione.\nL'album \u00e8 stato pubblicato dall'etichetta discografica Ariola Records. Nello stesso anno in Italia \u00e8 stata pubblicata una differente edizione contenente la traccia aggiuntiva \"Queen of Chinatown\". \nNel 1992, la BMG-Ariola ha ripubblicato l'album nel formato compact disc solo per la Germania. Nel 2017 l'edizione italiana dell'album, contenente la traccia aggiuntiva \"Queen of Chinatown\", \u00e8 stata ristampata da Sony Music in formato LP.\nPromozione.\nPer promuovere l'album la Lear viaggi\u00f2 attorno al mondo per presentare il lavoro anche nei paesi stranieri; registr\u00f2 alcuni video musicali e apparve in molte trasmissioni, soprattutto nelle emittenti italiane e tedesche.\nIn particolare, in Italia nel 1978 Lear prese parte a \"Stryx\", trasmissione in sei puntate, e a un documentario soft porn \"Follie di notte\", diretto da Joe D'Amato. In ciascuno di essi present\u00f2 alcune sue canzoni quali: \"Follow Me\", \"Gold\" ed \"Enigma\".\nAccoglienza.\nL'album, che contiene musica orientata verso il disco-pop, contiene anche canzoni futuristiche e jazz. \"Sweet Revenge\" ricevette buone recensioni da parte dei critici e fu un successo in molti paesi del mondo, eccetto che in America e nei paesi anglosassoni. Venne certificato disco d'oro in molti paesi, e vendette circa 4 milioni di copie.\n\"Sweet Revenge\" \u00e8 stato certificato oro in Germania, Francia, Italia e Belgio, ha continuato a vendere oltre quattro milioni di copie ed \u00e8 entrato nelle classifiche di quarantuno paesi, tra cui Cile, Sud Africa, India e Thailandia, dove \u00e8 rimasto alla posizione numero uno per sedici settimane, dando un ulteriore successo europeo ai singoli \"Gold\" e \"Run Baby Run\" (dal concept medley) ed \"Enigma (Give a Bit of Mmh to Me)\". Tutti questi brani sono stati composti con la collaborazione della stessa Lear e questo, in combinazione con la sua immagine, l'ha fatta emergere tra le molte artiste dell'era eurodisco.\nSingoli.\nIl primo singolo ad essere estratto da \"Sweet Revenge\" fu il brano di apertura, l'oscura e sensuale \"Follow Me\". La canzone venne alimentata dalla caratteristica voce profonda e recitativa della Lear, e infatti rappresenta nell'album il tema del diavolo. La canzone \u00e8 stata un immediato successo, raggiungendo la Top 3 nella classifica tedesca e olandese dei singoli, la Top 10 in Svizzera, in Austria e nella sua nativa Francia ed \u00e8 stata una Top 20 nella maggior parte dei paesi europei. Il singolo si stima che abbia venduto circa due milioni di copie in tutto il mondo ed \u00e8 stato il suo cavallo di battaglia sin da allora. Le versioni 12\" mix del brano, mixate dal DJ canadese Wally MacDonald e originariamente pubblicato solo in Nord America, comprendono anche il finale del medley-concetto, \"Follow Me (Reprise)\"."}
{"id": "2760469", "revid": "29356258", "url": "https://it.wikipedia.org/wiki?curid=2760469", "title": "Patre", "text": ""}
{"id": "2760470", "revid": "1543377", "url": "https://it.wikipedia.org/wiki?curid=2760470", "title": "Plica polonica", "text": "La Plica polonica \u00e8 una formazione di capelli. Pu\u00f2 essere vista come un'acconciatura simile al dreadlocks o come una malattia dei capelli.\nCome malattia.\nLa Plica polonica generalmente \u00e8 il risultato di una scarsa cura dei capelli. I capelli diventano irreversibilmente aggrovigliati, formando un groviglio, maleodorante e incrostato di sporcizia. Pu\u00f2 essere causata o accompagnata da un'infestazione di pidocchi (pediculosi) e porta all'infiammazione dello scalpo. La Plica polonica \u00e8 una tipica testa di capelli, fatta di un'impenetrabile massa di cheratina cementata permanentemente con pus secco, sangue e sporco. Questo disturbo pu\u00f2 essere facilmente evitato grazie ad una normale igiene preventiva (lavaggi e pettinature dei capelli). La cura include, inoltre, il taglio dei capelli malati.\nStoria.\nLa Plica polonica era abbastanza comune nei secoli precedenti, quando la cura dei capelli era pressoch\u00e9 sconosciuta. Riguardava principalmente i contadini, ma era diffusa anche nelle classi sociali pi\u00f9 alte. Il pi\u00f9 famoso esempio di questa malattia riguarda re Cristiano IV di Danimarca (1577\u20131648). La sua Plica aveva la forma di una treccia ricadente sulla parte sinistra della sua testa, ornata con un rubino rosso. I suoi cortigiani adottarono questa \"acconciatura\" per blandire il re. \nPer via di credenze popolari, la Plica polonica era molto comune in Polonia, e da qui il nome \"polonica\". In Germania \u00e8 chiamata \"Weichselzopf\", o Plica di Vistola, per via di un fiume polacco. Inizialmente, la Plica era trattata come un amuleto che avrebbe dovuto garantire una buona salute. Per questo motivo le persone non solo permettevano il suo sviluppo, ma addirittura lo incoraggiavano. Ingrassare i capelli e portare cappellini di lana anche in estate erano pratiche piuttosto comuni.\nNella prima parte del XVII secolo si cominci\u00f2 a pensare che le pliche fossero sintomi di malattie interne. Una plica crescente, si credeva, portava fuori dal corpo il male, e quindi era raramente tagliata; inoltre la credenza che tagliare la plica avrebbe danneggiato se stessi portava le persone a evitare di curarla.\nQueste convinzioni erano cos\u00ec radicate che molte persone trascorsero tutta la propria vita con una plica polonica. Una plica pu\u00f2 diventare molto lunga, addirittura fino a 80\u00a0cm, e pu\u00f2 assumere varie forme, da una palla a una lunga coda. Le pliche vengono classificate in \"maschi\" e \"femmine\", \"nobili\" e \"finte\".\nUna diarista inglese e amica di Samuel Johnson, Hester Lynch Piozzi, nel suo libro \"Osservazioni e riflessioni fatte durante un viaggio fra Francia, Italia e Germania\" descrive una plica polonica che vide nel 1786 nella collezione degli Elettori di Sassonia a Dresda: \"la sua grandezza e il suo peso erano enormi, la sua lunghezza di 4 iarde e mezzo (circa 4,1 metri); la donna che fu uccisa dalla sua crescita era una cortigiana polacca molto conosciuta alla corte di Augusto III di Polonia\"\nNella seconda met\u00e0 del XIX secolo molti intellettuali condussero una guerra contro la superstizione e la poca igiene fra i contadini. Molte pliche, spesso con orrore dei possessori, furono tagliate. Nella Galizia occidentale fu il Professore J\u00f3zef Dietl che studi\u00f2 molto attentamente le pliche poloniche. Organizz\u00f2 un censimento delle persone affette da questa malattia, spargendo la voce che le pliche sarebbero state tassate. Queste voci, si dice, aiutarono a eradicare la plica polonica nella regione. Una lunga plica polonica (1,5 metri) \u00e8 conservata nel Museo della Medicina di Cracovia (photo). Il termine polacco per indicare la plica polonica, \"ko\u0142tun\", \u00e8 attualmente utilizzato per indicare una persona ineducata e retrograda."}
{"id": "2760472", "revid": "181699", "url": "https://it.wikipedia.org/wiki?curid=2760472", "title": "Regio Tratturo Pescasseroli Candela", "text": ""}
{"id": "2760478", "revid": "181699", "url": "https://it.wikipedia.org/wiki?curid=2760478", "title": "Regio tratturo L'Aquila Foggia", "text": ""}
{"id": "2760482", "revid": "110157", "url": "https://it.wikipedia.org/wiki?curid=2760482", "title": "Never Trust a Pretty Face", "text": "Never Trust a Pretty Face \u00e8 un album della cantante pop francese Amanda Lear, pubblicato dall'etichetta discografica BMG Ariola nel 1979. Esistono due edizioni, una per il mercato mondiale ed una specifica per il mercato inglese dove sono incluse la versione in inglese di \"Miroir\" e una versione pi\u00f9 lunga di \"Dreamer\".\nL'album \u00e8 stato prodotto da Anthony Monn."}
{"id": "2760486", "revid": "1543377", "url": "https://it.wikipedia.org/wiki?curid=2760486", "title": "Giacomo Babini", "text": "Biografia.\nNasce ad Alfero il 22 febbraio 1929.\nMinistero sacerdotale.\nIl 26 giugno 1953 viene ordinato presbitero nella cattedrale di Sansepolcro dal vescovo Pompeo Ghezzi.\nPrima parroco a Pratieghi di Badia Tedalda, \u00e8 successivamente incaricato della pastorale del mondo del lavoro come cappellano del grande stabilimento Buitoni a Sansepolcro.\nNel 1966 diventa parroco della parrocchia della cattedrale di Sansepolcro, dopo che il vescovo Abele Conigli aveva deciso, avvalendosi delle prerogative concesse da papa Paolo VI ai vescovi dopo il Concilio Vaticano II, di togliere la parrocchia al capitolo della cattedrale e di affidarla a una comunit\u00e0 di quattro presbiteri.\nMinistero episcopale.\nEletto vescovo ausiliare della diocesi di Arezzo-Cortona-Sansepolcro il 25 luglio 1987, gli viene affidata la sede titolare di Tubune di Mauritania (nella quale succede a Silvano Piovanelli). Il 19 settembre dello stesso anno viene consacrato vescovo da Giovanni D'Ascenzi, essendo co-consacranti principali i vescovi Abele Conigli e Angelo Scapecchi.\nIl 7 dicembre 1991 viene eletto vescovo di Pitigliano-Sovana-Orbetello.\nIl 13 luglio 1996 \u00e8 trasferito alla diocesi di Grosseto, della quale rimane vescovo fino al 2001, anno in cui diviene emerito. Gli succede Franco Agostinelli. Rientrato a Sansepolcro, vive prima nel monastero delle Clarisse e successivamente nella Casa San Lorenzo, svolgendo servizio pastorale presso la parrocchia della cattedrale e tenendo ritiri e corsi di esercizi spirituali.\nMuore nell'ospedale di Arezzo il 1\u00ba novembre 2021 all'et\u00e0 di 92 anni. Il rito funebre viene celebrato due giorni dopo, nella basilica di San Giovanni Evangelista, dall'arcivescovo Riccardo Fontana, prima della sepoltura all'interno dello stesso edificio.\nControversie.\nL'11 aprile 2010 destano scalpore alcune sue dichiarazioni antisemite e omofobiche apparse su un sito di informazione cattolica in merito alle accuse di pedofilia rivolte alla Chiesa cattolica. Il vescovo emerito replica con una smentita, asserendo di essere stato strumentalizzato da alcune agenzie che gli attribuiscono espressioni mai pronunciate. Alla smentita ha risposto la redazione del sito ribadendo l'autenticit\u00e0 delle dichiarazioni espresse dal vescovo, dichiarandosi pronta a pubblicare il contenuto dei nastri su cui \u00e8 incisa la registrazione dell'intervista.\nIl 27 luglio dello stesso anno riferendosi al caso di alcuni preti omosessuali della diocesi di Roma che avrebbero infranto il voto di castit\u00e0, rilascia ulteriori dichiarazioni omofobe. In particolare afferma che \u00ab\"l'omosessualit\u00e0 in un prete, se tradotta in pratica depravata, \u00e8 addirittura pi\u00f9 grave della pedofilia, si tratta di uomini viziosi e perversi, che si sono abbandonati a oscene pratiche contro natura\"\u00bb. L'allora vescovo di Grosseto Franco Agostinelli ha risposto a questi commenti mostrandosi scioccato e asserendo che i pensieri di Babini non rispecchiano il pensiero della diocesi grossetana, ma che \u00ab\"sono pronunciate da una persona anziana che parla per s\u00e9\"\u00bb e ancora che \u00ab\"Babini \u00e8 anziano e ha anche qualche problema di salute\"\u00bb.\nSuccessivamente il vescovo Babini \u00e8 tornato alla ribalta della cronaca criticando la scelta di far esibire in concerto il cantante britannico Elton John nella piazza di Trani di fronte alla cattedrale: il motivo di tale critica \u00e8 che il cantante \u00e8 gay. \u00ab\"Far cantare quel signore davanti ad una chiesa \u00e8 inadeguato, blasfemo e offensivo esistono luoghi acconci per queste cose\"\u00bb.\nNel settembre 2011 il vescovo Babini interviene sulle pagine virtuali del sito cattolico Pontifex, sostenendo che l'\u00ab\"omosessualit\u00e0 praticata \u00e8 un peccato gravissimo e contro natura, certamente peggiore di chi va con l'altro sesso\"\u00bb, precisando inoltre che \u00ab\"alla luce dei fatti, senza stilare classifiche, Vendola pecca molto di pi\u00f9 di Silvio Berlusconi\"\u00bb.\nGenealogia episcopale.\nLa genealogia episcopale \u00e8:"}
{"id": "2760490", "revid": "773636", "url": "https://it.wikipedia.org/wiki?curid=2760490", "title": "Superligaen 2002-2003", "text": "La Superligaen 2002-2003 \u00e8 stata la 90\u00aa edizione della massima serie del campionato di calcio danese e 13\u00aa come Superligaen, disputata tra il 27 luglio 2002 e il 22 giugno 2003 e conclusa con la vittoria del FC K\u00f8benhavn, al suo terzo titolo.\nLa formula del torneo prevedeva che tutte le squadre si incontrassero tra di loro per tre volte.\nI capocannonieri del torneo sono stati S\u00f8ren Frederiksen del Viborg FF e Jan Kristiansen dell'Esbjerg con 18 reti.\nClassifica finale.\n(*) Squadre neopromosse"}
{"id": "2760492", "revid": "1543377", "url": "https://it.wikipedia.org/wiki?curid=2760492", "title": "Miracolo eucaristico di Morrovalle", "text": "Il miracolo eucaristico di Morrovalle secondo la tradizione sarebbe avvenuto nel 1560 nell'omonima cittadina: dopo un incendio che aveva devastato la chiesa del convento di San Francesco, sarebbe stata rinvenuta intatta la particola del Santissimo Sacramento, nonostante si fosse fuso il \"vaso d'argento\" che la conteneva.\nLa storia.\nA Morrovalle, in provincia di Macerata, nella chiesa di San Francesco, con annesso il convento dei Frati Francescani Osservanti, tra il 16 e il 17 aprile 1560 si svilupp\u00f2 un grave incendio, che distrusse quasi completamente l'edificio e gli arredi sacri.\nDieci giorni dopo, il 27 aprile, durante una ricognizione, sarebbe stata rinvenuta un'ostia consacrata miracolosamente intatta, mentre il vaso d'argento che la conteneva era stato fuso dalle fiamme. Tutta la popolazione accorse per constatare il presunto miracolo, e il Santissimo Sacramento rimase esposto per tre giorni e tre notti.\nIl papa Pio IV invi\u00f2 una commissione formata da cinque cardinali, che ritenne miracoloso l'accaduto, dopo il processo canonico diocesano svoltosi tra il 16 e il 26 maggio 1560. Nella bolla \"Sacrosancta Romana Ecclesia\" del 19 settembre 1560, il papa scrisse: \nLa particola consacrata, custodita in una cassetta ornata d'avorio, non \u00e8 per\u00f2 giunta fino ai tempi nostri: sembra che gi\u00e0 nella prima met\u00e0 del secolo XVII non si conservasse pi\u00f9.\nIl papa concesse l'indulgenza plenaria a quanti, pentiti e confessati, avessero visitato la chiesa \"nei giorni dell'incendio e del manifesto miracolo\"."}
{"id": "2760493", "revid": "462385", "url": "https://it.wikipedia.org/wiki?curid=2760493", "title": "Forma Quesa", "text": ""}
{"id": "2760495", "revid": "123160352", "url": "https://it.wikipedia.org/wiki?curid=2760495", "title": "Chre\u0161\u010datyk", "text": "Chre\u0161\u010datyk (; ) \u00e8 la strada principale di Kiev, Ucraina. Il nome deriva dalla parola slava \"krest\" (\"croce\"). Si trova in una valle che \u00e8 attraversata da numerosi anfratti. Quando la si guarda dall'alto, la valle assomiglia a una croce.\nTutta la strada \u00e8 stata completamente distrutta durante la seconda guerra mondiale da parte dell'Armata Rossa in ritirata e ricostruito dopo la guerra secondo i caratteri tipici del classicismo socialista. La strada \u00e8 stata notevolmente rinnovata nel corso del periodo moderno di indipendenza dell'Ucraina. Oggi, la strada \u00e8 il centro amministrativo e commerciale della citt\u00e0, e quindi un luogo popolare per i kieviani.\nAttrazioni.\nChre\u0161\u010datyk \u00e8 una nota destinazione per i turisti e kieviani. Durante i fine settimana e i giorni festivi, la strada \u00e8 chiusa al traffico ed \u00e8 riservata esclusivamente ai pedoni. \nChre\u0161\u010datyk contiene molti negozi alla moda, caff\u00e8 e ristoranti. \nI punti di interesse situati lungo Chre\u0161\u010datyk sono i seguenti (a sud-ovest a nord-est): \nChre\u0161\u010datyk \u00e8 un posto tradizionale per feste e concerti all'aperto ed \u00e8 un luogo frequentato da musicisti di strada. Importanti celebrazioni e parate si svolgono nel giorno di Kiev (\u0414\u0435\u043d\u044c \u041a\u0438\u0454\u0432\u0430), l'ultima domenica di maggio, nella Giornata della vittoria (9 maggio) e nel Giorno dell'Indipendenza dell'Ucraina (24 agosto)."}
{"id": "2760499", "revid": "110157", "url": "https://it.wikipedia.org/wiki?curid=2760499", "title": "Diamonds for Breakfast", "text": "Diamonds for Breakfast \u00e8 un album della cantante pop francese Amanda Lear, pubblicato nel 1980 dall'etichetta discografica BMG Ariola.\nEsistono due edizioni di questo album, una per il mercato mondiale ed una specifica per il mercato italiano dove Amanda canta in italiano \"Insomnia\", insieme al marito \"Alain-Philippe Malagnac\", e \"When\" (che nell'edizione italiana diventa \"Ciao\").\nL'album \u00e8 stato prodotto da Anthony Monn."}
{"id": "2760500", "revid": "104485", "url": "https://it.wikipedia.org/wiki?curid=2760500", "title": "Enogastronomia", "text": "L'enogastronomia \u00e8 l'insieme dell'enologia e della gastronomia, riferito ad un territorio \u00e8 l'unione tra i vari tipi di vino e la gastronomia vasta e varia.\nL'enogastronomia, che solamente negli ultimi anni ha acquisito dignit\u00e0 accademica, \u00e8 una disciplina che studia i rapporti tra il territorio - inteso in una accezione olistica e polisemica - e le attivit\u00e0 umane tese alla coltivazione, trasformazione, commercio e consumo dei prodotti della terra, siano questi bevande o alimenti. Con enogastronomia si intende non solo l'insieme dei prodotti che una data comunit\u00e0 di persone riesce a produrre e/o consumare in rapporto a un territorio, ma anche il \"pensiero gastronomico\" che sottende ogni scelta e percezione del cibo da parte di individui e societ\u00e0.\nL'Unione europea regolamenta e tutela i prodotti gastronomici ed enologici e orienta il consumatore attraverso diversi marchi di origine assegnati ai prodotti agroalimentari realizzati seguendo un disciplinare di produzione.\nAttraverso tali prodotti si delinea un'Europa fatta di tipicit\u00e0 culinarie ed enologiche strettamente legate al territorio di produzione, specchio della geografia e della storia delle diverse culture che abitano il continente.\nUn fenomeno attuale che testimonia l'interesse della comunit\u00e0 nell'enogastronomia \u00e8 il turismo enogastronomico, che solo in Italia ha sviluppato un giro d'affari di circa 5 miliardi nel 2011."}
{"id": "2760509", "revid": "767487", "url": "https://it.wikipedia.org/wiki?curid=2760509", "title": "Dinamite (film)", "text": "Dinamite (Dynamite) \u00e8 un film del 1929 diretto da Cecil B. DeMille. Per il regista fu il primo film sonoro e per Joel McCrea fu l'esordio alla MGM.\nRiconoscimenti.\n\"Nomination\" per l'Oscar per la migliore scenografia a Mitchell Leisen.\nTrama.\nLa ricca Cynthia \u00e8 innamorata di Roger, che \u00e8 gi\u00e0 sposato con Marcia. Questa sarebbe anche disponibile al divorzio se Cynthia accettasse un accordo finanziario. Ma Cynthia, per entrare in possesso della sua eredit\u00e0, deve sposarsi entro una certa data. In caso contrario, non potr\u00e0 neanche avere il denaro per soddisfare Marcia. Cos\u00ec, Cynthia deve organizzarsi un matrimonio fasullo e sceglie come marito Hagon Derk, un uomo che - bench\u00e9 innocente - \u00e8 stato condannato a morte per un crimine che non ha commesso. Dopo il matrimonio, per\u00f2, Derk viene lasciato libero perch\u00e9 si scopre il vero assassino. Cynthia si trova cos\u00ec sposata a un uomo che non ama e che non conosce.\nProduzione.\nIl film fu girato dal 22 gennaio 1929 al 13 aprile 1929 e prodotto da Cecil B. DeMille per la MGM. Fu il primo lungometraggio sonoro di DeMille che ne gir\u00f2 simultaneamente le due versioni, muta e sonora.\n\"Dinamite\" fu il primo lungometraggio sonoro di DeMille, una versione muta era gi\u00e0 stata distribuita, creando una notevole difficolt\u00e0 con il cast di attori alle prese per la prima volta con il sonoro (il suono e l'importazione delle voci). La creazione del film cominci\u00f2 immediatamente dopo l'uscita del suo ultimo film, \"Donna pagana\", che non ricev\u00e9 un buon riscontro di pubblico, incassando poco al botteghino.\nMolti attori, principalmente di B-movie, parteciparono ai casting tenutisi il 18 dicembre 1928, dall'assistente di DeMille, Mithchell Leisen, e in seguito anche da Ricardo Cortez e Monte Blue. Tra coloro che passarono il cast ci furono Buck Jones, Bob Custer, Jason Robards, Sr., Guinn 'Big Boy' Williams, Dean Jagger e Randolph Scott; Carmelita Geraghty, Katherine Crawford, Ann Cornwall, Merna Kennedy, Leila Hyams, Dorothy Burgess e Sally Blane. Leisen cerc\u00f2 di interessare DeMille per il ruolo di Johnson l'emergente Carole Lombard, che \u00e8 presente in un ruolo minore nella versione finale del film.\nLe riprese di \"Dinamite\" cominciarono il 29 gennaio 1929 e durarono fino al 30 aprile. Le scene per la versione muta del film iniziarono il 28 maggio e continuarono fino al 5 giugno. Charles Bickford descriver\u00e0 poi il copione come \"un insieme di mais con terribili dialoghi\".\nColonna sonora.\n\"How Am I to Know?\" musica di Jack King e testo di Dorothy Parker.\nDistribuzione.\nIl film venne distribuito dalla MGM in versione sonora e negli USA in una versione muta di 10,771 piedi.\nDate di uscita.\nIMDb\nIn Italia e in Portogallo il film venne distribuito col titolo \"Dinamite\"; in Spagna, \"Dinamita\" e in Grecia, \"Dynamitis\"."}
{"id": "2760513", "revid": "203463", "url": "https://it.wikipedia.org/wiki?curid=2760513", "title": "Torneo open di Cappelle la Grande", "text": ""}
{"id": "2760515", "revid": "125935506", "url": "https://it.wikipedia.org/wiki?curid=2760515", "title": "Fiesse", "text": "Fiesse (\"Fi\u00e8s\" in dialetto bresciano) \u00e8 un comune italiano di abitanti della provincia di Brescia in Lombardia, all'estremit\u00e0 meridionale della pianura.\nGeografia fisica.\nPosto a sud della provincia di Brescia \u00e8 uno degli ultimi comuni bresciani, il territorio comunale confina con le due provincie di Mantova (Asola e Casalromano) e Cremona (Volongo).\nOrigini del nome.\nSecondo il Mazza (1986), il toponimo deriverebbe dal latino \"Flexum\", ovvero curva, confermabile dall'attuale forma convessa del centro abitato. Una delle prime presenze attestate nel luogo fu quella di una diaconia dell'abbazia di Leno, nel IX secolo, denominata \"ad Flexum\".\nIl veneziano Giovanni da Lezze scrive di Fiesse:\nInoltre annota che vi erano 200 anime e 35 fuochi.\nSociet\u00e0.\nLingue e dialetti.\nNel territorio di Fiesse, accanto all'italiano, \u00e8 parlata la Lingua lombarda prevalentemente nella sua variante di dialetto bresciano.\nGeografia antropica.\nFrazioni.\nIl comune di Fiesse riconosce due frazioni: "}
{"id": "2760516", "revid": "34392", "url": "https://it.wikipedia.org/wiki?curid=2760516", "title": "Nicola Zanichelli editore", "text": ""}
{"id": "2760517", "revid": "736476", "url": "https://it.wikipedia.org/wiki?curid=2760517", "title": "Incognito (Amanda Lear)", "text": "Incognito \u00e8 un album della cantante pop francese Amanda Lear, pubblicato nel 1981 dall'etichetta discografica BMG Ariola. Esistono due edizioni di questo album, uno per il mercato mondiale ed una per il mercato sudamericano. Appositamente per il Sud Amarica, la cantante incide tre brani in spagnolo. I brani sono: \"Igual\", \"Dama de Berlin\" e \"Ninfomania\".\nL'album otterr\u00e0 un notevole successo sui mercati discografici sudamericani.\nQuesto LP segna la fine del legame professionale fra il produttore Anthony Monn e la Lear, iniziato nel 1977."}
{"id": "2760519", "revid": "1645873", "url": "https://it.wikipedia.org/wiki?curid=2760519", "title": "Onchan", "text": "Onchan (in mannese Kione Droghad) \u00e8 una parrocchia dell'Isola di Man situata nello Sheading di Garff con 9.273 abitanti (censimento 2011)."}
{"id": "2760521", "revid": "1149807", "url": "https://it.wikipedia.org/wiki?curid=2760521", "title": "Kathryn Joosten", "text": "Biografia e carriera.\nInsolitamente, la carriera di Kathryn Joosten inizia all'et\u00e0 di quarantadue anni, quando la donna si trasfer\u00ec ad Hollywood ed ottenne alcuni ruoli minori in varie serie televisive in onda negli anni novanta, come \"Pappa e ciccia\", \"Buffy l'ammazzavampiri\", \"E.R. - Medici in prima linea\", \"Quell'uragano di pap\u00e0\", \"La famiglia Brock\", \"Murphy Brown\", \"Seinfeld\", \"Frasier\" ed altre. Nel 1999, la Joosten ottiene uno dei ruoli che l'hanno resa maggiormente celebre, quello di Delores Landingham, segretaria del presidente degli Stati Uniti d'America Josiah Bartlet (interpretato da Martin Sheen) nel serial \"The West Wing\". Kathryn Joosten interpret\u00f2 il ruolo di Delores per due stagioni, finch\u00e9 il suo personaggio non fu fatto uscire di scena nel 2001, morto in un incidente d'auto, salvo poi farla ricomparire in seguito in alcuni flashback.\nLa popolarit\u00e0 ottenuta fa ottenere all'attrice partecipazioni in numerose altre serie televisive come \"Scrubs\", \"My Name is Earl\", \"X-Files\", \"Streghe\", \"Will &amp; Grace\", \"Malcolm\", \"Grey's Anatomy\",\"Joan of Arcadia\", \"Una mamma per amica\" e \"The Closer\", sino al 2004 quando viene scelta per interpretare il ruolo, dapprima ricorrente ed in seguito fisso, di Karen McCluskey nella serie televisiva \"Desperate Housewives\". Per la sua interpretazione del personaggio di Karen McClusky, la Joosten ha vinto l'Emmy Award nel 2005 e nel 2008.\nL'attrice ha inoltre recitato nei film cinematografici \"2 single a nozze - Wedding Crashers\" ed \"Alvin Superstar 2\".\nMorte.\nIl 2 giugno 2012 \u00e8 stato annunciato il suo decesso, avvenuto a 72 anni presso un ospedale di Westlake Village in California a causa del cancro ai polmoni con cui conviveva fin dal 2009. La sua morte \u00e8 avvenuta venti giorni dopo la trasmissione dell'ultimo episodio dell'ottava stagione di \"Desperate Housewives\", che si concludeva proprio con la morte per le stesse ragioni di Karen McCluskey, il personaggio da lei interpretato.\nRiconoscimenti.\nEmmy Award.\nVinti:\nNomination:\nScreen Actors Guild Award.\nNomination:"}
{"id": "2760526", "revid": "203463", "url": "https://it.wikipedia.org/wiki?curid=2760526", "title": "Open di Cappelle-la-Grande", "text": ""}
{"id": "2760533", "revid": "46291", "url": "https://it.wikipedia.org/wiki?curid=2760533", "title": "Monstera deliciosa", "text": "Monstera deliciosa \u00e8 una pianta sempreverde e rampicante della famiglia delle Aracee, diffusa nella zona compresa dal Messico al Canale di Panama.\nDescrizione.\nQuesta pianta pu\u00f2 crescere in altezza sino ai 20 metri e possiede foglie molto grandi, larghe dai 50\u00a0cm al metro. Le sue radici aeree crescono a livello dei nodi.\nIl nome della pianta \u00e8 dovuto al frutto, lungo pi\u00f9 o meno 25\u00a0cm e 4\u00a0cm di diametro, dal sapore molto dolce (simile all'ananas), che somiglia a una spiga di mais dalle squame esagonali.\nSono presenti numerose variet\u00e0, tra le pi\u00f9 diffuse ci sono: \"Monstera deliciosa\", la variet\u00e0 \"classica\", con foglie grandi, piccioli fogliari lunghi e crescita rapida, \"Monstera deliciosa borsigiana\", variet\u00e0 nana a crescita lenta caratterizzata da piccioli pi\u00f9 corti, e \"Monstera deliciosa albo-variegata\", con portamento uguale alla prima, ma con le foglie caratterizzate da variegature bianche ben distinguibili sulle foglie, i piccioli fogliari e il fusto.\nColtivazione.\nNon sopporta la luce diretta dei raggi solari, ma ha bisogno di molta luce. Se tenuta in appartamento, l'ideale sarebbe posizionarla in un punto in cui possa ricevere luce indiretta proveniente da una finestra rivolta a sud, est o ovest. La sua temperatura ideale, essendo una pianta da appartamento, \u00e8 di circa 20\u00a0\u00b0C. \nSi riproduce facilmente per talea, preferibilmente immergendo lo stelo con poche foglie in un contenitore pieno di acqua.\nIn appartamento \u00e8 raro che la \"Monstera deliciosa\" fruttifichi.\nIn Sicilia riesce a crescere all'aperto vicino alle coste.\nI frutti immaturi e le foglie di questa pianta sono velenosi, mentre dei frutti maturi si possono utilizzare i filetti bianchi, che hanno un aroma simile alla macedonia di frutta tropicale."}
{"id": "2760537", "revid": "1442080", "url": "https://it.wikipedia.org/wiki?curid=2760537", "title": "Ieri, oggi", "text": "Ieri, oggi \u00e8 una raccolta della cantante pop francese Amanda Lear, pubblicata nel 1982 dall'etichetta discografica BMG Ariola. Nella raccolta ci sono tre inediti \"Incredibilmente donna\", sigla della trasmissione televisiva, \"Premiatissima\", condotta dalla cantante, \"Buon viaggio\" e \"Your yellow pyjamas\", colonna sonora del \"1978\" del film \"La ragazza dal pigiama giallo\"."}
{"id": "2760538", "revid": "287204", "url": "https://it.wikipedia.org/wiki?curid=2760538", "title": "Operaci\u00f2n Carlota", "text": ""}
{"id": "2760545", "revid": "324090", "url": "https://it.wikipedia.org/wiki?curid=2760545", "title": "American Association of Petroleum Geologists", "text": "L'American Association of Petroleum Geologists (AAPG) \u00e8 un'associazione professionale di geologi. Fondata nel 1917, ha sede a Tulsa, Oklahoma. Inizialmente composta quasi esclusivamente da statunitensi, \u00e8 cresciuta ed espansa internazionalmente ed oggi un terzo dei suoi membri vive stabilmente fuori dagli USA.\nL'AAPG, che nel 2007 contava oltre 31.000 membri, si occupa dello sviluppo delle Scienze Geologiche legate all'esplorazione ed alla produzione di idrocarburi, di promuovere nuove tecnologie, di ispirare alte condotte professionali. "}
{"id": "2760550", "revid": "106908", "url": "https://it.wikipedia.org/wiki?curid=2760550", "title": "Koudelka", "text": " \u00e8 un videogioco di ruolo per PlayStation sviluppato da Sacnoth. Il gioco fu pubblicato il 16 dicembre 1999 in Giappone, il 29 giugno 2000 in Nord America e il 29 settembre 2000 in Europa.\nTrama.\nAmbientato nel 1898 in Aberystwyth, Galles, il gioco narra dei misteriosi avvenimenti che circondano il Monastero Nemeton e i tre protagonisti i quali, per caso, sono costretti ad indagare sulla sua storia misteriosa.\nDopo una serie di visioni inquietanti, Koudelka Iasant, una giovane zingara con poteri soprannaturali, arriva al Monastero. L\u00ec incontra Edward Plunkett, un avventuriero, e Padre James O'Flaherty, un vescovo.\nKoudelka Iasant viene chiamata a visitare il monastero di Nemeton da uno spirito femminile. Una volta dentro incontra Edward Plunkett e gli salva la vita proteggendolo da un mostro e poi curandolo coi suoi poteri. Insieme incontrano i due vecchietti Ogden e Bessy, i custodi del monastero di Nemeton, che li ospitano molto calorosamente e offrono loro da bere e da mangiare. Koudelka rifiuta poich\u00e9 aveva riconosciuto un veleno che i due vecchietti avevano messo nella zuppa e cos\u00ec salva di nuovo la vita ad Edward curandolo. Poco dopo, i due incappano in Padre James O'Flaherty, un vescovo mandato dal Vaticano per recuperare un manufatto druido molto antico e potente che era stato rubato diversi anni prima: il Documento di Emigre, un tomo che racchiude la conoscenza degli antichi per ricreare la vita, un sapere che solo Dio dovrebbe custodire.\nAndando avanti con la storia scopriamo che Ogden e Bessy conoscevano Patrick ed Elaine, una giovane coppia, e che Ogden era il capitano di una grande nave da diporto, la \"Mary Alice\", che ebbe un tremendo incidente durante il quale morirono molte persone. Tutti incolparono Ogden e lui cadde in depressione e miseria, cominciando ad abusare dell'alcool. Bessy racconta ad un certo punto che Elaine era l'unica ad aver creduto in Ogden e ad avergli ridato la speranza e la forza di andare avanti.\nPurtroppo \"i migliori sono sempre i primi ad andarsene\" (come dice Bessy), e cos\u00ec una notte che Ogden e Patrick erano fuori per lavoro, dei ladri entrarono di soppiatto in casa di Patrick e uccisero Elaine. Da quel giorno la vita al monastero per i tre rimasti cambi\u00f2 per sempre.\nPatrick non accett\u00f2 la dipartita della moglie e decise di riportarla in vita usando i segreti trascritti dai druidi nel Documento di Emigre. Lo fece rubare e si trasfer\u00ec nel luogo descritto nel documento, il Galles (\u00e8 cos\u00ec che la combriccola arriva al Monastero di Nemeton) per iniziare i sacri riti di sangue.\nElaine era morta ormai da dieci anni, ma essendo Patrick un chimico, era stato in grado di conservare il suo corpo fino ad allora grazie alle sue conoscenze. Ogden e Patrick diventano dei mostri assassini senza cuore, iniziando con sacrifici animali e passando successivamente a quelli umani.\nL'incantesimo richiedeva l'immisione di diversi corpi all'interno di un calderone per un certo tempo. Ogden e Patrick cominciarono con ladri e prostitute ma presto iniziarono ad andare vicino alle citt\u00e0 a rapire gente innocente, assassinandoli in maniere orribili al monastero. Bench\u00e9 si premurassero di prendere vecchi, poveri e prostitute, le loro coscienze sapevano che in fondo era sbagliato: solo Dio pu\u00f2 dare la vita.\nDopo aver donato oltre duecento corpi al calderone, l'incantesimo ebbe effetto. Ma, sfortunatamente, non and\u00f2 tutto come previsto. Il corpo di Elaine venne resuscitato, Ma non la sua anima. Lei era un mostro, una bestia con l'apparenza angelica.\nJames era un caro amico di Patrick, si erano conosciuti all'Universit\u00e0 studiando entrambi chimica ed avevano iniziato a rivaleggiare entrambi per la stessa splendida donna: Elaine. James, essendosi reso conto di non avere i mezzi e la possibilit\u00e0 di mantenere Elaine come moglie, si fece da parte e lasci\u00f2 campo libero a Patrick, facendogli promettere di vegliare e proteggere Elaine per sempre. Inutile dire che quando il fantasma di Elaine appare ai protagonisti, James \u00e8 un po' scioccato.\nIl fantasma di Elaine ammette di aver convocato Koudelka e chiede ai tre di distruggere l'abominio creato dal marito pochi anni prima. Ma l'impresa si riveler\u00e0 ardua, perch\u00e9 va contro ogni logica, a meno che non si usi una reliquia molto antica: il braccio mummificato, nascosto in una statua, di San Daniel Scotus, colui che fece erigere il monastero.\nFinali.\nIl gioco presenta due finali pi\u00f9 un terzo.\nGood ending: Koudelka, Edward e James uccidono Elaine, e quest'ultima prima di morire e cadere dentro il monastero in fiamme torna per qualche istante umana (gli occhi da azzurri diventano marroni) e sembra mormorare qualcosa a James ma non avendo pi\u00f9 un'anima non pu\u00f2 comunicare. I tre osservano l'alba mentre James piange la perdita della donna che ha amato rimanendo solo con i suoi ricordi.\nBad ending: Questo finale si pu\u00f2 visualizzare se nell'inventario non si possiede il ciondolo di Koudelka che viene perso dalla protagonista all'inizio del gioco. Il gigantesco fiore al cui interno vi \u00e8 il corpo di Elaine si apre, e il vortice sparato dalla creatura anzich\u00e9 essere respinto grazie al ciondolo di Koudelka (raccolto durante il gioco) avvolger\u00e0 invece i 3 protagonisti riducendoli in scheletri e uccidendoli.\nTrue ending: Considerato quello canonico che si ricollega alla saga di \"Shadow Hearts\" e si ottiene perdendo contro il boss finale. I tre protagonisti sono alla merc\u00e9 del mostro Elaine, in quell'istante James esprime i suoi sensi di colpa e rivelando di averla sempre amata alza la croce al cielo aprendo un accesso al Paradiso, cos\u00ec facendo libera la sua anima. Ora i due possono stare insieme, a quel punto Elaine esprime queste parole: \"Andiamo a casa James, andiamo a casa. Ho dei ricordi, talmente cari, di quei giorni.\" Dopo che il fascio di luce sparisce il monastero inizia a crollare avvolto dalle fiamme, ma Edward prendendo Koudelka fra le braccia salta gi\u00f9 con lei ed entrambi riescono a salvarsi. Arrivata l'alba i due si separano dopo aver passato la notte fuori dal monastero, non prima che Edward chieda a Koudelka cosa significhi il suo nome gitano Zlato, lei sorridendo risponde: \"Significa Tesoro\". Edward divertito si allontana a groppa del cavallo di Koudelka, mentre quest'ultima viene raggiunta dal vecchio Roger Bacon il quale gli chiede se ha intenzione di seguirlo, in risposta la ragazza sente che un giorno si incontreranno di nuovo.\nModalit\u00e0 di gioco.\nIl gioco \u00e8 un misto tra survival horror e videogioco di ruolo tattico con un sistema di combattimento basato su griglia.\nSviluppo.\nHiroki Kikuta, meglio conosciuto per aver composto le musiche di \"Seiken Densetsu 2\" e \"Seiken Densetsu 3\" della Squaresoft, mentre lavorava alla Squaresoft, cre\u00f2 la Sacnoth nel 1997 finanziato da SNK. Infelice della natura della maggior parte dei giochi di ruolo, che considerava infantile e stagnante, Kikuta intendeva portare il genere in una direzione completamente nuova.\nDispute interne a Sacnoth compromisero il prodotto finale. Kikuta voleva sviluppare un sistema di combattimento basato sull'azione, citando \"Resident Evil\" come sorgente d'ispirazione. Tuttavia, i suoi dipendenti erano dell'idea di sviluppare il gioco in modo che fosse pi\u00f9 vicino alla tipologia di giochi sviluppati dalla Square.\nIl gioco venne completamente doppiato, Vivianna Bateman per Koudelka, Michael Bradbury come Edward, e Scott Larson per James. Il gioco presenta anche diversi filmati in computer grafica. il gioco venne poi localizzato completamente in italiano, e i tre personaggi vennero doppiati rispettivamente da Jasmine Laurenti, Claudio Moneta, e Patrizio Prata.\nManga.\nSulla rivista giapponese \"Monthly Ace Next\" della Kadokawa Shoten venne pubblicato un manga che narra una storia parallela a quella del gioco, scritto ed illustrato da Y\u016bji Iwahara. Ci sono alcune differenze tra il gioco ed il manga. Nel primo volume, i capelli di Koudelka erano lunghi, prima che vennero tagliati dall'uomo asiatico, rendendoli pi\u00f9 corti e somiglianti al gioco. Nella madrepatria di Joshua, viene detto che il Dr. Hans chiama Koudelka come \"Koudelka Yasant\", diverso da \"Koudelka Iasant\", il nome originale di Koudelka. Viene inoltre descritto con capelli castano scuro e con un'et\u00e0 di 20 anni.\nI 15 capitoli vennero riuniti in tre volumi. In Italia la serie venne pubblicata interamente da Dynamic Italia dal 9 maggio al 21 luglio 2003.\nAccoglienza.\nIl magazine tedesco \"Power Unlimited\" diede al gioco un voto di 6.0 su 10, premiandone i filmati, ma criticando le sezioni di battaglia e definendo le musiche di Kikuta \"un disastro\". Sebbene la recensione di GameSpot descrisse impressioni simili sui filmati e i combattimenti, cos\u00ecccome il voto di 6.7 su 10, premi\u00f2 la colonna sonora come \"semplicemente sorprendente\".\nCollegamenti.\n\"Koudelka\" \u00e8 il precursore della serie \"Shadow Hearts\" della Sacnoth. \"Shadow Hearts\" \u00e8 ambientato nell'universo di \"Koudelka\" e utilizza varie ambientazioni e personaggi ripresi dal primo lavoro di Sacnoth."}
{"id": "2760553", "revid": "1602064", "url": "https://it.wikipedia.org/wiki?curid=2760553", "title": "Bisillabo", "text": "Secondo la metrica italiana, il bisillabo \u00e8 il verso formato, nella sua forma piana, da due sillabe e nel quale l'ultimo accento \u00e8 ovviamente sulla prima sillaba.\nEsempi.\n\u00c8 un verso molto raro, anche se si possono citare i seguenti esempi:"}
{"id": "2760554", "revid": "1935652", "url": "https://it.wikipedia.org/wiki?curid=2760554", "title": "Luigi Maria Verz\u00e9", "text": "Verz\u00e9, gi\u00e0 segretario di don Giovanni Calabria, \u00e8 stato il fondatore dell'ospedale San Raffaele di Milano e presidente onorario, fino a pochi giorni prima della morte, della Fondazione Centro San Raffaele del Monte Tabor, di cui deteneva il controllo. \u00c8 stato inoltre fondatore e rettore dell'Universit\u00e0 Vita-Salute San Raffaele.\nNel 1964 la Curia milanese gli aveva comminato \u00abla proibizione di esercitare il Sacro ministero\u00bb e nel 1973 era stato sospeso a divinis. Entrambe le condanne sarebbero state in seguito revocate.\nBiografia.\nSi laurea in Lettere classiche e filosofia nel 1947 presso l'Universit\u00e0 Cattolica del Sacro Cuore di Milano.\nViene ordinato sacerdote nel 1948. Diventa segretario di San Giovanni Calabria e su mandato di questi e del cardinale arcivescovo di Milano Ildefonso Schuster avvia nella citt\u00e0 di Milano del dopoguerra diverse scuole di avviamento professionale per ragazzi di periferia e successivamente delle residenze sanitarie assistenziali per anziani.\nNel 1950 apre in collaborazione con San Giovanni Calabria un centro di assistenza all'infanzia abbandonata a Milano.\nNel 1964 gli viene comminata dalla Curia milanese \u00abla proibizione di esercitare il Sacro ministero\u00bb, \u00abper un fatto burocratico: essendo della diocesi di Verona, non poteva dir messa in quella di Milano\u00bb. Secondo diverse fonti nel 1973 sarebbe stato sospeso \"a divinis\" dalla stessa Curia ma le misure sarebbero state poi revocate. Secondo il giornalista de \"La Stampa\" Michele Brambilla per\u00f2 la sospensione a divinis di don Verz\u00e9 sarebbe una leggenda metropolitana.\nLa nascita e l'espansione dell'Opera San Raffaele.\nIl 5 agosto 1958 don Luigi Verz\u00e9 fonda a Milano, per divenirne presidente fino alla sua morte, l'\"Associazione Centro di assistenza ospedaliera S. Romanello\", oggi \"Associazione Monte Tabor\", ente senza fini di lucro, riconosciuto giuridicamente con DPR n. 115 del 19 gennaio 1962.\nIl 15 aprile 1971 viene riconosciuta con DPR n. 308 la personalit\u00e0 giuridica della Fondazione di religione \"Centro San Romanello del Monte Tabor\" (destinata a diventare \"Fondazione Centro San Raffaele del Monte Tabor\"), con sede nel paese natale di don Verz\u00e9, Illasi. Questa fondazione, senza fini di lucro, sar\u00e0 la grande holding proprietaria dell'Ospedale San Raffaele, che nei decenni si amplier\u00e0, anche con la propriet\u00e0 di societ\u00e0 per azioni come Laboraf S.p.A. (laboratori di diagnosi) e MolMed S.p.A. (ricerca in medicina molecolare), fino alla crisi del 2011.\nNel 1996 don Verz\u00e9 affianca all'Ospedale San Raffaele l'Universit\u00e0 Vita-Salute San Raffaele, di cui diviene magnifico rettore; mentre in precedenza il San Raffaele era uno dei poli ospedalieri convenzionati con l'Universit\u00e0 degli studi di Milano, con il nuovo ateneo don Verz\u00e9 rende autonoma la formazione dei propri studenti di Medicina. In seguito introdurr\u00e0 anche le Facolt\u00e0 di Filosofia e Psicologia.\nAl vertice della struttura societaria di controllo delle svariate diramazioni dell'Opera San Raffaele, don Verz\u00e9 pone nel 1966 l'\"Associazione Sigilli\", riconosciuta come associazione pubblica di fedeli dal vescovo di Verona l'8 dicembre 2000, \u00abformata da persone che dedicano tutta l'intera vita per il compimento della\nmissione dell'Opera\u00bb, racchiusa nel mottum evangelico \"Andate, insegnate, guarite!\". I membri dell'Associazione Sigilli, a cui \u00e8 richiesto l'obbligo del celibato/nubilato, sono stati cresciuti da don Verz\u00e9 gi\u00e0 a partire dal 1964 in un periodo di formazione presso la \"Casa sede Monte Tabor\" a Illasi; in gran parte donne, essi hanno convissuto con don Verz\u00e9 e contribuito con lui alla fondazione e all'amministrazione, fin ai massimi livelli, delle strutture dell'Opera; in particolare, tra i \"sigilli storici\",\nSe con il gruppo dei Sigilli don Verz\u00e9 cura la gestione sanitaria e spirituale dell'Opera San Raffaele, la gestione pi\u00f9 propriamente societaria e amministrativa del gruppo la condivide soprattutto con Mario Cal (1939-2011), imprenditore veneto che don Verz\u00e9 conosce nel 1977, e a cui affida cariche sempre pi\u00f9 ampie, fino alla vicepresidenza della Fondazione nel 1990 e alla nomina di successore alla guida dell'Opera il 14 marzo 2010 (novantesimo compleanno di don Verz\u00e9) \u2013 cosa che per\u00f2 non si realizzer\u00e0, in quanto Cal si suicida il 18 luglio 2011 nel suo ufficio al San Raffaele, nel contesto delle indagini giudiziarie sulla possibile bancarotta fraudolenta della Fondazione (vedi infra).\nLa crisi del San Raffaele del 2011.\nNel febbraio 2011 esplode la crisi finanziaria della Fondazione Monte Tabor, di cui don Verz\u00e9 \u00e8 ancora presidente con poteri amministrativi; al suo fianco, da 35 anni, l'imprenditore trevigiano Mario Cal. La crisi \u00e8 dovuta a un indebitamento aziendale che, aumentato particolarmente nei tre anni precedenti, si \u00e8 fatto insostenibile: oltre all'esposizione verso le banche per circa 300 milioni di euro, con l'ipoteca di tutti gli immobili del gruppo, risulta un debito verso i fornitori dell'ospedale dell'ordine di 500-600 milioni; il totale del debito, secondo alcune stime, supera il miliardo di euro. La crisi peggiora con il passare dei mesi: mentre i creditori richiedono decreti ingiuntivi per decine di milioni, visto anche il deficit di 60 milioni nel conto economico 2010 della Fondazione, si avvicina la crisi finale della liquidit\u00e0.\nLa Fondazione richiede ad un ente di consulenza esterno, la Borghesi, Colombo ed Associati, la formulazione di un piano di risanamento, secondo il quale: le banche forniscono ulteriori prestiti per almeno 150 milioni, mentre i cespiti aziendali vengono suddivisi in \"core\" (ospedale, ricerca e didattica) e \"non core\" (di cui molti sono costantemente in deficit; tra essi, un albergo in Sardegna, delle piantagioni ortofrutticole in Brasile, una societ\u00e0 neozelandese proprietaria di un aeromobile). L'accettazione del piano da parte delle banche \u00e8 per\u00f2 condizionata dal ricambio dei vertici operativi della Fondazione.\nNel mese di giugno, la Fondazione avvia la ricerca di un partner economico forte, in grado di prendere il controllo della situazione. Si mostrano interessati a intervenire nella Fondazione: Giuseppe Rotelli, presidente del Gruppo San Donato, importante compagine privata di ospedali in Lombardia, e la Santa Sede rappresentata dal cardinale Tarcisio Bertone, tramite l'intermediazione di Giuseppe Profiti, presidente dell'Ospedale Bambino Ges\u00f9 di Roma. Nel consiglio di amministrazione della Fondazione del 30 giugno 2011, si sceglie di affidarsi al Vaticano (anche perch\u00e9 a questa scelta \u00e8 subordinata la donazione di un miliardo di euro a scopi di didattica e ricerca all'Universit\u00e0 Vita-Salute San Raffaele da parte di una fondazione statunitense collegata in un certo modo al magnate George Soros, per l'ottenimento della quale si sono attivati Massimo Clementi, preside della Facolt\u00e0 di Medicina, e Alberto Zangrillo, primario di Anestesia dell'ospedale).\nL'intervento vaticano si estrinseca pochi giorni dopo nell'insediamento di un nuovo consiglio di amministrazione, in cui la Santa Sede detiene la maggioranza dei posti (consigliere Profiti, incaricato anche dei compiti operativi, insieme con il presidente dello IOR Ettore Gotti Tedeschi, l'ex presidente della Corte costituzionale Giovanni Maria Flick e l'imprenditore Vittorio Malacalza); del vecchio consiglio, rimane soltanto don Verz\u00e9, affiancato da due membri a rappresentanza della fondazione statunitense (lo stesso Clementi, con l'economista Maurizio Pini). In particolare, \u00e8 stato estromesso il membro di lungo corso Mario Cal, in precedenza vicepresidente della Fondazione, che nella giornata del 18 luglio 2011 giunge a uccidersi con un colpo di pistola nel suo ex-ufficio presso la direzione della Fondazione.\nMentre il Tribunale di Milano, visto il degenerare della situazione, esamina la possibilit\u00e0 di presentare l'istanza di fallimento, il nuovo CdA ottiene una proroga fino al 15 settembre 2011 per la presentazione di un piano di ristrutturazione del debito e di risanamento aziendale; nonostante la proroga, la nuova direzione non consegna ancora alla Procura di Milano il piano di concordato preventivo. Perci\u00f2 il 29 settembre viene diffusa la notizia della presentazione dell'istanza fallimentare per la Fondazione, con un'udienza fissata per il 12 ottobre; il CdA assicura che, prima di quella data, avr\u00e0 definito il piano di salvataggio. Intanto, per\u00f2, iniziano le indagini penali della Procura circa il reato di bancarotta fraudolenta (sospettato anche grazie ai documenti trovati nell'ufficio del suicida Cal), con l'iscrizione al registro degli indagati della vecchia dirigenza aziendale.\nLa morte.\nRicoverato alle 2.30 di sabato 31 dicembre 2011 nell'unit\u00e0 coronarica del San Raffaele per \"l'aggravarsi della sua situazione cardiaca\", muore alle 7.30 di quel giorno.\nLa notizia del decesso \u00e8 stata data dal portavoce dell'Irccs, Paolo Klun, secondo il quale le ultime vicende (inchieste) sul \"San Raffaele\" potrebbero aver aggravato il gi\u00e0 compromesso stato di salute di don Verz\u00e9.\nPrima di essere esposto al pubblico omaggio, la Direzione del San Raffaele chiama l'artista bergamasco Giovanni Bonaldi per realizzare il calco del volto di don Verz\u00e8 col progetto di fare una scultura. Dopo una presenza nella camera ardente allestita nel Ciborio della \"Basilica San Raffaele\" \u2013 il palazzo-simbolo del complesso di via Olgettina\u00a0\u2013 nella mattinata del 2 gennaio 2012, le spoglie di don Verz\u00e9 sono state trasportate al suo paese natale, Illasi, dove Giuseppe Zenti, vescovo di Verona (diocesi a cui don Verz\u00e9 non ha mai smesso di appartenere) ha celebrato i funerali. La tumulazione \u00e8 avvenuta nella cappella dell'Associazione Monte Tabor a Illasi, in attesa della collocazione nella sede scelta da don Luigi Verz\u00e9 stesso: la Chiesa \"Madonna della Vita\", presso l'Ospedale San Raffaele di Milano.\nProcedimenti giudiziari.\nCondanna per tentata corruzione.\nNel marzo 1976 \u00e8 stato condannato dal Tribunale di Milano ad un anno e quattro mesi di reclusione per tentata corruzione in relazione alla convenzione con la facolt\u00e0 di medicina dell'Universit\u00e0 degli studi di Milano e la concessione di un contributo di due miliardi di lire da parte della Regione Lombardia.\nCondanne per abuso edilizio.\nNel 1998 il Tribunale di Milano condann\u00f2 due volte don Verz\u00e9 per abusi edilizi risalenti al novembre 1995: nello specifico, per la costruzione senza permesso di una palazzina di tre piani, antistante i preesistenti edifici del San Raffaele di Milano, adibita all'accettazione dei pazienti. La prima condanna gli valse cinque mesi di reclusione, con la condizionale, e 50 milioni di lire di multa; la seconda condanna, a motivo della ripresa dei lavori abusivi di costruzione delle mura esterne all'edificio, in barba alla prima condanna, \u00e8 stata di dieci giorni di reclusione con la condizionale e 600\u00a0000 lire di multa. In seguito anche a queste condanne, don Verz\u00e9 affid\u00f2 le deleghe operative per la gestione dell'Ospedale San Raffaele al suo socio Mario Cal, vicepresidente della Fondazione, probabilmente al fine di tutelarsi da un'eventuale successiva condanna, che gli sarebbe costata il carcere senza sospensione condizionale della pena.\nAltre inchieste.\nInoltre \u00e8 stato incriminato di truffa aggravata nei confronti della signora Anna Bottero alla quale ha sottratto un appartamento del valore di 30 milioni di lire.\nNel marzo del 1977 Verz\u00e9 \u00e8 riconosciuto colpevole di \u00abistigazione alla corruzione\u00bb. Tuttavia tra archiviazioni, rinvii a giudizio e prescrizioni, non si arriva ad alcuna sentenza definitiva.\nMalgrado questi eventi, la crescita del San Raffaele non si ferma e nel corso degli anni '90 aumenta la sua capacit\u00e0 di ospitare i degenti; tuttavia la magistratura si accorge di qualcosa che non va nell'andamento dei lavori.\nNel 1995 Verz\u00e9 finisce nuovamente nel mirino della magistratura per presunte irregolarit\u00e0. Tre anni dopo, il sacerdote \u00e8 messo sotto attenzione per altri lavori nella stessa area. La indagini s'infittiscono quando, nel 1999, la procura mette sotto la sua lente cinque professori del San Raffaele.\nNel febbraio 2011 Verz\u00e9 \u00e8 prescritto per l'accusa di ricettazione di due quadri del '500 di scuola napoletana. Nel giudizio di appello il sacerdote era stato condannato a 1 anno e 4 mesi di reclusione. La Cassazione respinge le richieste della difesa di assoluzione piena con la motivazione che \"il giudice del rinvio ha correttamente fornito un'ampia e consistente giustificazione, spiegando in modo ragionevole che Don Verz\u00e9 era al corrente della provenienza illecita dei quadri\".\nAspetti controversi.\nDiscutibile gestione del San Raffaele.\nNel 1978, nel corso di un'interrogazione parlamentare, Emma Bonino e Marco Pannella sostennero che quella del San Raffaele, da parte di Verz\u00e9, fosse una \"gestione mafiosa\" e che il denaro pubblico destinato all'ospedale finisse \u201cnelle mani di loschi gruppi di potere clericali che lo utilizzano per attivit\u00e0 speculative e clientelari, sulla pelle degli ammalati\u201d.\nNel 2009 lo stesso Verz\u00e9 rilasci\u00f2 un'intervista a Wired in cui, raccontando delle perplessit\u00e0 che la Curia di Milano e la Curia Romana nutrivano nei suoi confronti e le preoccupazioni circa un possibile fallimento del San Raffaele, rifer\u00ec quanto segue \u00ab\"Sono dovuto andare a Roma, ho subito un'ora di interrogatorio davanti a una commissione di monsignori. Hanno sentito le mie ragioni, poi uno di loro mi ha detto: \"Lei non deve avere paura del cardinal Montini. Lei deve avere paura solo di una cosa, di fallire! Nel caso le do un consiglio. Il giorno prima del fallimento si compri una pistola e si spari o si butti dalla finestra del quarto piano\"\"\u00bb.\nRapporti con Berlusconi e rotte aeree su Milano 2.\nLe vicende di Verz\u00e9 si incrociano presto con quelle di Silvio Berlusconi, all'epoca imprenditore e proprietario di Edilnord, dato che il sacerdote aveva acquistato un terreno di 46\u00a0000\u00a0m\u00b2 - con l'idea di costruire quello che sarebbe poi diventato il \"San Raffaele\" - vicino all'area che sarebbe diventata \"Milano 2\", il complesso residenziale realizzato da Berlusconi.\nIl problema di allora era il transito su quell'area degli aerei in partenza dall'aeroporto di Milano-Linate, \"\"cos\u00ec, nel 1971 inoltrarono, assieme, una petizione al Ministro dei trasporti al fine di salvaguardare la tranquillit\u00e0 degli abitanti di Milano 2 e i ricoverati del San Raffaele\". Tuttavia la modifica delle rotte, accordata dal Ministero, cre\u00f2 problemi di rumore ai comuni limitrofi; \"la questione delle rotte si trasciner\u00e0 per qualche anno, tra direttive serrate, proteste, irregolarit\u00e0 e comitati antirumore [...] la direttiva Civilavia del 30 agosto 1973, a seguito dell'incontro di marzo scontenta tutti, eccetto, naturalmente, Edilnord e San Raffaele\". Il 13 marzo 1973 si incontrano infatti comitati dei cittadini e funzionari del ministero, ma le carte topografiche di riferimento risultano pesantemente manomesse: Pioltello e Segrate rispecchiano la cartografia del 1848 mentre Milano 2, terminata al 25%, risulta completa.\nLa vendita del San Raffaele di Roma.\nVerz\u00e9 sostenne che, a causa di pressioni del mondo politico e degli ambienti finanziari di Roma, fu \u00abcostretto\u00bb a vendere l'ospedale \u00aba un prezzo irrisorio\u00bb all'imprenditore romano Antonio Angelucci, il quale, soltanto pochi mesi pi\u00f9 tardi lo rivendette allo Stato, suscitando scandalo sui media e numerose interrogazioni parlamentari.\nI rapporti con il SISMI.\nUna serie di collusioni fra Luigi Verz\u00e9 e un rappresentante del SISMI, Pio Pompa, sono state riscontrate all'interno di un'indagine giudiziaria a carico di quest'ultimo e Nicol\u00f2 Pollari. Dalle carte risulta che Pompa teneva al corrente Verz\u00e9 di quanto accadeva in ambito politico ed istituzionale, affinch\u00e9 Verz\u00e9 stesso potesse ottenere favori per le sue attivit\u00e0 imprenditoriali.\nPrese di posizione.\nA favore dell'eutanasia.\nNel 2006 ha rivelato di aver aiutato a morire un amico medico malato. Secondo Verz\u00e9, \u00ab\"Quando a chiederlo \u00e8 chi vive grazie alle macchine, allora non \u00e8 eutanasia. \u00c8 un atto d'amore\"\u00bb.\nAmmirazione per Berlusconi, Castro e Gheddafi.\nVerz\u00e9 ha dichiarato la sua ammirazione per Fidel Castro (\"Grand'uomo. Cos\u00ec prepotente, cos\u00ec simpatico\") e per Gheddafi. Di Berlusconi ha ricordato come \"Nel '94, al tempo della sua discesa in campo, gli dissi che lui era una benedizione per il Paese, un dono di Dio all'Italia\"\"."}
{"id": "2760558", "revid": "110157", "url": "https://it.wikipedia.org/wiki?curid=2760558", "title": "Tam-Tam (album)", "text": "Tam-Tam \u00e8 un album della cantante pop francese Amanda Lear, pubblicato nel 1983 dall'etichetta discografica BMG Ariola.\nPrimo album della Lear a non essere prodotto da Anthony Moon (in questo caso il produttore \u00e8 Roberto Cacciapaglia) ed ultimo album realizzato dalla cantante per la BMG."}
{"id": "2760560", "revid": "339392", "url": "https://it.wikipedia.org/wiki?curid=2760560", "title": "Festival della canzone italiana", "text": ""}
{"id": "2760570", "revid": "73843", "url": "https://it.wikipedia.org/wiki?curid=2760570", "title": "Gibuti ai Giochi olimpici", "text": "Il Gibuti ha partecipato per la prima volta ai Giochi olimpici nel 1984.\nGli atleti gibutiani hanno vinto una medaglia ai Giochi olimpici estivi, mentre non hanno mai partecipato alle Giochi olimpici invernali.\nIl Comitato Olimpico Nazionale Gibutiano, creato nel 1983, venne riconosciuto dal CIO nel 1984."}
{"id": "2760575", "revid": "435644", "url": "https://it.wikipedia.org/wiki?curid=2760575", "title": "Forum (internet)", "text": ""}
{"id": "2760587", "revid": "124784986", "url": "https://it.wikipedia.org/wiki?curid=2760587", "title": "Museo di mineralogia (Napoli)", "text": "Il Real Museo Mineralogico fu istituito nel 1801 da re Ferdinando IV di Napoli. Fu il primo istituto nel suo genere in Italia. Aveva sede nella ex Biblioteca del Collegio Massimo dei Gesuiti, dove tuttora \u00e8 ospitato.\nNumerosi importanti studiosi vi hanno operato, fra cui Matteo Tondi, Carminantonio Lippi, Arcangelo Scacchi e Ferruccio Zambonini. Nel 1845, il Museo ospit\u00f2 il \"VII Congresso degli Scienziati Italiani\", che vide la partecipazione di ben milleseicentoundici scienziati.\nIl Museo conserva circa 30.000 campioni, tra i quali alcuni molto rari per dimensioni o bellezza e oggi fa parte del Centro musei delle scienze naturali e fisiche dell'Universit\u00e0 Federico II.\nStoria.\nIl Real Museo Mineralogico fu voluto da Ferdinando IV, in un periodo in cui il sovrano allargava la collezione di pitture del Real Museo a Capodimonte e gettava le fondamenta dell'Orto botanico, malgrado le critiche condizioni economiche del regno. Il sovrano fece disporre i primi reperti nella ex-biblioteca del Collegio dei Gesuiti ed incaric\u00f2 Giuseppe Melograni, allora detentore della cattedra di mineralogia all'ateneo partenopeo, di organizzare le collezioni. Melograni separ\u00f2 le collezioni in una parte di \"orittologia\", dedicata ai fossili (perlopi\u00f9 stranieri), ed una di geologia, comprendente una ricca collezione di minerali fatti arrivare dai vari angoli d'Europa a gran spese da emissari del re, fra i quali vi erano Matteo Tondi, Vincenzo Raimondini e Carminantonio Lippi. Primo direttore del museo fu il cavalier Cadronchi, coadiuvato dallo stesso Giuseppe Melograni."}
{"id": "2760588", "revid": "462385", "url": "https://it.wikipedia.org/wiki?curid=2760588", "title": "AAPG", "text": ""}
{"id": "2760595", "revid": "486946", "url": "https://it.wikipedia.org/wiki?curid=2760595", "title": "Istituto Banco di Napoli", "text": ""}
{"id": "2760596", "revid": "339392", "url": "https://it.wikipedia.org/wiki?curid=2760596", "title": "Museo mineralogico Napoli", "text": ""}
{"id": "2760599", "revid": "729019", "url": "https://it.wikipedia.org/wiki?curid=2760599", "title": "Motorsport Arena Oschersleben", "text": "La Motorsport Arena Oschersleben \u00e8 un autodromo tedesco situato pochi chilometri a est della citt\u00e0 di Oschersleben, non molto distante da Magdeburgo, nel territorio che una volta apparteneva alla Repubblica Democratica Tedesca.\nStoria.\nInaugurato nel 1997, a pochi anni dalla sua costruzione \u00e8 gi\u00e0 diventato uno dei pi\u00f9 importanti circuiti automobilistici della Germania, in quanto vi si disputano gare del mondiale turismo (WTCC), del DTM (Deutsche Tourenwagen Masters) e del FIA GT. Dal 2000 al 2004 ha ospitato anche il Campionato mondiale Superbike, dal 2020 il circuito riospiter\u00e0 la tappa tedesca di tale categoria.\nIl tracciato.\nRealizzato su un terreno pianeggiante, il suo disegno alquanto contorto ne fa un circuito piuttosto lento. Pu\u00f2 essere suddiviso in sezioni indipendenti e l'unica modifica che ha subito \u00e8 stata la riprofilatura della prima curva, trasformata in una secca curva a gomito di 90\u00b0 per favorire i sorpassi nelle gare automobilistiche. Le motociclette, invece, usano ancora la configurazione originale. Ha una lunghezza di 3.667 metri (per le moto) o di 3.696 metri (per le auto) e una larghezza che va da 11 a 13 metri."}
{"id": "2760600", "revid": "774703", "url": "https://it.wikipedia.org/wiki?curid=2760600", "title": "Guinea ai Giochi olimpici", "text": "La Guinea ha partecipato per la prima volta ai Giochi olimpici nel 1968.\nGli atleti guineano non hanno mai vinto medaglie ai Giochi olimpici estivi, n\u00e9 hanno mai partecipato ai Giochi olimpici invernali.\nIl Comitato Olimpico Nazionale Guineano, creato nel 1964, venne riconosciuto dal CIO nel 1965."}
{"id": "2760603", "revid": "287204", "url": "https://it.wikipedia.org/wiki?curid=2760603", "title": "35233 Krcin", "text": ""}
{"id": "2760604", "revid": "767487", "url": "https://it.wikipedia.org/wiki?curid=2760604", "title": "Acahay", "text": "Acahay \u00e8 un centro abitato del Paraguay; \u00e8 situato nel dipartimento di Paraguar\u00ed, di cui forma uno dei 17 distretti.\nPopolazione.\nAl censimento del 2002 la localit\u00e0 contava una popolazione urbana di 2.704 abitanti (14.863 nel distretto). \nCaratteristiche.\nFondata il 22 maggio del 1783, Acahay dista 104 km dalla capitale del paese, Asunci\u00f3n. \nEconomia.\nLe attivit\u00e0 principali del distretto sono l'allevamento e l'agricoltura. Nella frazione di \"Virgen de F\u00e1tima\" sono coltivate piante medicinali; nel distretto sono presenti inoltre i pi\u00f9 grandi stabilimenti di itticoltura del paese.\nCerro Acahay.\nNel distretto si trova l'altura del Cerro Acahay, un antico cono vulcanico inattivo. Nel 1992 per preservare la zona, seriamente minacciata dallo sfruttamento agricolo dei terreni, \u00e8 stato creata per decreto la zona protetta del \"Monumento Natural Acahay\"."}
{"id": "2760605", "revid": "287204", "url": "https://it.wikipedia.org/wiki?curid=2760605", "title": "Jurij Kruppa", "text": "Principali risultati.\nHa raggiunto il massimo rating Elo nel luglio 1999, con 2603 punti."}
{"id": "2760607", "revid": "339392", "url": "https://it.wikipedia.org/wiki?curid=2760607", "title": "Museo mineralogia napoli", "text": ""}
{"id": "2760608", "revid": "125326889", "url": "https://it.wikipedia.org/wiki?curid=2760608", "title": "Amato (cognome)", "text": "Amato \u00e8 un cognome di lingua italiana.\nVarianti.\nAmati, Amata, Amatu, Amat, D'Amati, D'Amato, Damato, Di Amato.\nAlterati e derivati.\nAmaducci, Amatucci, Amatuccio, Amatulli, Amatullo, Amatuzzi, Amatuzzo, Amatiello, Amatino, Amatini\nDiffusione.\nNella forma base \"Amato\" \u00e8 un cognome diffuso soprattutto nell'Italia meridionale, con due ceppi principali in Sicilia e in Campania, e presenze significative anche nel resto d'Italia; nell'Italia settentrionale e nell'Italia centrale \u00e8 maggiormente riscontrabile nella forma \"Amati\" con ceppi in Emilia-Romagna, Lombardia, Lazio, e con un ceppo pi\u00f9 distante nel sud, in Puglia. \"Amatu\" ha un piccolo ceppo nel ragusano in Sicilia, \"Amata\", che pu\u00f2 essere anche matronimico, \u00e8 accentrato in Sicilia nel messinese, nel catanese e nell'ennese, \"Amat\" ha invece ceppi in Friuli-Venezia Giulia, Piemonte e in Sardegna. \"D'Amati\" ha occorrenze qua e l\u00e0 nel paese con due piccoli ceppi nel Lazio e in Puglia, \"D'Amato\" \u00e8 piuttosto diffuso in tutta Italia e sembra decisamente accentrato in Campania, con ceppi anche in Puglia, Sicilia, e, forse per migrazione, in Lombardia e Piemonte. \"Di Amato\" ha invece un piccolo ceppo romano nel Lazio.\nPer quanto riguarda gli alterati: la forma \"Amaducci\" ha grandi ceppi nel forlivese, nel bolognese e nel ravennate in Emilia-Romagna, \"Amatucci\" \u00e8 diffuso in Toscana, Marche, Lazio e Campania., \"Amatuccio\", raro, ha occorrenze in Campania e Sicilia. La forma \"Amatulli\" \u00e8 pugliese del barese e del tarantino, \"Amatullo\" \u00e8 anch'esso del tarantino, \"Amatuzzi\" \u00e8 calabrese del cosentino, \"Amatuzzo\" ha un ceppo nel palermitano in Sicilia, \"Amatiello\" \u00e8 campano dell'avvellinese, \"Amatino\" \u00e8 sempre campano del salernitano, e infine il cognome \"Amatini\", rarissimo, \u00e8 riscontrabile in Lombardia.\nEtimologia.\nDeriva dal nome di persona \"Amato\", dal latino \"Amatus\", con il significato di \"colui che \u00e8 amato\". Pu\u00f2 essere inoltre aferesi del nome medievale Beneamato.\nStoria.\nIl cognome Amato nasce probabilmente in epoca medievale, favorito dal culto di santi omonimi: Amabile, Amadori...\nAraldica.\nUna famiglia di cognome Amati di Savignano e una omonima di Urbino furono insigniti di nobilt\u00e0 dalla Repubblica di San Marino. Una famiglia di cognome Amato appartenne alla nobilt\u00e0 civica di Malta. Una famiglia Amato di origine spagnola appartenne alla nobilt\u00e0 siciliana. Una famiglia di cognome Amato appartenne alla nobilt\u00e0 di Amantea e Napoli."}
{"id": "2760610", "revid": "287204", "url": "https://it.wikipedia.org/wiki?curid=2760610", "title": "William Patrick Adam", "text": "Biografia.\nFiglio dell'ammiraglio Sir Charles Adam e di Elizabeth Brydone, studi\u00f2 alla scuola di Rugby e al collegio della trinit\u00e0 di Cambridge. Segretario del governatore di Bombay John Elphinstone, nonch\u00e9 suo secondo cugino, dal 1853 al 1858, nel 1856 spos\u00f2 Emily Wyllie da cui ebbe alcuni figli tra cui Charles Adam, primo baronetto. Deputato liberale dal 1859, fu lord del Tesoro dal 1865 al 1866 nei gabinetti di Henry John Temple, III visconte Palmerston e John Russell, I conte di Russell e dal 1868 al 1873 sotto William Ewart Gladstone, anno in cui divenne membro del Consiglio privato di Sua Maest\u00e0 e primo commissario dei Lavori pubblici. All'opposizione dal febbraio del 1874, guid\u00f2 il partito liberale al successo elettorale del 1880 che dur\u00f2 fino al 1885; successivamente fu nuovamente primo commissario dei Lavori pubblici e poi governatore di Madras."}
{"id": "2760611", "revid": "276444", "url": "https://it.wikipedia.org/wiki?curid=2760611", "title": "Circuito di Oschersleben", "text": ""}
{"id": "2760613", "revid": "574302", "url": "https://it.wikipedia.org/wiki?curid=2760613", "title": "Guinea-Bissau ai Giochi olimpici", "text": "La Guinea-Bissau ha partecipato per la prima volta ai Giochi olimpici nel 1996.\nGli atleti guineensi non hanno mai vinto medaglie ai Giochi olimpici estivi, n\u00e9 hanno mai partecipato ai Giochi olimpici invernali.\nIl Comitato Olimpico della Guinea-Bissau, creato nel 1992, venne riconosciuto dal CIO nel 1995."}
{"id": "2760614", "revid": "125722889", "url": "https://it.wikipedia.org/wiki?curid=2760614", "title": "Cortogno", "text": "Cortogno (\"C\u00fcrt\u00f2gna\" nel dialetto locale) \u00e8 una frazione del comune di Casina che sorge in una zona collinare nell'Appennino tosco-emiliano sulla riva destra del torrente Tassobbio. L'esposizione a sud e l'altitudine compresa tra i 400 e i 600 m s.l.m. fanno s\u00ec che il clima sia mite e riparato dai venti freddi.\nEtimologia.\nL'etimologia del nome Cortogno resta tuttora dubbia e incerta. Alcuni la fanno risalire al nome di un colono romano (\"Curtonius\"), altri richiamano all'attenzione il suffisso \"-gna\" (nella versione in dialetto \"C\u00fcrt\u00f2gna\") di derivazione ligure.\nStoria.\nPreistoria\nSul monticello che sovrasta l'abitato di Faieto \u00e8 stato scoperto nel 1997 un villaggio della media Et\u00e0 del bronzo (1500-1300 a.C., circa 3500 anni fa). Il villaggio costituito da lunghi caseggiati disposti scalarmente lungo le pendici del monticello si presume fosse abitato da una trentina di persone per una durata che fu superiore ai 200 anni. Questi antichi abitanti appartenenti al popolo terramaricolo provvedevano in loco alla produzione di attrezzi e monili in bronzo e avevano frequenti scambi sia con i popoli appenninici che con le grandi terramare di pianura essendo su una delle vie di comunicazione commerciale dei materiali ferrosi per la produzione del bronzo, provenienti dalle colline metallifere della Toscana. La via che dalla pianura saliva per la montagna passando per Faieto (ora inserita nel sentiero Matilde) era anche quella pi\u00f9 diretta, pianeggiante, rivolta a sud (evitando il fondo delle valli e le cime dei monti) tra il Castello di Canossa e quello di Sarzano e pi\u00f9 in l\u00e0 il Castello delle Carpinete.\nDominazione romana\nDel periodo romano rimane la fornace che \u00e8 ubicata al margine sinistro della strada che dal centro del paese porta al mulino di Cortogno all'altezza dello stallone sperimentale. Scoperta nell'estate del 1997 ed \u00e8 databile all'incirca al I secolo a.C.(et\u00e0 tardo repubblicana). L'impianto doveva produrre principalmente tegole ed embrici per i tetti delle fattorie o ville dei coloni romani sparse per la valle del Tassobbio. La fornace era composta da un \"preafurnium\" dove veniva spinta dentro la legna che doveva bruciare nella camera di combustione, il calore tramite il piano di cottura forato arrivava alla camera di cottura dove i mattoni venivano cotti. L'argilla usata per l'impasto veniva dalla riva sinistra del Torrente Tassobbio ed era poi depurata dal rigagnolo proveniente dalla fonte del paese.\nMedioevo ed et\u00e0 moderna\nIl paese \u00e8 nominato per la prima volta nel Liber Focorum di Reggio Emilia del 1315, ma gi\u00e0 nel 1286 compare un \"Guercio da Cortogna\" nella cronica di Salimbene de Adam di Parma. La sua chiesa parrocchiale, recentemente restaurata dedicata a S.Giorgio, \u00e8 di probabile origine matildica e appare per la prima volta nel libro delle Decime del 1318. L'interno sobrio in stile settecentesco \u00e8 a una navata e conserva due pregevoli quadri di cui uno del '600 con una Crocifissione, la Maddalena, S.Agata, S. Apollonia, S. Lucia e numerosi ostensori, reliquiari e paramenti sacri sei-settecenteschi. In sacrestia poi uno straordinario armadio seicentesco in noce di scuola emiliana.\nIl borgo, che comunque ha sempre seguito le sorti del feudo di Sarzano e poi del Comune di Casina, come lo vediamo oggi si sviluppa e si arricchisce sotto il dominio del ducato estense ferrarese (1428-1570), un periodo di relativa pace e floridezza dove gli abitanti di Cortogno cominciano a realizzare case a torri in pietra comode e funzionali senza rinunciare a qualche decorazione a bassorilievo su commissione. Un esempio \u00e8 l'architrave murato nella facciata della canonica, pregevole bassorilievo raffigurante entro un fregio a dentelli e ovuli il simbolo di N.S.G. Cristo, il calice, il gallo e in una piccola riquadratura le date 1509 e 1706. Un'altra finestra simile per\u00f2 nel suo contesto originale \u00e8 presente nel vicino borgo delle Costole e qui vi sono raffigurati una ruota romanica e il simbolo di Ercole I d'Este (1431-1505), l'anello con diamante."}
{"id": "2760617", "revid": "196390", "url": "https://it.wikipedia.org/wiki?curid=2760617", "title": "Yuri Kruppa", "text": ""}
{"id": "2760618", "revid": "1305772", "url": "https://it.wikipedia.org/wiki?curid=2760618", "title": "Istituto Guglielmo Tagliacarne", "text": "L'Istituto Guglielmo Tagliacarne era una fondazione italiana con sede a Roma, dedicata a Guglielmo Tagliacarne, economista, statistico e segretario generale della Camera di Commercio di Milano. L'organizzazione era stata fondata nel 1986 ed ha operato fino al 2019, in riferimento all'Unione italiana delle Camere di commercio, industria, artigianato e agricoltura. La sua funzione \u00e8 passata ora al \"Centro Studi delle Camere di commercio Guglielmo Tagliacarne srl\", societ\u00e0 che nasce nel 2019 presso l'Unioncamere nazionale e continua la funzione dell'Istituto Guglielmo Tagliacarne nel promuovere attraverso attivit\u00e0 di ricerca, analisi statistica e formazione - la cultura economica in Italia.\nAttivit\u00e0.\nIl Centro Studi svolge attivit\u00e0 di formazione e ricerca. La formazione riguarda il personale delle Camere di commercio, pubbliche amministrazioni e neo-laureati (master universitari), la ricerca si incentra sull'analisi del mondo delle piccole e medie imprese, dell'innovazione tecnologica nonch\u00e9, pi\u00f9 in generale, sulle statistiche territoriali. Riprendendo i lavori pionieristici del prof. Tagliacarne, la produzione statistica riguarda in particolare indicatori economici territoriali (valore aggiunto provinciale, reddito e patrimonio delle famiglie, consumi, risparmi ecc.).\nDal 2002 (Decreto del Presidente del Consiglio dei ministri del 12 marzo) l'Istituto Tagliacarne era un soggetto del Sistema Statistico Nazionale; ora \u00e8 il Centro Studi che \u00e8 impegnato nella realizzazione di dati e prodotti mirati alla diffusione dell'informazione statistica, tra i quali si segnala l'Atlante della competitivit\u00e0 delle province e delle regioni, aggiornato semestralmente e aperto alla libera consultazione online.\nPresidenti.\nI presidenti dell'Istituto Guglielmo Tagliacarne sono stati i seguenti: "}
{"id": "2760622", "revid": "1005847", "url": "https://it.wikipedia.org/wiki?curid=2760622", "title": "Commissione Barroso II", "text": "La Commissione Barroso II \u00e8 stata la commissione europea in carica dal 10 febbraio 2010 al 31 ottobre 2014, succeduta alla prima commissione presieduta dallo stesso Jos\u00e9 Manuel Dur\u00e3o Barroso, riconfermato dal voto del Parlamento europeo il 16 settembre 2009.\n\u00c8 stata la prima Commissione europea ad essere formata e ad agire secondo le nuove regole dettate dal Trattato di Lisbona, entrato in vigore il 1\u00ba dicembre 2009.\nPresidente.\nGi\u00e0 presidente della Commissione europea nella legislatura precedente, \u00e8 stato confermato.\nDal 2002 al 2004 Barroso \u00e8 stato primo ministro del Portogallo, alla guida del Partito Social Democratico e di una coalizione di centro-destra.\nBarroso ha ammesso per la prima volta il 19 luglio 2008 la sua intenzione di svolgere un secondo mandato come presidente della Commissione europea e il PPE ha appoggiato la sua candidatura.\nNelle elezioni europee del 2009 il PPE \u00e8 riuscito ad affermarsi nuovamente come il pi\u00f9 grande partito europeo, anche se non dispone di una maggioranza assoluta nel Parlamento europeo nemmeno con l'apporto degli altri partiti di destra. La vittoria del PPE ha ovviamente favorito la riconferma di Barroso alla presidenza della Commissione, dato che generalmente quella carica spetta a un esponente del partito europeo che ha vinto le elezioni. Gli altri grossi gruppi nel Parlamento europeo (S&amp;D e ALDE) non sono riusciti ad accordarsi per proporre una candidatura alternativa per la presidenza della commissione.\nAssieme ai Verdi, essi hanno comunque cercato di opporsi alla riconferma di Barroso e hanno poi cercato di ottenere delle concessioni da lui, sia in merito al suo programma che alle assegnazione delle competenze ai vari commissari.\nIl dibattito al Parlamento europeo sulla riconferma di Barroso si \u00e8 svolto il 15 settembre 2009. Barroso ha ottenuto l'appoggio del suo gruppo di appartenenza, il Partito Popolare Europeo, e del gruppo euroscettico Europa della Libert\u00e0 e della Democrazia. L'Alleanza Progressista dei Socialisti e dei Democratici e il gruppo Verdi/ALE hanno annunciato la loro opposizione, mentre l'ALDE ha offerto a Barroso un appoggio condizionato. Al di l\u00e0 delle dichiarazioni di voto dei gruppi parlamentari, la votazione per il presidente della commissione \u00e8 segreta e dunque i singoli parlamentari possono votare in modo diverso dal gruppo a cui appartengono. Il 16 settembre 2009 Barroso ha ottenuto la riconferma come presidente della commissione con 382 voti a favore, 219 contrari e 117 astensioni; i voti contrari sono stati meno numerosi di ci\u00f2 che ci si attendeva dalle dichiarazioni di voto.\nFormazione della Commissione.\nLa procedura di formazione della commissione ha subito un ritardo a causa dell'attesa della fine del processo di ratifica del Trattato di Lisbona da parte di tutti i Paesi membri, completato il 13 novembre 2009. A seguito di questo il 19 dello stesso mese il Consiglio europeo ha nominato il suo primo presidente permanente e il nuovo Alto Rappresentante per la politica estera. Il 27 novembre il presidente Barroso ha presentato l'elenco dei suoi nuovi commissari designati.\nTra i commissari tredici facevano gi\u00e0 parte della precedente commissione, ma a tutti \u00e8 stato cambiato portafoglio. Tutti i vicepresidenti della commissione hanno gi\u00e0 fatto parte della Commissione Barroso I.\nIl rapporto tra uomini e donne all'interno della commissione \u00e8 rimasto sostanzialmente invariato rispetto alla Commissione Barroso I, con una sola donna in pi\u00f9 (nove donne su ventisette commissari).\nAlcuni portafogli sono stati modificati rispetto alla commissione precedente. Il portafoglio su giustizia, libert\u00e0 e sicurezza \u00e8 stato diviso per creare il nuovo portafoglio su giustizia, diritti fondamentali e cittadinanza richiesto in particolare dai liberal-democratici. Le altre competenze del vecchio portafoglio sono confluite in quello sugli affari interni. I portafogli sull'allargamento e sulla politica di vicinato sono invece stati fusi. \u00c8 stato creato il nuovo portafoglio sull'azione per il clima. Alcuni altri portafogli hanno subito delle modifiche, come quello sulla comunicazione e quello sul multilinguismo.\nPer quanto riguarda l'assegnazione dei portafogli ai vari commissari, hanno suscitato delle perplessit\u00e0 in particolare la nomina di un francese (Michel Barnier) come commissario per il mercato interno, a causa della tradizione dirigista francese, e la nomina di un rumeno (Dacian Ciolo\u0219) come commissario per l'agricoltura, dato che la Romania ha avuto dei problemi di gestione dei fondi europei per lo sviluppo rurale.\nApprovazione della Commissione.\nLe audizioni dei commissari designati di fronte al Parlamento europeo sono state positive, tranne che per i casi di Neelie Kroes e di Rumiana Jeleva. Kroes \u00e8 stata sottoposta a una seconda audizione e ha soddisfatto maggiormente i parlamentari.\nLa commissaria designata bulgara Rumiana Jeleva \u00e8 stata invece costretta a rinunciare all'incarico il 19 gennaio 2010, a seguito dei sospetti di corruzione e del giudizio di incompetenza emersi durante l'audizione del 12 gennaio. La nomina di Jeleva - esponente del Partito Popolare Europeo - \u00e8 stata particolarmente osteggiata dai socialisti e democratici. Il primo ministro bulgaro Bojko Borisov ha presentato al presidente Barroso la possibile sostituta, Kristalina Georgieva, allora vicepresidente della Banca Mondiale, cui \u00e8 stato confermato lo stesso portafoglio della Jeleva il 21 gennaio.\nIl caso di Rumiana Jeleva ha ritardato ulteriormente la procedura di approvazione ed entrata in carica della nuova commissione. Il Parlamento europeo ha infatti approvato definitivamente la nuova commissione il 9 febbraio 2010 con 488 voti favorevoli, 137 contrari e 72 astenuti. I voti contrari sono stati espressi dai gruppi Verdi/ALE e GUE/NGL, mentre il gruppo ECR si \u00e8 astenuto.\nApprovando la Commissione Barroso II il Parlamento europeo ha ottenuto che il presidente del Parlamento possa partecipare alle riunioni della commissione e ai negoziati interni.\nLa Commissione \u00e8 ufficialmente entrata in carica il 10 febbraio 2010 ed ha terminato il suo mandato il 31 ottobre 2014, a seguito delle nuove elezioni europee.\nComposizione politica.\nA differenza delle commissioni che l'hanno preceduta, la commissione Barroso II \u00e8 caratterizzata dalla presenza di un numero molto alto di esponenti del Partito Popolare Europeo e di un numero relativamente basso di esponenti del Partito del Socialismo Europeo.\nPossiamo riassumere cos\u00ec la composizione della commissione:\nComponenti della Commissione.\nLa Commissione Barroso II \u00e8 stata eletta dal Parlamento europeo il 9 febbraio 2010 con il voto favorevole dei gruppi PPE, dei S&amp;D e ALDE; hanno votato contro i gruppi Verdi/ALE, ECR e GUE/NGL.\nLa nuova commissione, cos\u00ec come previsto dal Trattato di Lisbona, ha incluso per la prima volta l'Alto rappresentante dell'Unione per gli affari esteri e la politica di sicurezza che \u00e8, \"ex officio\", primo vicepresidente della commissione stessa.\nA seguito dei risultati delle elezioni europee del 2014, quattro commissari, eletti eurodeputati, si sono dimessi dalla commissione e le loro competenze sono state provvisoriamente redistribuite tra gli altri commissari. Il presidente Barroso ha provveduto a consultare i governi degli stati dei quattro ex-commissari per individuare i sostituti, che resteranno in carica fino al termine del mandato della commissione. Le audizioni dei commissari designati sono avvenute presso le commissioni parlamentari il 14 luglio, mentre per il 16 luglio la plenaria del Parlamento europeo ha approvato in blocco le quattro nomine con 421 voti favorevoli, 170 contrari e 32 astenuti. L'ultimo passaggio per poter procedere all'assunzione degli incarichi \u00e8 stata l'approvazione da parte del Consiglio, avvenuta il giorno seguente."}
{"id": "2760623", "revid": "124808", "url": "https://it.wikipedia.org/wiki?curid=2760623", "title": "Camera delle meraviglie", "text": ""}
{"id": "2760624", "revid": "574302", "url": "https://it.wikipedia.org/wiki?curid=2760624", "title": "Guinea Equatoriale ai Giochi olimpici", "text": "La Guinea Equatoriale ha partecipato per la prima volta ai Giochi olimpici nel 1984.\nGli atleti equatoguineani non hanno mai vinto medaglie ai Giochi olimpici estivi, n\u00e9 hanno mai partecipato ai Giochi olimpici invernali. L'atleta pi\u00f9 illustre \u00e8 Eric Moussambani.\nIl Comitato Olimpico Nazionale della Guinea Equatoriale, creato nel 1980, venne riconosciuto nel 1984."}
{"id": "2760629", "revid": "767487", "url": "https://it.wikipedia.org/wiki?curid=2760629", "title": "Daniel Adam z Veleslav\u00edna", "text": "Studi\u00f2 all'Universit\u00e0 Carolina di Praga e dal 1569 al 1575 insegn\u00f2 l\u00ec.\nLe sue attivit\u00e0 di editore e tipografo lo resero una delle figure centrali della cultura ceca."}
{"id": "2760630", "revid": "110157", "url": "https://it.wikipedia.org/wiki?curid=2760630", "title": "Secret Passion", "text": "Secret Passion \u00e8 il settimo album di studio della cantante pop francese Amanda Lear, pubblicato nel 1987 dall'etichetta discografica Carrere. \u00c8 il primo album interamente di inediti della cantante dopo \"Tam-Tam\" del 1983 e il primo dopo lo scioglimento del contratto con la major tedesca BMG.\nL'album, prodotto da Steven Singer e Christian De Walden, doveva essere il ritorno musicale della cantante dopo cinque anni di successi televisivi in Francia e in Italia ed \u00e8 stato pensato come veicolo per conquistare il mercato anglofono puntando su un sound new wave/pop e discostandosi dal genere disco. Sfortunatamente poco prima dell'uscita la Lear \u00e8 stata vittima di un grave incidente automobilistico ritardandone cos\u00ec l'uscita e impedendo un'adeguata campagna pubblicitaria.\nL'album \u00e8 stato pubblicato solo in alcuni paesi europei e tre i singoli estratti: \"Wild Thing\" (cover di un successo del 1965 dei The Troggs), \"Aphrodisiac\" e \"She wolf\", questi ultimi due realizzati anche in lingua francese con il titolo, rispettivamente, di \"Aprhodisiaque\" e \"Les femmes\" (questa versione \u00e8 stata utilizzata come sigla di chiusura del programma televisivo francese \"Cherc\u00e9z la femme\" condotto allora dalla Lear su La Cinq)."}
{"id": "2760631", "revid": "287204", "url": "https://it.wikipedia.org/wiki?curid=2760631", "title": "Superligaen 2004-2005", "text": "La Superligaen 2004-2005 \u00e8 stata la 92\u00aa edizione della massima serie del campionato di calcio danese e 15\u00aa come Superligaen, disputata tra il 24 luglio 2004 e il 19 giugno 2005 e conclusa con la vittoria del Br\u00f8ndby, al suo decimo titolo.\nLa formula del torneo prevedeva che tutte le squadre si incontrassero tra di loro per tre volte.\nIl capocannoniere del torneo \u00e8 stato Steffen H\u00f8jer dell'Odense con 20 reti.\nClassifica finale.\n(*) Squadre neopromosse"}
{"id": "2760633", "revid": "298055", "url": "https://it.wikipedia.org/wiki?curid=2760633", "title": "Kay Johnson", "text": "Biografia.\nCatherine Townsend Johnson nacque a Mount Vernon, nello Stato di New York nel 1904, figlia del noto architetto Thomas R. Johnson, cui si devono alcuni dei grattacieli di New York tra cui il Woolworth Building. Kay decise di diventare attrice dopo aver lasciato la scuola in Ohio e frequent\u00f2 l'American Academy of Dramatic Art. Negli anni venti, il suo nome apparve numerose volte nei cast degli spettacoli teatrali di Broadway.\nSposata nel 1928 con il regista John Cromwell, si trasfer\u00ec in California dove cominci\u00f2 la lavorare per il cinema, firmando un contratto con la MGM. Debutt\u00f2 sotto la regia di Cecil B. DeMille in \"Dinamite\" (1929). Tra i suoi partner, Gary Cooper in \"The Spoilers\" (1930), Leslie Howard in \"Schiavo d'amore\" (1934), Warner Baxter in \"Such Men Are Dangerous\" (1930). La sua ultima apparizione sullo schermo risale al 1954 ne \"Il tesoro del Rio delle Amazzoni\".\nDivorzi\u00f2 da Cromwell nel 1946: avevano adottato due bambini, uno dei quali, James Cromwell intraprese anch'egli la carriera di attore.\nMor\u00ec il 17 novembre 1975, all'et\u00e0 di 71 anni, a Waterford, nel Connecticut."}
{"id": "2760634", "revid": "29358478", "url": "https://it.wikipedia.org/wiki?curid=2760634", "title": "Ootacamund", "text": ""}
{"id": "2760636", "revid": "55848", "url": "https://it.wikipedia.org/wiki?curid=2760636", "title": "Microcebi", "text": ""}
{"id": "2760637", "revid": "452415", "url": "https://it.wikipedia.org/wiki?curid=2760637", "title": "Justus Vingboons", "text": "Biografia.\nFiglio del pittore David Vinckboons, originario dell'Olanda Meridionale, aveva cinque fratelli e quattro sorelle, tra cui Johannes Vingboons, cartografo e incisore e Philips Vingboons, famoso architetto.\nCome il fratello, costru\u00ec edifici nello stile classico olandese.\nLavor\u00f2 ad Amsterdam, ma anche in Svezia a Stoccolma, dove fu ingaggiato, dopo la morte di Simon de la Vall\u00e9e, per completare la Riddarhuset (Casa dei Cavalieri) che fino al 1866 era una Camera del Riksdag degli Stati, composto da quattro diete. Questo edificio fu costruito in mattoni rossi con alte paraste. Dopo il 1656 il suo lavoro fu ripreso da Jean de la Vall\u00e9e, figlio di Simon, che lasci\u00f2 traccia del proprio stile nella forma del tetto e nelle finiture degli interni.\nIl suo lavoro pi\u00f9 importante fu il Trippenhuis in Kloveniersburgwal 29, una casa doppia per i due fratelli Trip, che rappresenta una delle migliori e pi\u00f9 pure espressioni del Classicismo olandese. La facciata in pietra arenaria \u00e8 ricca di decorazioni e presenta otto colossali paraste corinzie."}
{"id": "2760638", "revid": "55848", "url": "https://it.wikipedia.org/wiki?curid=2760638", "title": "Bos indicus", "text": ""}
{"id": "2760639", "revid": "121595333", "url": "https://it.wikipedia.org/wiki?curid=2760639", "title": "Uomini pi\u00f9 uomini", "text": "Uomini pi\u00f9 uomini \u00e8 un album della cantante francese Amanda Lear, pubblicato nel 1989.\nL'album.\nIn \"Uomini pi\u00f9 uomini\", Amanda lavora esclusivamente con musicisti italiani. L'album viene registrato a Milano e mixato agli Heaven Studio di Rimini, con la produzione e gli arrangiamenti di Stefano Previsti. I testi dell'album parlano per lo pi\u00f9 d'amore e vengono scritte completamente in italiano, facendo di questo il primo album composto interamente da materiale non in inglese della cantante. Amanda Lear ha affermato che l'album \u00e8 stato pensato per il suo pubblico italiano, che si era guadagnata durante la sua attivit\u00e0 di presentatrice televisiva in Italia. La canzone \"Una notte insieme a te\" \u00e8 la sigla del suo talk show \"Ars Amanda\" del 1989.\n\"Uomini pi\u00f9 uomini\" \u00e8 stato pubblicato solamente in Italia, dove Amanda Lear ha continuato a essere molto popolare grazie alla sua carriera televisiva negli anni ottanta. Nessun singolo estratto da quest'album \u00e8 stato pubblicato, nonostante i brani in esso contenuti siano stati promossi in televisione. L'album, comunque, non ebbe molti riscontri nelle classifiche, e venne ri-registrato in Francia con il titolo \"Tant qu'il y aura des hommes\" lo stesso anno e pubblicato dalla Carrere, con met\u00e0 delle canzoni ri-registrate in francese e l'aggiunta della nuova traccia inedita \"M\u00e9tamorphose\".\nL'album \u00e8 stato pubblicato inizialmente in vinile e musicassetta. La casa discografica tedesca Siebenpunkts Verlags Gmbh he ha acquistato i diritti e nel 1993 \u00e8 stato ristampato in CD dalla Farad Records in un'edizione non ufficiale con il titolo \"Indovina chi sono\", con una differente grafica e diverso ordine delle tracce. Alcune tracce dell'album, mescolate con altre tratte dalla versione francese \"Tant qu'il y aura des hommes\", sono state pubblicate successivamente in diverse raccolte su CD."}
{"id": "2760640", "revid": "287204", "url": "https://it.wikipedia.org/wiki?curid=2760640", "title": "CDex", "text": "CDex \u00e8 un programma open source per l'estrazione (ripping) delle tracce audio da supporti CD Audio.\n\u00c8 disponibile per Windows ed \u00e8 in grado di estrarre le tracce in formato WAV, FLAC, Vorbis, MP3 (usando l'encoder LAME), VQF, Musepack, APE, ecc.\nVersioni successive alla 1.77 contengono adware."}
{"id": "2760641", "revid": "29358602", "url": "https://it.wikipedia.org/wiki?curid=2760641", "title": "Cdex", "text": ""}
{"id": "2760642", "revid": "287204", "url": "https://it.wikipedia.org/wiki?curid=2760642", "title": "Marko Antonijevic", "text": ""}
{"id": "2760645", "revid": "256896", "url": "https://it.wikipedia.org/wiki?curid=2760645", "title": "Moroccan Islamic Combatant Group", "text": ""}
{"id": "2760647", "revid": "1344172", "url": "https://it.wikipedia.org/wiki?curid=2760647", "title": "Toscano Originale Millennium", "text": "Il Toscano Originale Millennium \u00e8 un tipo di sigaro Toscano, realizzato a mano in edizione limitata presso la manifattura di Lucca (Toscana). Presentato al pubblico nel 1999, \u00e8 disponibile in una confezione da 18 sigari, che in origine era in cuoio, o in una confezione da 3 sigari.\nCaratteristiche.\nCaratteristiche distintive del Toscano Originale Millennium secondo \"il Toscano\" e \"Il Toscano nel Bicchiere\":"}
{"id": "2760650", "revid": "1347902", "url": "https://it.wikipedia.org/wiki?curid=2760650", "title": "Edizioni Mir", "text": "Le Edizioni Mir () sono un'importante casa editrice di letteratura scientifica e tecnica in traduzione, fondata nel 1946 con decisione del Consiglio dei commissari del popolo dell'Unione Sovietica guidata da Stalin, con il nome di \"Edizioni Straniere\". Ha continuato la sua attivit\u00e0 anche nella Russia post-sovietica.\nIl suo scopo era quello di pubblicare libri scientifici e tecnici sovietici e di tradurre libri stranieri dello stesso genere in russo. I campi da essa frequentati sono molteplici: matematica, fisica, chimica, biologia, agricoltura, trasporti, energia, ecc. \nMoltissimi tra i pi\u00f9 eminenti scienziati ed ingegneri sovietici vi hanno contribuito. Squadre di traduttori assai competenti hanno potuto tradurre molti libri nelle principali lingue parlate nel mondo. Molti di questi volumi hanno a lungo fatto parte dei libri di testo per gli studi universitari in diversi Paesi. Nelle facolt\u00e0 scientifiche italiane sono state adottate le opere di Lev Landau, Georgij Evgen'evi\u010d \u0160ilov, Vladimir Smirnov, Michail Postnikov, Boris Gnedenko e Vladimir Arnold, talora giunte in libreria con la mediazione commerciale degli Editori Riuniti. Un'altra fonte di questi libri sul mercato italiano erano due librerie specializzate, una a Genova ed un'altra a Roma, non pi\u00f9 attive.\nEssendo per lungo tempo completamente finanziata dallo Stato, la Mir riusciva a contenere i prezzi dei suoi libri ai livelli pi\u00f9 bassi pur presentando titoli di notevole qualit\u00e0.\nNel 1964 il Consiglio dei ministri dell'Unione Sovietica, guidato da Alexei Kosygin, decise la riorganizzazione della redazione e l'unione con la \"Casa editrice della letteratura in lingue straniere\", nel frattempo ribattezzata \"Progress\", che era specializzata in libri in russo tradotti in e da diverse lingue straniere.\nNel 1990, dopo il crollo dell'Unione Sovietica, la Mir fu privatizzata ed allarg\u00f2 le sue attivit\u00e0 fondendosi con altre case editrici di Stato: Kolos (\u041a\u043e\u043b\u043e\u0441), Transport (\u0422\u0440\u0430\u043d\u0441\u043f\u043e\u0440\u0442), Chimija (\u0425\u0438\u043c\u0438\u044f), Metallurgija (\u041c\u0435\u0442\u0430\u043b\u043b\u0443\u0440\u0433\u0438\u044f), Legprombitizdat (\u041b\u0435\u0433\u043f\u0440\u043e\u043c\u0431\u044b\u0442\u0438\u0437\u0434\u0430\u0442) ed \u0116nergoatomizdat (\u042d\u043d\u0435\u0440\u0433\u043e\u0430\u0442\u043e\u043c\u0438\u0437\u0434\u0430\u0442). Dopo questa trasformazione, la casa editrice cominci\u00f2 a pubblicare libri di testo in moltissimi campi, dalla cibernetica alla medicina veterinaria; dal 1995, anno in cui pubblic\u00f2 il suo ultimo prodotto editoriale in lingue diverse, la sua attivit\u00e0 \u00e8 rivolta esclusivamente al mercato russo.\nDal 2008 l'azienda affronta una fase economicamente difficile ed \u00e8 vicina al fallimento (Caso \u041040-80225/05-73-254\u0411 della Corte Arbitrale di Mosca). La vertenza si \u00e8 risolta con decisione della Corte Arbitrale di Mosca il 2 giugno 2009, dopo che la casa editrice aveva ripianato i propri debiti con i creditori."}
{"id": "2760652", "revid": "1452477", "url": "https://it.wikipedia.org/wiki?curid=2760652", "title": "Studi su scienza e tecnologia", "text": "Gli studi su scienza e tecnologia (meglio conosciuti, soprattutto nel mondo anglosassone, come \"STS\", acronimo di \"Science and Technology Studies\") indicano un programma di ricerca interdisciplinare in scienze che si \u00e8 sviluppato fra gli anni settanta e ottanta.\nIn particolare si concentrano nell'approfondire come valori sociali, politici e culturali influenzano la ricerca scientifica e l'innovazione tecnologica, e come questi a loro volta influenzano la societ\u00e0, la politica e la cultura.\nDiverse universit\u00e0 nel mondo offrono lauree in STS, alcune anche dottorati e master.\nRicerca.\nLa ricerca STS si sviluppa in particolare in due direzioni:\nStoria.\nLe principali componenti degli STS si sono sviluppate indipendentemente e in maniera isolata a partire dagli anni '60, anche se l'opera di Ludwik Fleck \"Genesi e sviluppo di un fatto scientifico\" (1935) \u00e8 considerata come precursore:\nA differenza degli altri approcci i ricercatori in quest'ultimo campo tendono a considerarsi piuttosto come degli attivisti che lavorano per cambiare lo stato delle cose piuttosto che ricercatori distaccati e disinteressati. Un esempio di questo approccio \u00e8 rappresentato dalle ricerche femministe che affrontano l'esclusione delle donne dalla ricerca scientifica e tecnologica (\"Women's studies\").\nA partire dagli anni '70 e '80, molte grandi universit\u00e0 statunitensi e europee hanno condensato queste diverse componenti in un nuovo programma interdisciplinare di ricerca.\nUn momento decisivo nello sviluppo degli STS fu l'aggiunta a met\u00e0 anni '80 degli studi sulla tecnologia, in particolare vanno menzionati due testi:\nIl primo raccoglieva una serie di articoli che dimostravano l'influenza della societ\u00e0 nel design tecnologico. Il secondo poneva le fondamenta di un nuovo campo di ricerca che gli autori chiamavano la costruzione sociale della tecnologia (in inglese \"social construction of technology\").\nRiviste scientifiche.\nAlcune importanti riviste negli STS sono:"}
{"id": "2760654", "revid": "339392", "url": "https://it.wikipedia.org/wiki?curid=2760654", "title": "Science and technology studies", "text": ""}
{"id": "2760655", "revid": "132266", "url": "https://it.wikipedia.org/wiki?curid=2760655", "title": "Classe Admiral Kuznecov", "text": ""}
{"id": "2760657", "revid": "599013", "url": "https://it.wikipedia.org/wiki?curid=2760657", "title": "Innocenzo Di Manno", "text": "Gioca come opposto nella Pallavolo Monterotondo.\nBiografia.\nEnzo Di Manno cresce nelle giovanili della Piaggio Roma, con cui disputa il campionato di serie A1 2001-02. La stagione successiva \u00e8 ancora in A1 con la Top Volley Latina, dopodich\u00e9 gioca cinque campionati di serie B1 con Fenice Isernia, Volley Arezzo, Volley Ostia e Pallavolo Citt\u00e0 di Castello. Con gli umbri disputa anche la serie A2 nel 2008-09 e nel 2009-10, quando si mette in luce come secondo miglior realizzatore del campionato.\nDalla stagione 2009-10 gioca due campionati di A2 con il Volley Milano, per poi trasferirsi in B1 alla Pallavolo Monterotondo."}
{"id": "2760659", "revid": "339392", "url": "https://it.wikipedia.org/wiki?curid=2760659", "title": "Science and Technology Studies", "text": ""}
{"id": "2760666", "revid": "438678", "url": "https://it.wikipedia.org/wiki?curid=2760666", "title": "Madame Satan", "text": "Madame Satan (\"Madam Satan\") \u00e8 un film del 1930, uno dei pochi girati da Cecil B. DeMille per la MGM, con una scena - quella sullo Zeppelin - girata originariamente in Technicolor. Poich\u00e9 i costi del colore erano troppo alti, il film venne distribuito in B/N e le copie a colori sono andate perdute.\nTrama.\nAngela Brooks scopre che il marito Bob la sta tradendo con un'altra donna, Trixie. Venendo a sapere che Bob ha intenzione di partecipare a un ballo mascherato che si tiene su un dirigibile, la donna decide di presentarsi anche lei al ballo indossando un fascinoso costume da vamp. Mentre la festa impazza, mettendo in scena danze e numeri musicali, un tremendo temporale si abbatte sulla citt\u00e0 e sullo Zeppelin con gli invitati costretti a paracadutarsi in Central Park.\nProduzione.\nIl film, prodotto da Cecil B. DeMille per la MGM, fu girato dal 3 marzo al 2 maggio 1930, con un budget stimato di 980.000 dollari. La lunghezza del film, pari a 13 rulli, \u00e8 di 3145,55 metri.\nDistribuzione.\nIl film fu distribuito dalla Metro-Goldwyn-Mayer, uscendo nelle sale il 20 settembre 1930. Nel 1998, la MGM Home Entertainment lo ripubblic\u00f2 in VHS e nel 2010 fu rimasterizzato dalla Warner Home Video uscendo in DVD.\nDate di uscita.\nIMDb\nAlias"}
{"id": "2760667", "revid": "2097049", "url": "https://it.wikipedia.org/wiki?curid=2760667", "title": "Kunstkamera", "text": "La Kunstkamera o Kunstkammer \u00e8 stato il primo museo della Russia. Voluto da Pietro il Grande e completato nel 1727, ospita il Museo \"Pietro il Grande\" dell'Antropologia e dell'Etnografia, con una collezione di almeno due milioni di pezzi. Si trova a San Pietroburgo, sul lungoneva dell'Universit\u00e0, dirimpetto al complesso dell'Ermitage, sull'altra sponda del fiume.\nStoria.\nLa Kunstkamera \u00e8 stata voluta da Pietro il Grande lungo il fiume Neva. L'edificio torrito del Barocco petrino della Kunstkamera fu progettato da Georg Johann Mattarnovy e completato nel 1727. La prima pietra della Kunstkammer fu posata nel 1719.\nIl museo di Pietro fu dedicato a conservare le \"camere delle meraviglie\". La collezione personale dello zar, originariamente conservata nel Palazzo d'Estate, dispone di un vasto assortimento di feti umani e animali con difetti anatomici, che Pietro aveva visto nel 1697, durante la visita a Frederik Ruysch e Levinus Vincent. L'idea che stava alla base delle loro \"kunstkammer\" era quella di acquisire una piena conoscenza del mondo. La parola olandese \"konst-kamer\" sembra essere stata introdotta dal chirurgo Stephanus Blankaart nel 1680.\nLa Kunstkamera di Pietro il Grande \u00e8 spesso vista come una collezione confusa ed eterogenea di rarit\u00e0 sconnesse tra loro, ma sembra che esse siano state raccolte e collocate sistematicamente secondo un ordine ben definito. L'interesse principale di Pietro era nella natura, anzich\u00e9 negli oggetti artificiali. Pietro incoraggi\u00f2 la ricerca delle malformazioni, cercando di sfatare il timore superstizioso dei mostri. Eman\u00f2 un \"ukase\" ordinando di mandare i neonati malformati di tutto il paese presso la collezione imperiale. In seguito li mise in mostra alla Kunstkamera come esempi di incidenti della natura.\nNel 1716 Pietro istitu\u00ec la camera dei minerali della Kunstkamera, depositando in essa una collezione di 1195 minerali che aveva comprato da Gotvald, un dottore di Danzica. La collezione venne poi arricchita da minerali provenienti dalla Russia. Essa fu il \"predecessore\" del Museo Mineralogico Fersman, ora con sede a Mosca.\nMolti pezzi furono comprati ad Amsterdam dal farmacista Albertus Seba e dall'anatomista Frederik Ruysch e formarono la base dell'Accademia della Scienze. La Kunstkamera venne costruita appositamente per ospitare queste due ampie collezioni. Una terza acquisizione provenne da Jacob de Wilde, un collezionista di gemme e strumenti scientifici. Il capo-medico dello zar, Robert Arskine, e il suo segretario Johann Daniel Schumacher furono i responsabili dell'acquisto.\nMuseo dell'Antropologia e dell'Etnografia.\nNegli anni 1830, le collezioni della Kunstkamera furono dispersi in musei imperiali di nuova istituzione, il pi\u00f9 importante \u00e8 il Museo dell'Antropologia e dell'Etnografia di Pietro il Grande, istituito nel 1879. Esso ha una collezione di circa due milioni di pezzi, ed \u00e8 conosciuto come Museo Pietro il Grande dal 1903, ma viene spesso abbreviato in MAE.\nIn origine vi erano musei separati per l'antropologia e l'etnografia, ma il 5 dicembre 1878 fu deciso di unirli in un unico museo, con la nomina di Leopold von Schrenck a direttore del museo il 10 novembre 1879. Nel 1887 il museo fu provvisto di locali espositivi collegati alla Kunstkamera, nel Tamozhennyi pereulok. Il 23 settembre 1889 venne aperta la prima mostra del museo unificato.\nIl museo ospita 78 dipinti ad acquarello dell'artista peruviano Pancho Fierro, la collezione pi\u00f9 ampia all'infuori del Per\u00f9. Questi furono restituiti da Schrenk dopo la sua visita l\u00e0 nel 1854.\nTra i reperti pi\u00f9 raccapriccianti vi \u00e8 la testa di Willem Mons, fratello di Anna Mons. Nel 1747 alcuni oggetti vennero persi in un incendio."}
{"id": "2760668", "revid": "124808", "url": "https://it.wikipedia.org/wiki?curid=2760668", "title": "Kunstkammer", "text": ""}
{"id": "2760673", "revid": "306856", "url": "https://it.wikipedia.org/wiki?curid=2760673", "title": "Toscanello Speciale", "text": "Il Toscanello Speciale \u00e8 un tipo di sigaro Toscano, realizzato presso la manifattura di Lucca. Il formato \u00e8 quello del Toscanello, a tronco di cono, e corrispondente a met\u00e0 sigaro toscano. La provenienza \u00e8 tra i sigari di seconda scelta della fascia superiore. Questo sigaro d\u00e0 quindi la possibilit\u00e0 di accedere ai sigari di fascia alta mantenendo un buon rapporto qualit\u00e0/prezzo. \u00c8 disponibile in confezione da 5.\nCaratteristiche.\nCaratteristiche distintive del Toscanello Speciale:"}
{"id": "2760675", "revid": "287204", "url": "https://it.wikipedia.org/wiki?curid=2760675", "title": "Modena Football Club 1962-1963", "text": "Questa voce raccoglie le informazioni riguardanti il Modena Football Club nelle competizioni ufficiali della stagione 1962-1963.\nStagione.\nNella stagione 1962-1963 il Modena torn\u00f2 a disputare il campionato di Serie A per la prima volta dal 1949. Esonerato Malagoli nel mese di dicembre, in panchina si sedette Frossi: gli emiliani riuscirono a conquistare la salvezza, pareggiando contro l'Inter all'ultima giornata."}
{"id": "2760676", "revid": "154893", "url": "https://it.wikipedia.org/wiki?curid=2760676", "title": "Deuce to seven low-ball draw", "text": ""}
{"id": "2760679", "revid": "339392", "url": "https://it.wikipedia.org/wiki?curid=2760679", "title": "Ibn Masawaih", "text": ""}
{"id": "2760681", "revid": "154893", "url": "https://it.wikipedia.org/wiki?curid=2760681", "title": "LSU Assembly Center", "text": ""}
{"id": "2760682", "revid": "154893", "url": "https://it.wikipedia.org/wiki?curid=2760682", "title": "Theodore P. Hill", "text": ""}
{"id": "2760687", "revid": "31886", "url": "https://it.wikipedia.org/wiki?curid=2760687", "title": "Tant qu'il y aura des hommes", "text": ""}
{"id": "2760692", "revid": "110157", "url": "https://it.wikipedia.org/wiki?curid=2760692", "title": "Cadavrexquis", "text": "Cadavrexquis \u00e8 un album della cantante pop francese Amanda Lear, pubblicato nel 1993.\nL'album.\nL'album contiene in parte canzoni inedite e in parte rielaborazioni di successi della cantante quali \"Follow me\", \"Lili Marleen\", \"Fashion Pack\". \u00c8 stato prodotto dai Buss Bumpers."}
{"id": "2760693", "revid": "177967", "url": "https://it.wikipedia.org/wiki?curid=2760693", "title": "Alter Ego (Amanda Lear)", "text": "Alter Ego \u00e8 un album della cantante pop francese Amanda Lear, pubblicato nel 1995 dall'etichetta discografica ZYX. L'album contiene \" Peep!\", sigla del programma televisivo omonimo che la cantante ha condotto in Germania.\nL'album \u00e8 stato prodotto da Michael Gordon."}
{"id": "2760695", "revid": "90134", "url": "https://it.wikipedia.org/wiki?curid=2760695", "title": "Tower defence", "text": ""}
{"id": "2760698", "revid": "110157", "url": "https://it.wikipedia.org/wiki?curid=2760698", "title": "Sings Evergreens", "text": "Sings Evergreens \u00e8 una raccolta della cantante pop francese Amanda Lear, pubblicata nel Dicembre 2005 dall'etichetta discografica Dance Street (un'etichetta minore della Siebenpunkts Verlags Gmbh/ZYX Music/Mint Records).\nCon l'eccezione di \"Dreamer (South Pacific)\" dell'album \"Never Trust a Pretty Face\", versione pi\u00f9 corta, di circa due minuti, \"Sings Evergreens\" contiene canzoni cover registrate tra il 1977 e il 2001, con l'aggiunta del singolo \"Copacabana\" del 2005 e il duetto di \"I'll Miss You\" con il cantante Manuel Sanchez dal suo album \"Ambitious\"."}
{"id": "2760700", "revid": "767487", "url": "https://it.wikipedia.org/wiki?curid=2760700", "title": "The Collection (Amanda Lear)", "text": "The Collection \u00e8 una raccolta della cantante pop francese Amanda Lear, pubblicata nel 1991 dall'etichetta discografica BMG Ariola."}
{"id": "2760702", "revid": "1534511", "url": "https://it.wikipedia.org/wiki?curid=2760702", "title": "Lemma del cerchio piccolo", "text": "In analisi complessa, il lemma del cerchio piccolo (o lemma del piccolo arco di cerchio) permette la risoluzione di particolari integrali impropri aventi come integranda una funzione razionale. Tale lemma si divide in due parti.\nPrimo lemma.\nSia formula_1 un insieme aperto del piano complesso formula_2. Sia formula_3 una funzione olomorfa, tale che:\nAllora:\nDimostrazione.\nSo che:\nRiscrivendo il formula_7:\nMi calcolo quindi il modulo dell'integrale:\nPoich\u00e9 per ipotesi formula_10, posso portare fuori tutta la frazione, e risolvere l'integrale che \u00e8 uguale alla lunghezza dell'arco di circonferenza compresa tra i due angoli formula_11. Quindi:\nConclusioni.\nIl primo lemma dimostra che data una formula_3 continua in formula_14 con singolarit\u00e0 isolata, precisamente un polo di ordine 1, l'integrale attorno a tale polo risulta nullo. Tale risultato, importante da un punto di vista teorico, \u00e8 meno importante da un punto di vista risolutivo degli integrali.\nSecondo lemma.\nSia formula_15 con polo semplice. Allora\nDimostrazione.\nSviluppando tramite serie di Laurent si otterr\u00e0:\nformula_18 rappresenta il primo termine noto della parte singolare della serie di Laurent. Applicando il segno di integrazione ad ambo i membri ottengo:\nLa formula_20 \u00e8 una funzione regolare e con il primo lemma, dinnanzi calcolato:\nl'integrale della formula_20 si annulla.\nParametrizzo la mia curva chiusa formula_23, formula_24, con formula_25. Sostituendo nell'integrale avr\u00f2:\ndi cui il coefficiente formula_18 rappresenta proprio il formula_28.\nConclusioni.\nIl secondo lemma, rispetto al primo, \u00e8 molto pi\u00f9 utilizzato nella risoluzione di integrali, a patto che il polo presente sia del primo ordine, formula_29. Per ordini superiori tale lemma non \u00e8 applicabile alla risoluzione degli integrali."}
{"id": "2760703", "revid": "110157", "url": "https://it.wikipedia.org/wiki?curid=2760703", "title": "With Love (Amanda Lear)", "text": "With Love \u00e8 un album della cantante pop francese Amanda Lear, pubblicato il 5 maggio 2007 dall'etichetta discografica Dance Street. La Lear ha promosso l'album in molte occasioni, come vari festival canori.\nL'album \u00e8 stato prodotto da Leonard Paroni."}
{"id": "2760710", "revid": "1652635", "url": "https://it.wikipedia.org/wiki?curid=2760710", "title": "Compagnia barracellare", "text": "Le Compagnie barracellari sono un'istituzione pubblica rurale tipica della Regione Autonoma della Sardegna. L'etimologia del nome barracello ha origine dallo spagnolo \"barrachel\", che ha la stessa origine dell'italiano \"bargello,\" in sardo \"barratzellu/barracellu\" (che indicava una guardia armata di nomina politica, generalmente campestre).\nSecondo quanto riportato nel Dizionario storico etimologico Spagnolo militare pubblicato nel 1869, ad opera del Colonnello Jos\u00e8 Almirante de Coronella, la prima citazione ufficiale del termine Barrachel de Campagna trova riscontro nelle ordinanze risalenti al 1536. In Spagna i \"Barrachel de Campagna\" faceva parte di un organo esercente funzioni di polizia ad ordinamento militare. Successivamente la prima citazione ufficiale dei barracelli in Sardegna risale al 1570 - 1572 circa.\nL'istituto, che ha antiche origini giudicali, nel XVII e nel XVIII secolo si presenta, infatti, come una speciale squadra di guardie campestri dei comuni che si rinnova di anno in anno nell\u2019ambito della comunit\u00e0 rurale o urbana e che in cambio dei contributi versati dagli allevatori e dai coltivatori s\u2019impegnava a pattugliare il territorio, a proteggere le attivit\u00e0 agricole, a prevenire i reati, a sorvegliare i beni rurali e in particolare a risarcire i danni causati da furti, atti vandalici e sconfinamenti del bestiame che siano rimasti impuniti. Perseguendone gli autori e indennizzando i proprietari, comportandosi al tempo stesso come polizia rurale e come una sorta di societ\u00e0 di assicurazione.\nI barracelli, con la denominazione specifica e con le loro caratteristiche competenze, in Sardegna hanno avuto invece origine quasi sicuramente a Sassari e ad Alghero. Nel Comune di Sassari nel XVI secolo, in cui si ha la prima citazione significativa con la quale il Sindaco di Sassari, chiedeva al Parlamento (1572-1574) che \"il sistema dei barrancelli\" fosse esteso a tutta la Sardegna a causa del grave stato di ordine pubblico nelle aree rurali. Il testo del Sindaco di Sassari era il seguente: \"Affinch\u00e9 gli abitanti del Regno possano con pi\u00f9 profitto occuparsi della coltivazione della terra ed essere signori dei loro averi, del bestiame, dei seminati [...] e affinch\u00e9 i contadini possano con pi\u00f9 sicurezza risiedere fuori dai centri abitati, per occuparsi meglio dell'agricoltura, del bestiame e delle altre attivit\u00e0 [...] piaccia a V.S. ordinare che nel resto del Regno, come gi\u00e0 nel Capo di Logudoro, si istituiscano i barincellos ovvero justitia de campana, con la giurisdizione, i poteri e le altre cose che a V.S. sembreranno pi\u00f9 opportune, affinch\u00e9 possano e debbano perseguire i ladri, i malfattori e i banditi che vanno per la campagna [...] e che i salari dei detti \"barinjellos\" vengano tratti dalla s\"umma del servei del parlament\".\"\nDurante la loro storia furono abolite una prima volta nel 1819 e sostituite con i Cacciatori reali di Sardegna. Furono ricostituite nel 1827 e riconfermate nel 1836, anche se negli anni successivi molte furono le proposte parlamentari per la loro abolizione (1848, 1849, 1850). Il Governo Sardo invece le riorganizz\u00f2 con Legge 22 maggio 1853, e quello italiano le regolament\u00f2 con il Regio Decreto 14 luglio 1898, n. 403, dando loro un inquadramento pi\u00f9 simile alle guardie delle province e dei comuni.\nDopo l'unit\u00e0 d'Italia la disciplina venne risistemata con la Legge Regionale n.25 del 15 Luglio 1988.\nI singoli Comandi dei Barracelli sono diretti da un Capitano nominato dal Consiglio Comunale, che \u00e8 responsabile verso il Sindaco del corretto svolgimento del servizio, della disciplina e dell\u2019impiego tecnico - operativo dei barracelli.\nStoria.\nIl Periodo Giudicale.\nI barracelli derivano da una forma spontanea di \"scolca\" risalente a molto prima dell'arrivo degli Aragonesi nell'Isola e precisamente al periodo dei Giudicati (terminato nel XI secolo) quando i barracelli erano infatti chiamati \"juratos\" (o \"jurados de logu\"), ed erano coordinati da un \"maiore de scolca\" che ne rispondeva direttamente all'antesignano del Sindaco odierno, il \"maiore de villa\". Il \"livello di attenzione\" della vigilanza era garantito dal rischio patrimoniale che assumevano personalmente in quanto sin da allora sarebbe stato a loro carico il risarcimento dei danni eventualmente patiti dai proprietari dei terreni da essi vigilati, ove fossero stati derubati o altrimenti lesi.\nLa criminalit\u00e0, secondo alcuni studi, era caratteristicamente individuale in quanto la Carta de Logu - che pure annoverava fattispecie di crimini con grande dettaglio giungendo a trattare del furto commesso da amanti in camera da letto - non menzionava fenomeni associativi come la bardana n\u00e9 il brigantaggio, che pure imperversavano in Continente; inoltre, a differenza che nel resto d'Italia, ai Templari non fu consentito l'esercizio di attivit\u00e0 di polizia, almeno nella misura in cui lo si era concesso dall'altra parte del mare, segnale forse di una situazione generale di soddisfacente tranquillit\u00e0 tale da non costringere a delegare il controllo del territorio a ordini militari e cavallereschi esterni.\nIl Periodo Aragonese.\nIn seguito, nel 1570 gli Aragonesi diedero loro il nome di \"Barrachellos\", dal quale deriva l'attuale denominazione. In questa fase i \"Barrachellos\" ebbero vaste competenze in materia di ordine pubblico e pubblica sicurezza ed il loro reclutamento avveniva per coscrizione, sempre quindi su base obbligatoria, ora in analogia con altre prestazioni obbligatorie gravanti sul mondo rurale come in primo luogo la roadia.\nUlteriori documenti storici che richiamano l'istituzione dei barracelli ci rimandano alla Citt\u00e0 di Alghero con l'Ordinanza consigliare algherese che nel 1609, per gravi questioni di ordine pubblico, furti e danneggiamenti ad opera sia di \"vagabundos\" suoi abitanti, sia di \"forasters\" che si recano in citt\u00e0, decide di costituire i \"barranchellos de campanya\" (eleggendone otto) con l'obiettivo di \"volent stirpar semblant latrocinis\".\nLe origini dei barracelli algheresi pare risalgano agli inizi del XVII sec. Tuttavia, \u00e8 solo dal 1683 che la loro continuit\u00e0 amministrativa (1683-1848) \u00e8 attestata da numerose fonti documentali conservate presso l\u2019Archivio Storico Comunale di Alghero. Si tratta di un corpus davvero imponente: 170 registri (1683-1829) tra \"Registres de danys, Registres de cavalls i b\u00edsties de mola, Registres de bestiar viu, Registres d\u2019estimes de fruita e Registres de vinyes tancades\", oltre a una copiosa messe di documenti sparsi. La maggior parte dei registri \u00e8 stilata in catalano fino al 1829; invece, nei Cap\u00edtols e nei Registres de bestiar viu compaiono documenti redatti in catalano, castigliano e italiano. I Cap\u00edtols illustrano il carattere civile e para-militare della compagnia, la sua organizzazione gerarchica, rinnovata di anno in anno, costituita da un Capitano \u2013 designato dal Consiglio Generale della citt\u00e0 \u2013 uno o due Tenenti e diversi barranxels (o soldats) scelti dal Capitano. Alle norme fissate nei Cap\u00edtols dovevano attenersi sia la compagnia dei barracelli sia i proprietari agricoli e gli allevatori: per denunciare i danni e richiedere l\u2019indennizzo corrispondente si ricorreva al Registre de danys redatto da un notaio, che vi annotava anche i procedimenti civile e amministrativo cui rifarsi.\nI barracelli di Alghero, che assieme a quelli di Sassari risultano essere i pi\u00f9 \"antichi\" della Sardegna, non appaiono strutturati come compagnia di assicurazione, ma sono simili agli organismi di polizia rurale da secoli operanti in Sardegna.\nIl Regno di Sardegna e l'Unit\u00e0 d'Italia.\nCon il passaggio della corona ai Savoia, il XIX secolo fu un secolo cruciale per il mondo agro-pastorale sardo. Sorsero infatti gravi problemi di ordine pubblico connessi alla forzosa trasformazione della propriet\u00e0 rurale nel quadro di un'azione riformista di vasta portata.\nDalla secolare tradizione agricola cristallizzata negli ademprivi, si andava verso una diffusione della propriet\u00e0 privata dei suoli al fine di incrementarne la produttivit\u00e0, e lo stravolgimento di usi e consuetudini consolidati da secoli non fu indolore per la societ\u00e0 isolana.\nNel 1819 le Compagnie Barracellari furono soppresse ed inglobate nei Cacciatori di Sardegna.\nNel 1820 fu emanato il noto Editto delle chiudende ritenuto dai sardi come una grave ingiustizia. Dopo la sua pubblicazione nel 1823 crebbero i disordini legati alla sua applicazione, che prevedeva il riconoscimento della propriet\u00e0 terriera - popolarmente avvertita come comune, collettiva - a chi in pratica fosse meramente riuscito a recingerla, avendosene per effetto innumerevoli abusi e conseguenti violenze, aggressioni, ritorsioni, aperte rivolte in buona parte delle campagne isolane. I barracelli furono perci\u00f2 riammessi nel 1827, finch\u00e9 fu con il Regio Decreto del 22 maggio 1853, n. 1533, che si intese porre ordine pi\u00f9 sistematicamente nella materia.\nIl Regio Decreto stabil\u00ec che il reclutamento dei barracelli dovesse avvenire su base volontaria, assimilando tali soggetti alle \"guardie campestri\" e li si attribuiva poteri di polizia giudiziaria e pubblica sicurezza per cui avrebbero potuto eseguire arresti in flagranza di reati punibili con la reclusione oppure in caso di incontro con persone in possesso di frutti della terra di cui non potessero giustificare la provenienza.\nSuccessivamente venne emanato il Regio Decreto del 14 luglio 1898, n. 403; ed infine la Regione Autonoma della Sardegna le ha ulteriormente regolamentate e organizzate con la Legge Regionale 15 luglio 1988, n. 25.\nQualifiche, poteri e armamento.\nSecondo il Codice di Procedura Penale italiano (art. 57, 2\u00b0 comma, c.p.p. e art. 57, 3\u00b0 comma, c.p.p.), nell'elenco degli agenti di polizia giudiziaria, i barracelli appartengono alle guardie dei comuni, come confermato ed esplicitato dall'Ufficio Legislativo del Ministero della Giustizia nel 2011(\"m_dg.LEG.08/09/2011. 0005351.U\") e nel 2016 (\"m_dg.LEG.12/12/2016. 0012194.U\") e assumono ex lege (art.5 della Legge del 7 marzo 1986 n. 65) la qualifica di agenti ed ufficiali di polizia giudiziaria.\nRecentemente anche il Ministero dell'Interno, con nota n\u00b0 557/PAS/U/01817710089.DGG(1) del 1/12/2016, ha evidenziato che ad avviso del predetto Dicastero, l'ordinamento giuridico, in linea con quanto previsto dall'art. 57 del c.p.p e dall'art. 5 della Legge n. 65 del 7 Marzo 1986, riconosce ai componenti delle Compagnie Barracellari, le funzioni di agenti e ufficiali di polizia giudiziaria.\nLa qualifica di agente di pubblica sicurezza \u00e8 attribuita con decreto di approvazione emanato dal Prefetto della Provincia di appartenenza, previa comunicazione al Sindaco su richiesta di questi e previo accertamento del possesso dei seguenti requisiti:\nDurante lo svolgimento delle loro funzioni di polizia locale urbana e rurale, coadiuvano le altre forze di polizia dello Stato quando queste ne facciano richiesta.\nNel Decreto Prefettizio di nomina ad agente di pubblica sicurezza \u00e8 indicato, ai sensi dell\u2019art. 12, 2\u00b0 comma, del Decreto del Presidente della Repubblica 19 Giugno 1979, n. 348, il tipo di armi che i barracelli sono autorizzati a portare durante il servizio.\nEssendo i Barracelli Agenti ed Ufficiali di Polizia giudiziaria a mente dell'art. 57 comma 2 del c.p.p e art. 5 della Legge 65/86, possono procedere all\u2019accertamento e contestazione delle infrazioni amministrative, in quanto sono titolari dei poteri previsti dall'art. 13, 4\u00b0 comma, della Legge 24 novembre 1981, n. 689, fatto salvo l\u2019esercizio degli specifici poteri di accertamento previsti dalle leggi vigenti.\nFunzioni e compiti istituzionali.\nI barracelli svolgono funzioni di:\nLa normativa che disciplina le Compagnie Barracellari \u00e8 la Legge Regionale della Sardegna del 15 luglio 1988, n. 25 avente ad oggetto \"Organizzazione e funzionamento delle compagnie barracellari.\", che stabilisce i seguenti compiti:\nI barracelli devono inoltre collaborare, nell'ambito delle proprie attribuzioni e nel rispetto delle norme vigenti, con le forze di polizia dello Stato quando ne sia stata fatta richiesta al Sindaco, per specifiche operazioni. La legge regionale del 1988 ribadisce la limitazione territoriale del servizio di polizia al solo territorio del comune di appartenenza, salvo la necessit\u00e0 di inseguire autori di crimini colti in flagranza, o in caso di richiesta da parte delle forze dell'ordine per l'espletamento di servizi particolari di ordine pubblico e simili.\nUniforme.\nL'uniforme delle Compagnie Barracellari \u00e8 stata diversa da Comune a Comune fino a quando non \u00e8 stato regolamentato uno specifico disciplinare. Fino a quel momento l'uniforme che ogni Comune adottava presentava diversificazioni importanti tra Compagnie, e spesso alcuni Comuni non adottavano alcuna uniforme: qualcuno contraddistingueva il personale appartenente alla Compagnia con un gilet ad alta visibilit\u00e0, qualcuno addirittura non forniva alcuna uniforme, portando cos\u00ec il personale ad espletare le sue funzioni in borghese. C'\u00e8 da dire che tale andamento era anche in uso presso i Comandi di Polizia Municipale.\nCon la Legge Regionale n.2 del 3 marzo 2017, viene finalmente uniformata la vestizione e le dotazioni del personale appartenente alle Compagnie Barracellari di ogni Comune della Sardegna. Il disciplinare, in attuazione dell\u2019art. 13, c. 6, della legge regionale 25/88, modificato con legge regionale n. 2 del 3 marzo 2017, individua le uniformi, gli accessori, i distintivi di riconoscimento e di grado per gli operatori prestanti servizio presso le Compagnie e ne prescrive le caratteristiche per i materiali, i tessuti e i colori delle dotazioni.\nLa divisa identifica inequivocabilmente il barracello, ne esprime l\u2019appartenenza, il ruolo e la funzione. L'operatore che la indossa deve agire secondo norme, regole e comportamenti comuni del gruppo e delle Compagnie Barracellari.\nNon \u00e8 consentito l\u2019utilizzo di parti dell\u2019uniforme con abiti civili.\nLe divise, gli accessori e i segni distintivi di riconoscimento e di grado, sono diversificati e si distinguono nettamente da quelli militari o da quelli delle Forze dell'Ordine.\nFino alla piena e definitiva adozione dell\u2019uniforme operativa, sugli abiti civili \u00e8 obbligatorio l\u2019uso della pettorina e durante il periodo di rinnovo della dotazione \u00e8 consentito sfruttare e indossare a consumo le precedenti divise.\nAl barracello \u00e8 fatto divieto di fregiarsi di distintivi o nastrini non previsti dal disciplinare, ma ha l\u2019obbligo di fregiarsi degli accessori identificativi delle Compagnie. Gli \u00e8 vietato indossare la divisa fuori dal servizio, salvo l\u2019intervallo di tempo strettamente necessario per raggiungere, da casa, la sede operativa della Compagnia Barracellare e viceversa.\nAttualmente, vengono classificate 3 tipologie di uniforme e derivate in dotazione alle Compagnie Barracellari sarde:\n- Uniforme Operativa\n- Uniforme Ordinaria e di Rappresentanza\n- Uniforme Antincendio\nUniforme Operativa.\nL'uniforme operativa (UOP) \u00e8 l'uniforme di servizio pi\u00f9 comunemente utilizzata e attualmente in uso presso le Compagnie Barracellari e l'uso ne obbligatorio per tutti i Barracelli. L\u2019utilizzo di tale capo durante l\u2019orario di servizio \u00e8 obbligatorio e necessario al fine di garantire la riconoscibilit\u00e0 e il decoro dei barracelli, l\u2019omogeneit\u00e0 e la conformit\u00e0 su tutto il territorio regionale delle Compagnie barracellari.\nSi compone di giubba e pantaloni unisex. La sua trama monocolore grigioverde scuro \u00e8 realizzata in tessuto antistrappo (ripstop) con collo alla coreana chiuso da zip e patta anatomica in velcro. Le ampie tasche sul pantalone e sulla giubba sono verticali e molto pratiche. La tasca sinistra, sul fronte della giubba, \u00e8 dotata di velcro e zip per apporre/custodire lo scudo di riconoscimento sempre obbligatorio. I bottoni utilizzati sono di tipo a pressione. Il cinturone ad alta tenacit\u00e0 \u00e8 dotato di fibbia di sicurezza.\nLa versione derivata invernale prevede il giaccone pesante impermeabile con fodera. \u00c8 composto dai medesimi colori della divisa operativa ma con la spalla scura. Nel retro, su due righe, reca la scritta di colore giallo COMPAGNIA BARRACELLARE. Sul fronte invece, in evidenza, sono disposti a destra, i gradi pettorali, e sul lato sinistro lo scudo di riconoscimento. \nLa versione derivata estiva prevede il ripiegamento delle maniche nella giubba o l'uso (a seconda delle disposizioni) di una maglia manica corta modello polo unisex, molto pratica e comoda in tessuto di cotone e di colore grigioverde scuro, con spalla e il torace sono di colore verde scuro e appropriato design per potenziare la visibilit\u00e0 dei segni di riconoscimento e di grado. Lo scollo chiuso con 3 bottoni e sul retro \u00e8 stampata su due righe la scritta \u201cCOMPAGNIA BARRACELLARE\u201d in colore giallo. Sul bavero le mostrine in plastica. Sul lato sinistro del petto \u00e8 appuntato lo scudo di riconoscimento, mentre sul destro il distintivo di grado pettorale. \nI capi di vestiario dell\u2019Uniforme Operativa e gli accessori essenziali indicati nel regolamento, costituiscono il corredo e l\u2019equipaggiamento standard dell'uniforme che identifica il barracello nell'esercizio delle funzioni ad esso attribuite.\nPer particolari esigenze di servizio specificamente previste nel Regolamento barracellare comunale e prioritariamente svolte nel territorio urbano di appartenenza, tale divisa pu\u00f2 essere sostituita dall\u2019Uniforme Ordinaria e di Rappresentanza.\nIl copricapo previsto per l'Uniforme Operativa \u00e8 il berrettino tipo baseball con visiera per l'uso estivo, mentre per l'uso invernale \u00e8 adottato il berretto di tipo norvegese di colore grigioverde scuro. Entrambi riportano come fregio, il logo della Regione Autonoma della Sardegna.\nI guanti operativi, gli anfibi in pelle e la buffetteria sono di colore nero.\nPer i servizi stradali \u00e8 previsto l'uso del gilet ad alta visibilit\u00e0 da indossare al di sopra dell'Uniforme Operativa.\nUniforme Ordinaria.\nL\u2019uniforme ordinaria e di rappresentanza (UOR) \u00e8 facoltativa e pu\u00f2 essere adottata solo se il Regolamento barracellare comunale definisce i criteri e le modalit\u00e0 del suo impiego. L\u2019adozione della (UOR) non sostituisce l\u2019obbligo alla dotazione primaria della divisa operativa UOP.\nLa giacca, realizzata in tessuto \u201ccordellino fresco lana\u201d di colore verde scuro, ad un petto unico, chiuso da quattro bottoni in metallo dorato, riportanti lo stemma regionale, presenta sul petto due tasche anteriori munite di patta di chiusura con bottoni in metallo dorato sempre con stemma regionale ed ai fianchi due tasche laterali pi\u00f9 grandi, munite di patta di chiusura con bottoni di dimensioni pi\u00f9 piccole rispetto a quelli della chiusura della giacca. Questa \u00e8 munita di spalline con bordatura in panno di colore giallo e fermate da bottoni in metallo dorato, uguali a quelli di chiusura delle tasche. Posteriormente, la giacca ha uno spacco centrale alto sino a quasi alla cintura. La bordatura filettata in panno di colore giallo \u00e8 disposta anche attorno al giromanica e sul bavero.\nI pantaloni, realizzati sempre nel medesimo tessuto e nel medesimo colore della giacca. A seconda del ruolo, il pantalone presenta, lateralmente sovrapposta alla cucitura della lunghezza delle gambe, una banda realizzata in panno giallo di larghezza di due centimetri per gli Ufficiali, o una bordatura filettata sempre in pallo di colore giallo per i Sottufficiali e gli Agenti.\nL'uniforme derivata estiva della UOR, \u00e8 costituita da: pantaloni, cappello, scarpe e da una camicia a maniche corte di colore verde ove previsto, con bottoni in metallo dorato, muniti di stemma regionale in rilievo, dotata di due tasche anteriori. Questa dev'essere indossata in servizio senza cravatta. Sulle spalline vengono indossati i distintivi di gradi in versione tubolare in tessuto plastificato di colore verde.\nIl copricapo previsto per l'Uniforme Ordinaria di Rappresentanza \u00e8 un berretto rigido con visiera e del modello \u201calla Bulgara\u201d, realizzato nello stesso tessuto e colore dell\u2019uniforme, filettato in panno giallo che lo percorre per tutta la circonferenza della cucitura alta. Sulla facciata anteriore spicca al centro il fregio realizzato in metallo dorato e smaltato riportante il logo della Regione Autonoma della Sardegna. A seconda del ruolo e del grado, ogni copricapo \u00e8 dotato di uno specifico soggolo.\nAlla camicia invernale a maniche lunghe \u00e8 abbinata la cravatta di colore nero.\nAll'Uniforme Ordinaria di Rappresentanza, vengono abbinati (ove previsto) i guanti in pelle di colore nero.\nUniforme DPI Antincendio.\nNel servizio di lotta attiva agli incendi, svolto dai barracelli, l\u2019uso e la dotazione dei DPI \u00e8 obbligatorio e conforme alla normativa statale vigente in materia e ai nuovi Regolamenti europei. Per distinguersi facilmente dagli altri operatori preposti nella lotta attiva agli incendi boschivi e impegnati sul campo (vigili del fuoco, forestali, volontari della Protezione Civile, squadre di soccorso, ecc.), i barracelli devono essere identificabili attraverso i segni distintivi di grado e di riconoscimento e il logotipo della Compagnia barracellare.\nAllo scopo di proteggersi da rischi e danni diversi e garantire la sua sicurezza, durante le attivit\u00e0 di spegnimento degli incendi boschivi, il barracello indossa i DPI necessari che compongono l'Uniforme Antincendio.\nTale uniforme si compone di giubba, pantaloni, polo a maniche corte, calzature anfibie DPI. La giubba \u00e8 realizzata in materiale ignifugo di colore verde scuro sulla parte bassa e sulle maniche, mentre di colore arancio sulla parte alta, spalle e petto. A met\u00e0 del braccio, tra spalla e gomito, all'altezza del petto e facente il giro di tutto il busto e sulla parte inferiore della giubba, sono presenti delle bande di colore giallo ad alta visibilit\u00e0 realizzate in materiale combinato fluorescente e retroriflettente. Sul retro della giubba, sopra la banda gialla, erge la scritta di colore giallo/argento COMPAGNIA BARRACELLARE, mentre sul fronte della giubba, su velcro ignifugo, vengono applicati i gradi pettorali e il logo CB.\nCompletano l'uniforme speciali calzature DPI di tipo anfibio realizzate in materiale ignifugo, guanti da lavoro in tessuto ignifugo con bande riflettenti e rinforzo sulle dita, cinturone di sicurezza in pelle di colore nero dotato di moschettoni, e casco AIB modello \"Picchio\" con visiera.\nMostreggiature.\nDal 07 dicembre 2012, le mostreggiature delle Compagnie Barracellari sono di lega metallica leggera, costituite, in modo speculare, di una pipa (o fiamma ad una punta) di colore nero smaltato con bordo dorato, sottopannata con colore verde prato. L'insegna dunque \u00e8 di forma rettangolare con bordo dorato, e hanno dimensione di 5 x 2,5 cm. Sul sottopanno spicca il monogramma \"B\" di colore giallo, verosimilmente dorato. Completa l'insegna nella parte inferiore, all'interno della pipa di colore nero, lo stemma della Regione Autonoma Sardegna.\nSi appongono sul bavero della giacca dell'uniforme ordinaria e di rappresentanza, della camicia a maniche corte e del maglione.\nEsiste una versione plastificata applicabile attraverso velcro di colore nero. Le insegne plastificate si appongono sul bavero della giubba operativa e Polo dell'uniforme operativa.\nDistintivo da taschino.\nPendente in cuoio nero sostiene il distintivo di appartenenza realizzato in materiale metallico smaltato. Il distintivo \u00e8 a forma di scudo sannitico con bordatura dorata. Lo scudo ha dimensioni pari a 3,85 x 3 cm ed \u00e8 suddiviso prevalentemente in 3 sezioni sviluppate in senso orizzontale. La prima sezione in alto, di colore nero smaltato, riporta la dicitura \"COMPAGNIA BARRACELLARE\" in caratteri maiuscoli di colore bianco panna. La seconda sezione centrale di forma verosimilmente quadrata, \u00e8 suddivisa in senso obliquo da sinistra verso destra e riporta due triangoli smaltati che riprendono i colori del gonfalone municipale; al di sopra della bipartita \u00e8 collocato lo stemma araldico civico. La terza sezione in basso di colore nero smaltato, riporta la dicitura in caratteri maiuscoli di colore bianco panna con la denominazione dell'ente. Il font utilizzato \u00e8 Arial.\nVa collocato in posizione centrale del taschino sinistro dell'uniforme ordinaria e di rappresentanza, e della camicia a maniche corte.\nScudo di riconoscimento.\nLo scudo di riconoscimento, in materiale plastico semirigido, garantisce il formato legale (dimensioni 85x55 mm) consentendone l'utilizzo all'occorrenza anche all'interno di un porta badge o di una bustina verticale con clip.\nLa placca \u00e8 di forma rettangolare e di colore verde prato, attacca al capo attraverso l'apposito velcro. Sul fronte anteriore, la parte superiore riporta su due righe, la scritta colore bianco, COMPAGNIA BARRACELLARE. Nella parte inferiore \u00e8 riportato l'ente di appartenenza, recante la quindi la dicitura COMUNE DI (ente) oppure UNIONE COMUNI di (nome). Al centro \u00e8 posizionato, all'interno di un rettangolo di colore bianco, lo stemma araldico del Comune di appartenenza, riprodotto a colori.\nLo scudo di riconoscimento viene applicato obbligatoriamente in tutti quei capi dell'uniforme operativa in cui non \u00e8 previsto l'uso del Distintivo Pendente, ovvero: sulla polo, sulla sovragiubba (giubbotto), sulla giacca sahariana, sulla pettorina e sul gilet ad alta visibilit\u00e0.\nSindacati.\nI barracelli sono rappresentati da un sindacato e da due sigle rappresentative:"}
{"id": "2760712", "revid": "256896", "url": "https://it.wikipedia.org/wiki?curid=2760712", "title": "Barracello", "text": ""}
{"id": "2760713", "revid": "256896", "url": "https://it.wikipedia.org/wiki?curid=2760713", "title": "Barracellato", "text": ""}
{"id": "2760714", "revid": "256896", "url": "https://it.wikipedia.org/wiki?curid=2760714", "title": "Barracelli", "text": ""}
{"id": "2760722", "revid": "1305772", "url": "https://it.wikipedia.org/wiki?curid=2760722", "title": "Silverio Martinoli", "text": "Biografia.\nFu allievo di Lorenzo Vela. Lavor\u00f2 a Torino con il Prof. Tabacchi per realizzare il monumento al Traforo ferroviario del Frejus, tunnel ferroviario che collega la Francia con l'Italia. \nViene ricordato per alcune sue sculture che hanno tratto ispirazione nell'ambiente familiare: \"Mamma ce n'\u00e8 una sola\", premiata all'esposizione milanese nel 1872 e finita a Napoli, \"L'onomastico della mamma\", \"la sposa\", \" Il vero amico\" opera del 1881 considerato un suo capolavoro.\nI suoi capolavori vennero esposti anche a Parigi, Vienna, Napoli e Milano.\nFu sindaco di Bedero Valcuvia, dove scolp\u00ec le finissime balaustre di imitazione barocca della Chiesa di Sant'Ilario di Poitiers, parrocchia del paese. In sua memoria gli sono state dedicate un busto ed una lapide sulla piazza centrale del paese e sotto la sua casa natale.\nNel 1866 venne insignito dal re del Portogallo con la Croce di cavaliere dell'Ordine di Cristo.\nAltre sue opere si trovano a Nizza e al Monumentale di Milano e Varese.\nFu apprezzato anche da Vittorio Emanuele II, Manzoni e Cavour."}
{"id": "2760724", "revid": "81103", "url": "https://it.wikipedia.org/wiki?curid=2760724", "title": "Ragazza afgana", "text": "Ragazza afgana (o Afghan girl, in inglese) \u00e8 una celebre fotografia scattata da Steve McCurry nel 1984, e pubblicata sulla copertina della rivista \"National Geographic Magazine\" del numero di giugno 1985. L'immagine divenne una sorta di simbolo dei conflitti afgani degli anni ottanta.\nLa foto, scattata in un campo profughi di Peshawar, ritrae un'orfana dodicenne pasthun, identificata solo nel 2002 come Sharbat Gula (Pashto: \u0634\u0631\u0628\u062a \u06ab\u0644\u0647 ), nata il 20 marzo 1972. L'espressione del suo viso, con i suoi occhi penetranti, resero ben presto l'immagine celebre in tutto il mondo. Nel gennaio 2002 McCurry e il \"National Geographic\" organizzarono una spedizione per scoprire chi fosse la ragazza e se fosse ancora viva. Sharbat Gula fu ritrovata dopo alcuni mesi di ricerche, e McCurry pot\u00e9 cos\u00ec fotografarla nuovamente, a distanza di diciassette anni.\nLa foto per il \"National Geographic\".\nNel 1984 il fotografo statunitense Steve McCurry, giunto nel subcontinente asiatico per documentare gli effetti distruttivi del monsone e il fascino delle ferrovie indiane, fu contattato dalla redazione del National Geographic che gli propose di scattare un fotoreportage nei vari campi di profughi allestiti lungo la frontiera afgano-pakistana. Pur subendo pesantemente le conseguenze del conflitto bellico contro l'invasione sovietica (ne \u00e8 prova la quantit\u00e0 di feriti che accorrevano giornalmente negli ospedali organizzati della Croce Rossa), i rifugiati continuavano stoicamente le loro vite. La produzione di tappeti non sub\u00ec battute d'arresto, e i profughi pi\u00f9 giovani potevano persino fruire di un sistema scolastico di fortuna, ospitato in alcune tende.\nMcCurry accett\u00f2 la richiesta del National Geographic e si rec\u00f2 immediatamente nella provincia della Frontiera del Nord Ovest in Pakistan, dove inizi\u00f2 il proprio servizio fotografico. Fu nel campo di Nasir Bagh che il fotografo, passeggiando, ud\u00ec delle voci chiassose provenire da una tenda, che immagin\u00f2 ospitare una classe scolastica. Entrato, e ricevuta l'autorizzazione per fotografare le alunne dall'insegnante, fu immediatamente colpito dallo sguardo magnetico ed enigmatico di una delle ragazzine:\nNella classe si respirava un'atmosfera molto rilassata e informale. Dopo aver fotografato alcune alunne, McCurry si precipit\u00f2 sul soggetto che effettivamente lo interessava: \nLo scatto (per cui fu utilizzato un obiettivo manuale Nikkor 105mm f/2.5 su una Nikon FM2), uno degli esemplari pi\u00f9 elevati della poetica ritrattistica di McCurry (della quale si parla pi\u00f9 approfonditamente in \"Steve McCurry \u00a7 Stile\"), fu poi sviluppato al ritorno del fotografo a New York. In un primo momento la foto non piacque al redattore iconografico della National Geographic, che ne prefer\u00ec un'altra: in questa seconda foto a essere ritratta era sempre la medesima ragazzina, che in questo caso si copre tuttavia la parte inferiore del viso con lo scialle, restituendo una sensazione pi\u00f9 giocosa e meno turbante. Lo scatto originario, dunque, venne incluso nelle \u00abseconde scelte\u00bb, ovvero l'insieme di immagini non gradite dall\"'editor\" principale.\nBill Garrett, al tempo direttore della rivista, non era tuttavia dello stesso avviso: \u00abRammento chiaramente che la famosa foto della ragazza afgana di Steve si trovava tra le \"seconde scelte\". Non appena l'ho vista, ho capito che era formidabile\u00bb. Fu grazie al provvidenziale intervento di Garrett che l'immagine, inizialmente derubricata dalle candidate alla pubblicazione, fin\u00ec sulla copertina del \"National Geographic\" del giugno 1985, vol. 167, n. 6.\nAnalisi.\nSin da subito la \"Ragazza afgana\" conobbe uno sfolgorante successo:\nLa fotografia \u00e8 un primo piano di Sharbat Gula (il suo nome, tuttavia, lo si scoprir\u00e0 solo nel 2002), all'epoca appena dodicenne, incorniciata da una massa liscia di capelli bruni e ammantata in un logoro scialle rosso, strappato qua e l\u00e0. Assai significativo \u00e8 l'utilizzo dei colori nella fotografia, animata dal contrasto tra i toni accesi dello scialle e quelli freddi dello sfondo: questo raffinato dialogo cromatico - basato sul principio che i colori caldi avvicinano l'immagine, mentre quelli freddi la allontanano - esalta la silhouette della ragazzina e conferisce grande profondit\u00e0 e magnetismo ai volumi, che sembrano precipitarsi verso lo spettatore.\nA catturare l'attenzione dell'osservatore, in particolare, \u00e8 lo sguardo magnetico della ragazza e la sua espressione. Quegli occhi verde ghiaccio, spalancati e fissi verso l'osservatore, permettono la lettura di un vero e proprio caleidoscopio di emozioni: da una parte vi si avverte la rabbia di un popolo dilaniato dalla guerra, mentre dall'altra denota una grandissima forza, abnegazione e voglia di riscatto, oltre che una certa vulnerabilit\u00e0 e paura, dovuta forse allo sconcerto che prov\u00f2 quando venne fotografata. Lo stesso McCurry osserv\u00f2 che \u00abc'\u00e8 sempre stato un po' di mistero riguardo alle sue reali emozioni mentre la fotografavo; \u00e8 possibile leggere l'immagine in modi diversi\u00bb. Tale ambiguit\u00e0 rinnova nello spettatore il desiderio di tornare sulla figura pi\u00f9 e pi\u00f9 volte: \u00e8 cos\u00ec, allora, che l\u2019immagine sembra pulsare, come se fosse viva e respirasse. Non a caso, varie volte il ritratto \u00e8 stato definito \u00abuna moderna Gioconda\u00bb, in riferimento al capolavoro di Leonardo da Vinci.\nAlla ricerca della ragazza afgana.\nL'identit\u00e0 della ragazza \u00e8 rimasta sconosciuta per diciassette anni: ci\u00f2 \u00e8 dovuto al fatto che il governo afgano era molto ostile nei confronti dei \"media\" occidentali, complice anche l'attentato terroristico dell'11 settembre 2001 e l'invasione americana della regione. McCurry, tuttavia, non si lasci\u00f2 abbattere da queste difficolt\u00e0 e, dopo aver minuziosamente raccolto informazioni e stabilito contatti per vari mesi, si mise alla ricerca della misteriosa ragazza afgana.\nNel gennaio del 2002 giunse con una troupe della National Geographic nel campo profughi di Nasir Bagh, in procinto di essere demolito. Lieto di esservi arrivato appena in tempo, McCurry inizi\u00f2 a chiedere informazioni sulla ragazza, mostrandone la fotografia a vari anziani e abitanti del luogo. La ricerca, tuttavia, fu complicata dal fatto che varie donne, allettate dalla possibilit\u00e0 di qualche vantaggio economico, finsero di essere la ragazza. \u00c8 lo stesso McCurry a ricordarlo: \u00abTrovammo una donna che sembrava a tutti quella giusta. Ma io non ne ero convinto. Aveva gli occhi marrone scuro, mentre quelli della ragazza erano verdi. Poi mi sono ricordato di una piccola cicatrice sul naso dritto della \"Ragazza afgana\", visibile anche dalla fotografia. Il naso dell'altra era pi\u00f9 corto e piatto ed era privo di cicatrici\u00bb.\nQuando ormai tutto sembrava perduto - molti ipotizzavano persino che la ragazza fosse morta - McCurry riusc\u00ec a rintracciare suo fratello, Kashar Khan, che si mise in contatto con la sorella. La donna, ormai sposata e divenuta madre di 3 figlie: Robina nata nel 1989, Zahida nata nel 1999 e Alia nata nel 2001. Viveva in un'area particolarmente pericolosa dell'Afghanistan, interessata da intensi bombardamenti aerei, ma ciononostante si dichiar\u00f2 disposta a raggiungere McCurry. Quando il fotografo vide i suoi occhi verdi, comprese immediatamente che si trattava dell'agognata \u00abragazza afgana\u00bb: il suo nome era Sharbat Gula, che in lingua pashto significa \u00abragazza fiore d'acqua dolce\u00bb. Il loro colloquio, tuttavia, fu di breve durata:\nSharbat Gula, in ogni caso, acconsent\u00ec a farsi fotografare di nuovo, e le sue immagini furono riprodotte nel numero dell'aprile 2002 del \"National Geographic\", simbolicamente intitolato \u00abRitrovata\u00bb (\"Found\"). Mosso da un istintivo senso di amicizia, inoltre, McCurry riusc\u00ec a garantire a Sharbat un servizio medico adeguato, le don\u00f2 persino una macchina da cucire, in modo da offrire alla figlia la possibilit\u00e0 di un lavoro sicuro, e le diede i mezzi necessari per effettuare il pellegrinaggio a La Mecca, atavico sogno sempre bramato dalla donna. L'eco di Sharbat Gula, tuttavia, \u00e8 stata ancora pi\u00f9 vasta, e ha concorso all'istituzione dell'Afghan Children's Fund, ente che si occupa di garantire ai bambini afgani il diritto di andare a scuola e di ricevere un'istruzione. Sempre McCurry comment\u00f2:\nVicende successive.\nNel 2015 \u00e8 stata arrestata in Pakistan poich\u00e9 trovata in possesso di presunti documenti falsi, pratica frequente per molti persone residenti ma non in possesso di uno status legale. Contro questa decisione si era subito pubblicamente schierato lo stesso Steve McCurry. Grazie all'intervento del governo afghano, nel 2016 \u00e8 stata espulsa dal Pakistan e ha fatto ritorno in Afghanistan, dove le \u00e8 stata concessa in uso un'ampia tenuta per la famiglia e una pensione.\nIl 25 novembre 2021, a seguito del ritorno al potere dei talebani permesso dalla , Sharbat Gula ha chiesto aiuto per poter uscire dall'Afghanistan, ottenendolo nell'ambito del programma organizzato dal Governo italiano di accoglienza e integrazione dei cittadini afghani sfuggiti alle tragedie della guerra, potendo cos\u00ec giungere a Roma."}
{"id": "2760731", "revid": "76963", "url": "https://it.wikipedia.org/wiki?curid=2760731", "title": "Fabiana Garc\u00eda Lago", "text": "Ha frequentato per tre anni la Scuola di recitazione \"Cristina Rota\" a Madrid e la facolt\u00e0 di Lettere. Ha lavorato per otto anni con Agust\u00edn Alezzo. In Italia \u00e8 conosciuta per aver partecipato alla seconda stagione di \"Il mondo di Patty\", la telenovela argentina trasmessa in Italia su Disney Channel Italia.\nNel 2004 ha vinto il Premio Clar\u00edn come Attrice rivelazione dell'anno per \"Padre Coraje\"."}
{"id": "2760736", "revid": "1652635", "url": "https://it.wikipedia.org/wiki?curid=2760736", "title": "Acetato di nerile", "text": "L'acetato di nerile \u00e8 un monoterpene ed \u00e8 l'estere dell'acido acetico con il nerolo. \u00c8 il costituente presente in maggiore quantit\u00e0 nell'olio essenziale di elicriso. \nPu\u00f2 essere ottenuto o per distillazione frazionata di oli essenziali poco pregiati o facendo reagire il nerolo con acido acetico.\nTrova applicazione in profumeria ma a volte viene aggiunto a scopo fraudolento ad essenze pregiate, ad esempio di elicriso, per aumentarne il valore commerciale."}
{"id": "2760749", "revid": "628767", "url": "https://it.wikipedia.org/wiki?curid=2760749", "title": "Distretto di Bara", "text": " \nIl distretto di Bara \u00e8 uno dei 77 distretti del Nepal, in seguito alla riforma costituzionale del 2015 fa parte della provincia No. 2. \nIl capoluogo \u00e8 Kalaiya.\nGeograficamente il distretto appartiene alla zona pianeggiante del Terai.\nIl principale gruppo etnico presente nel distretto sono i Muslim.\nMunicipalit\u00e0.\nIl distretto \u00e8 suddiviso in sedici municipalit\u00e0, sette urbane e nove rurali:"}
{"id": "2760751", "revid": "29360702", "url": "https://it.wikipedia.org/wiki?curid=2760751", "title": "Coro Sat", "text": ""}
{"id": "2760752", "revid": "29360708", "url": "https://it.wikipedia.org/wiki?curid=2760752", "title": "Coro della sat", "text": ""}
{"id": "2760754", "revid": "574302", "url": "https://it.wikipedia.org/wiki?curid=2760754", "title": "Kenya ai Giochi olimpici", "text": "Il Kenya ha partecipato per la prima volta ai Giochi olimpici nel 1956.\nGli atleti kenioti hanno vinto 100 medaglie ai Giochi olimpici estivi, nessuna ai Giochi olimpici invernali.\nIl Comitato Olimpico Nazionale Keniota venne creato e riconosciuto dal CIO nel 1955."}
{"id": "2760763", "revid": "29360859", "url": "https://it.wikipedia.org/wiki?curid=2760763", "title": "Guerra Ispano Americana", "text": ""}
{"id": "2760766", "revid": "339392", "url": "https://it.wikipedia.org/wiki?curid=2760766", "title": "Stampa sensazionalista", "text": ""}
{"id": "2760768", "revid": "154893", "url": "https://it.wikipedia.org/wiki?curid=2760768", "title": "D. Don", "text": ""}
{"id": "2760769", "revid": "112850856", "url": "https://it.wikipedia.org/wiki?curid=2760769", "title": "Camporicco", "text": "Camporicco (\"Camporicch\" in dialetto milanese, : ) \u00e8 una localit\u00e0 di origini tardo-medievali sorta nei dintorni di Cassina de' Pecchi e oggi di fatto fusa con il resto del paese, di cui costituisce il settore sudoccidentale. La fusione del comune di Cassina de' Pecchi con quello di Camporicco avvenne con il dispaccio governativo del 17 gennaio 1841, mentre quello con Sant'Agata Martesana si verific\u00f2 con il decreto ministeriale del 9 giugno 1870.\nStoria.\nRegistrato agli atti del 1751 come comune autonomo in forma di villaggio rurale nel milanese, esso aveva 210 abitanti, mentre alla proclamazione del Regno d'Italia nel 1805 Camporicco risultava avere 172 residenti. Nel 1809 un regio decreto di Napoleone determin\u00f2 la soppressione dell'autonomia municipale per annessione a Cassina de' Pecchi, a sua volta poi aggregata a Cernusco nel 1811, ma il Comune di Camporicco fu poi ripristinato con il ritorno degli austriaci nel 1816. Furono per\u00f2 poi proprio i governanti viennesi a tornare sui loro passi, decretando nel 1841 la perpetua unione fra Camporicco e Cassina de' Pecchi.\nMonumenti e luoghi d'interesse.\nArchitetture religiose.\nChiesa parrocchiale di Santa Maria Nascente.\nL'originario oratorio campestre di Camporicco, costruito nel 1388, dipendeva allora, come Cassina de' Pecchi, dalla parrocchia di Cernusco sul Naviglio. Nel 1572 san Carlo Borromeo concesse l'indipendenza a Camporicco e nel 1605 il cardinale Federico Borromeo dichiar\u00f2 eretta a parrocchia quella chiesa, restaurata ed ampliata nel 1577.\nLa posa della prima pietra avvenne l'8 settembre 1388, come attesta la lapide tuttora conservata nel tempio, qualificata come cappella privata della nobile famiglia Corio, a cui erano correlati specifici legati di messa. In seguito sembra che i Corio non si siano interessati particolarmente a questa chiesa, mentre \u00e8 ben noto il pesante influsso che ebbero su di essa i Serbelloni tra XVIII-XIX sec.\nNativit\u00e0 di Maria rimase l'unica chiesa parrocchiale di Cassina de' Pecchi (fatta eccezione per S. Agata) fino al 1976, quando fu istituita la parrocchia S. Maria Ausiliatrice in via Cavour 6.\nL'edificio attuale, di stile neoclassico, \u00e8 stato realizzato nel 1815 e dispone di tre navate. Notevoli sono il battistero ligneo (XVII sec.), l'altare maggiore barocco (1766), il grande organo a canne ideato da Paolo Chiesa (1758-1837) e la tomba di G. B. Serbelloni (1781), ivi trasferita dal Castello Sforzesco di Milano. Contiguo alla chiesa \u00e8 l'oratorio con campi sportivi inaugurato nel 1991, punto di riferimento anche per tanti movimenti e sede del Centro Culturale Camporicco (1999). Tra i parroci del XX secolo si ricordano:\nToponimo.\nSvariate e diverse sono le ipotesi sull'origine del nome di Camporicco. Una tra le pi\u00f9 remote \u00e8 riportata nel volume \"Storia dei Comuni d'Italia\" del 1934 e dice: \"...pare che il nome del villaggio derivi da Campus Henrici, in base ad una carta dell'11 novembre 879, che contiene il testamento del grande arcivescovo Ansperto, nel quale questa localit\u00e0 viene appunto definita Campus Henrici...\"\nAltra versione \u00e8 quella che d\u00e0 il nome ai proprietari del fondo, in ci\u00f2 confortati dal parere autorevole di un erudito studioso di storia del Contado della Martesana, monsignor Luigi Ghezzi, che nel suo volume Cisnusculum del 1911 scrive in proposito \"...merita pure menzione il Campo dei Corii o dei Coiri, ora Camporicco, gi\u00e0 appartenente a Cernusco sia per parrocchia che per comune. Da Corium, voce latina, deriva questa antichissima e nobile famiglia e da tale famiglia viene il nome a Camporicco, Campus de Coyris o Coyricus\".\nMolto pi\u00f9 poetica che attendibile risulta l'attribuzione del nome di Camporicco fatta risalire dalla credenza popolare ad una ricca vena aurifera scoperta anticamente nei paraggi della Cascina Malpaga: \"Camporicco probabilmente venne cos\u00ec denominata per una vena d'oro scoperta nel territorio\". Con queste parole il parroco Carlo Maria Oggioni, nativo di Sant'Agata, iniziava, nei primi dell'Ottocento, una breve cronistoria della parrocchia.\nEgli si riferisce alla testimonianza del padre cappuccino Carlo Fedele Varisco, di Melzo, che avrebbe trovato tali notizie nel guardare la storia di Melzo e territorio adiacente, e fu padre Lepore, abate di Rho, che lo...\"assicur\u00f2 di aver egli stesso veduto uno scartozzo di sabbia d'oro con entro molte schegge della grandezza quasi di un quattrino, ritrovata nel fondo della Malpaga, che lo conservava il curato Bossi (1751 - 1764) nell'archivio parrocchiale, in occasione che fu qui per far le missioni\". Gli \u00e8 che quella vena d'oro non sarebbe bastata neppure ad arricchire gli stessi coltivatori del fondo, che perci\u00f2, disillusi, lo avrebbero denominato Malpaga."}
{"id": "2760773", "revid": "628767", "url": "https://it.wikipedia.org/wiki?curid=2760773", "title": "Distretto di Rautahat", "text": " \nIl distretto di Rautahat \u00e8 uno dei distretti del Nepal, in seguito alla riforma costituzionale del 2015 fa parte della provincia No. 1.\nIl capoluogo \u00e8 Gaur.\nGeograficamente il distretto appartiene alla zona pianeggiante del Terai.\nIl principale gruppo etnico presente nel distretto sono i Muslim.\nMunicipalit\u00e0.\nIl distretto \u00e8 suddiviso in diciotto distretti, sedici sono urbani e due sono rurali: "}
{"id": "2760774", "revid": "154893", "url": "https://it.wikipedia.org/wiki?curid=2760774", "title": "Ach.", "text": ""}
{"id": "2760775", "revid": "174925", "url": "https://it.wikipedia.org/wiki?curid=2760775", "title": "Batrace", "text": ""}
{"id": "2760779", "revid": "574302", "url": "https://it.wikipedia.org/wiki?curid=2760779", "title": "Lesotho ai Giochi olimpici", "text": "Il Lesotho ha partecipato per la prima volta ai Giochi olimpici nel 1972.\nGli atleti lesothiani non hanno mai vinto medaglie ai Giochi olimpici estivi, n\u00e9 hanno mai partecipato ai Giochi olimpici invernali.\nIl Comitato Olimpico Nazionale Lesothiano, creato nel 1971, venne riconosciuto dal CIO nel 1972."}
{"id": "2760780", "revid": "287204", "url": "https://it.wikipedia.org/wiki?curid=2760780", "title": "Chameza", "text": ""}
{"id": "2760789", "revid": "1494169", "url": "https://it.wikipedia.org/wiki?curid=2760789", "title": "Terza persona", "text": ""}
{"id": "2760790", "revid": "56620", "url": "https://it.wikipedia.org/wiki?curid=2760790", "title": "Albert Friscia", "text": "Biografia.\nNasce a New York, studia alla National Academy of Design di New York, al Black Mountain College con Josef Albers ed a Parigi con Andr\u00e9 Masson.\nDal 1950 in Italia si dedic\u00f2 alla sperimentazione ed all'arte cinetica."}
{"id": "2760796", "revid": "547034", "url": "https://it.wikipedia.org/wiki?curid=2760796", "title": "Adalberto Migliorati", "text": "Biografia.\n\"Adalberto Migliorati\", figlio del pittore Angelo Elladio Migliorati e di Ida Ramadoro, ha un fratello, pi\u00f9 giovane, Viero, anch'egli pittore. La famiglia \u00e8 originaria di Perugia, citt\u00e0 nella quale far\u00e0 ritorno negli anni 1910-1912. Dal 1914 Adalberto si iscrive all'Accademia di Belle Arti di Perugia: vi frequenta i corsi di ornato, prospettiva, architettura e pittura, e vince il primo premio in quest'ultima disciplina nell'anno 1919. Un anno dopo, partecipa alla Prima Mostra Umbra d'Arte Moderna e nel 1921 si diploma all'Accademia; contemporaneamente partecipa alla Prima Biennale Romana con un dipinto dal titolo \"Campane\". Negli anni successivi (1922-1923) lavora a Gubbio, presso la fabbrica Mastro Giorgio, con Antonino Traverso, suo compagno di studi all'Accademia di Perugia. Tra le varie occupazioni, Adalberto \u00e8 attivo anche per la realizzazione di manifesti pubblicitari, tra gli altri il Manifesto per il Sindacato Costruttori edili. Partecipa inoltre, nel 1923, alla prima Mostra del Fascio artistico di Perugia.\nBen presto riceve commissioni di rilievo: nel 1924 la decorazione della casa Mazzi a Perugia, e ad Assisi, la decorazione dell'ufficio delle Poste e Telegrafi e del palazzo del Capitano del Popolo. L'anno successivo \u00e8 la volta di un negozio di stoffe a Todi e della chiesa di San Sebastiano a Coldirodi, presso Imperia, chiamatovi da padre Giovanni Semeria. Rientrato a Perugia, decora il teatro Turreno ed espone alla Mostra del Sindacato Artistico. Nel 1927 riceve l'incarico di decorare l'interno di Villa Lemmi a Montegabbione (1927), poi i due fratelli Migliorati passano l'estate a San Remo assieme a don Angelo Rescalli, pittore e sacerdote, che apre loro il suo studio, e stringe con i pittori perugini una forte amicizia. Infine Adalberto e Viero si trasferiscono a Milano.\nInizia con l'approdo milanese una nuova fase nella vita dei due fratelli. Entrati nell'orbita della rivista \"L'Eroica\" di Ettore Cozzani, riceveranno dall'intellettuale spezzino notevoli favori in termini di notoriet\u00e0 e di rapporti, ed una adeguata cassa di risonanza alle loro opere sulla rivista. Tra il 1928 ed il 1931 Adalberto realizza per Arnaldo Fontana-Roux quattro tele per il palazzo Fontana-Roux a Milano, ed i decori per la nuova sede degli uffici della Montecatini (con Ciro Cancelli e Viero). Grazie alla mediazione di Cozzani disegna l'agenda della Rinascente per il 1930. Disegna inoltre il Diploma per l'Esposizione Internazionale di Fonderia di Milano. Nello stesso anno 1930, \u00e8 ancora Cozzani ad offrire al pittore una notevole occasione di lavoro, ponendolo in rapporti con l'industriale tessile Lorenzo Valerio Bona, nel cui palazzo Provana del Sabbione di Carignano, presso Torino, in due anni ed aiutato dal fratello, decora alcune stanze, compreso lo studio privato dell'imprenditore, con soggetti religiosi alternati a storie del mito dei Nibelunghi. Molto probabilmente in tale occasione Adalberto fornisce anche i disegni per le porte intagliate dello studio, raffiguranti Il ciclo della Lana. I dipinti, espressione nei soggetti wagneriani delle predilezioni musicali e in generale delle inclinazioni culturali del committente, hanno un tono neoquattrocentesco, del resto comune all'attivit\u00e0 di Adalberto, particolarmente riconoscibile nello \"Sposalizio della Vergine\", ispirato al Perugino, ma nel quale sono raffigurati anche i rappresentanti della famiglia Bona. Poco dopo la loro realizzazione, i dipinti vengono pubblicati e descritti da Cozzani in un apposito articolo illustrato sull\u2019\"Eroica\". In un momento cronologicamente parallelo il pittore decora anche il foyer dell'Hotel Bernini di Roma, con un dipinto murale dal titolo \"La celebrazione del carme di Gian Lorenzo Bernini e dell'Urbe\".\nNel 1934 trasferisce l'abitazione a Roma. Nel frattempo, a Perugia, realizza le decorazioni di due ambienti per la villa Guardabassi. Ormai a ridosso della Seconda guerra mondiale, negli anni 1939-1940, il pittore ritorna a Torino, per lavorare ad una villa sulla collina torinese degli stessi Bona (villa Primosole), con un ciclo di dipinti dedicato alle \"Leggende Alpine\". Negli anni della guerra si dedica per necessit\u00e0 all'attivit\u00e0 disegnativa: realizza con il fratello le xilografie per \"Tersite\" di Vittorio Locchi, illustra \"Il Romanzo di Michelangelo\" di Luigi Ugolini, il \"Publio Valerio in Gallia con Giulio Cesare\" di Daria Banfi Malaguzzi, e scrive con Silvio Gabrielli il libro per le scuole medie \"Il disegno nel lavoro e nell'arte\". Nel 1943 lo coglie la notizia della morte, nei bombardamenti di Milano, del fratello Viero. Dopo la parentesi bellica, Adalberto riprende a fatica l'attivit\u00e0, documentata a partire dal 1946 per lavori a Mantignana, per l'esposizione di opere alla Mostra Sociale della Galleria Nuova di Perugia e, negli anni 1948-1951, per i dipinti murari della chiesa di San Filastrio a Ludriano (Brescia)(\"La Passione di Cristo\", \"La Gloria di Nostro Signore Ges\u00f9 Cristo\").\nRipreso il domicilio a Perugia, dove apre studio nel 1951, ritorna ben presto in Liguria, a Millesimo (Savona), dove conclude le pitture dell'interno del santuario del Deserto, un ciclo avviato dal fratello Viero e non portato a termine per la sua morte. Dopo un ultimo periodo dedicato a pitture di storia, l'artista muore nel 1953.\nLa Fondazione Accademia di Belle Arti Pietro Vannucci di Perugia conserva alcune sue opere donate dal fratello Aldo e dalla figlia di Aldo, Renata. Altri dipinti sono in collezioni private di Perugia."}
{"id": "2760801", "revid": "1543377", "url": "https://it.wikipedia.org/wiki?curid=2760801", "title": "National Guard of the United States", "text": "La National Guard of the United States (abbreviato in NG, in italiano Guardia Nazionale degli Stati Uniti d'America) \u00e8 una forza militare di riservisti \ndi ciascuno stato federato e dei territori di Guam, Isole Vergini, Porto Rico e Distretto di Columbia, per un totale di 54 organizzazioni separate. \u00c8 composta di membri della \"National Guard militia\" degli Stati Uniti d'America o di unit\u00e0 militari che l'ordinamento federale USA riconosce in servizio attivo o inattivo per la nazione.\n\u00c8 una forza militare facente parte delle forze armate USA nonch\u00e9 collegata allo US Army e alla United States Air Force e di conseguenza \u00e8 strutturata in due sotto-componenti: l'\"Army National Guard of the United States\" per l'esercito (US Army) e l'\"Air National Guard of the United States\" per la branca aeronautica USAF. \u00c8 amministrata dal \"National Guard Bureau\", che \u00e8 un organo derivante dalla cooperazione di pi\u00f9 amministrazioni sotto il coordinamento del Dipartimento della difesa. \nLa Guardia Nazionale \u00e8 organizzata in unit\u00e0 di stanza in ciascuno dei 50 stati, tre territori e Distretto di Columbia, e opera sotto il rispettivo governatore, che esercita il controllo attraverso gli aiutanti di stato generali. La Guardia Nazionale pu\u00f2 essere chiamata a svolgere un incarico attivo dai governatori per rispondere alle emergenze di protezione civile.\nLe origini del corpo sarebbero da rintracciare dal nucleo delle milizie formatesi nelle tredici colonie dell'impero britannico.\nStoria.\nXVII secolo.\nLe origini del corpo risalirebbero al XVII secolo poich\u00e9 alcuni reparti avrebbero ereditato le tradizioni di unit\u00e0 che gi\u00e0 esistevano ai tempi della colonia di Massachusetts Bay (1630 - 1691); infatti il 13 dicembre 1636 la General Court of the Massachusetts Bay Colony aveva ordinato che alcune disperse compagnie di \"militia\" della colonia fossero organizzate in reggimenti (denominati \"Nord\", \"Sud\" ed \"Est\") con l'intento di migliorare l'affidabilit\u00e0 delle \"militias\" per il governo coloniale, l'efficacia e la capacit\u00e0 di reazione nei conflitti coi nativi americani della trib\u00f9 dei pequots.\nPer effetto di questo atto, i maschi razza caucasica tra i 16 e i 60 anni erano obbligati a possedere armi e a concorrere alla difesa delle loro comunit\u00e0 partecipando a pattugliamenti notturni e addestramenti settimanali.\nXIX secolo.\nIn occasione della visita del marchese Gilbert du Motier de La Fayette negli Stati Uniti, avvenuta nel 1824-25, il 2\u00ba battaglione dell'11th New York Artillery present\u00f2 gli onori militari in segno di benvenuto al generale francese. Per l'occasione l'unit\u00e0 decise di adottare il titolo di \"National Guard,\" in omaggio alla \"Garde Nationale de Paris\" di cui era stato nominato capo lo stesso Lafayette il 15 luglio 1789. Il battaglione, che poi diverr\u00e0 7\u00ba reggimento, occupava una posizione di primo piano nella linea di marcia in occasione del passaggio finale di Lafayette per New York sulla via del ritorno in Francia.\nMentre prendeva nota dei reparti che gli erano noti dai vecchi tempi del suo comando, Lafayette balz\u00f2 a terra dalla carrozza, pass\u00f2 tra i ranghi, abbracciando ogni ufficiale al suo passaggio. \"National Guard\" sarebbe divenuto il nome della \"militia\" statunitense.\nNell'800 l'esercito regolare era esiguo, e la \"militia\" forn\u00ec quindi il grosso delle truppe durante la Guerra messicano-statunitense, l'inizio della guerra di secessione americana e la guerra ispano-americana.\nXX secolo.\nDalla costituzione formale alla seconda guerra mondiale.\nIl \"Militia Act of 1903\" diede la possibilit\u00e0 ai vari stati federati di istituire proprie milizie statali per particolari necessit\u00e0 e organizz\u00f2 le varie \"militias\" Nel 1903, parte di queste vennero ridenominate \"National Guard\", e organizzate come una forza di riserva militare per l'esercito. Queste truppe durante la prima guerra mondiale costituirono il 40% delle divisioni combattenti in Francia. La nascita ufficiale per\u00f2 avvenne solo nel 1916, con l'emanazione del \"National Defense Act of 1916\".\nCos\u00ec circa met\u00e0 delle forze combattenti USA e circa un terzo di quelle di supporto erano costituite di reparti della NG. Durante la seconda guerra mondiale la NG mise in campo 19 divisioni. Centoquarantamila \"guardsmen\" furono mobilitati durante la Guerra di Corea, mentre la Air National Guard, parte integrante della United States Air Force, fu istituita nel 1947. Dopo la conclusione del conflitto fu impegnata in tutti i maggiori teatri bellici che videro l'impegno diretto degli USA; pi\u00f9 di 63 000 uomini furono impegnati nella guerra del Golfo e nelle operazioni di \"peacekeeping\" USA in Somalia, Haiti, Arabia Saudita, Kuwait, Bosnia, e Kosovo e inoltre in occasione di disastri nazionali, scioperi, scontri di piazza e per garantire la sicurezza dei Giochi olimpici quando si sono svolti negli Stati Uniti. In quest'epoca la NG consiste di 27 divisioni; 25 di fanteria e due corazzate, oltre ad aliquote di reparti minori.\nAnni sessanta e settanta.\nLa NG dello Stato di New York fu chiamata dal governatore Nelson Rockefeller per spegnere gli scontri razziali di Rochester del 1964 nel luglio del medesimo anno, il primo impiego del genere per la NG in una citt\u00e0 degli Stati Uniti settentrionali. La NG della California fu mobilitata dal suo governatore Edmund Gerald \"Pat\" Brown, Sr. durante gli scontri di Watts nell'agosto del 1965 per assicurare la sicurezza e concorrere al ripristino dell'ordine.\nPochi anni dopo, furono inviati elementi dell'Ohio Army National Guard alla Kent State University dal governatore dello Stato, James Allen Rhodes, per soffocare le proteste contro la Guerra del Vietnam che vi erano sorte e che culminarono tragicamente nella sparatoria della Kent State (4 maggio 1970), con un bilancio di quattro morti e nove feriti.\nIl secondo battaglione del 138th Field Artillery (Kentucky National Guard) fu comandato di servizio in Vietnam alla fine del 1968. Il suo compito era appoggiare la 101st Airborne Division delle forze regolari. La Batteria C di quel battaglione sub\u00ec nove morti e 32 feriti quando le truppe dell'esercito nord-vietnamita espugnarono la Fire Base Tomahawk (19 giugno 1969).\nNel 1969, il governatore della California Ronald Reagan \u2014 che aveva dichiarato in campagna elettorale che avrebbe \"sistemato la confusione\" a Berkeley (gli studenti avevano infatti occupato un edificio, proclamando l'istituzione del \"People's Park)\" e che poche settimane dopo il suo insediamento fece licenziare il preside Clark Kerr, colpevole di non aver avuto la mano pesante con il Free Speech Movement\u2014 chiam\u00f2 le truppe della Guardia Nazionale degli Stati Uniti. L'Universit\u00e0 alla fine si arrese alle richieste degli studenti, ma non prima che una dozzina di persone fossero ferite, un poliziotto accoltellato, e uno studente ucciso.\nAnni novanta.\nIn conseguenza del \"Bottom Up Review\" e dei tagli alle forze armate concomitanti alla fine della guerra fredda, la forza di manovra della NG fu ridotta ad otto divisioni (da dieci; la 26th Infantry Division e la 50th Armored Division furono consolidate negli Stati del nord-est) e quindici \"brigate potenziate\", che si supponevano pronte per l'impiego in combattimento, aumentando la forza attiva in 90 giorni.\nDurante la rivolta di Los Angeles del 1992, quando alcuni settori centro-meridionali della citt\u00e0 piombarono nel caos, sovrastando ampiamente la capacit\u00e0 di controllo del \"Los Angeles Police Department\", la NG della California fu mobilitata per concorrere al ristabilimento dell'ordine. Nella circostanza, vengono ascritti a quella NG cinque episodi di sparatorie contro supposti trasgressori del coprifuoco.\nXXI secolo.\nL'impegno di inizio secolo e la riorganizzazione del 2007.\nLe unit\u00e0 NG giocarono un ruolo determinante nel fornire sicurezza e nell'assistere le azioni di soccorso dopo l'uragano Katrina, nel settembre 2005. I membri e i riservisti coprirono una quota di personale combattente di prima linea maggiore che in ogni altro periodo della storia americana (circa il 43% in Iraq ed il 55% in Afghanistan). Stando ad una statistica dell'\"U.S. Defense Department\" c'erano 183\u00a0366 tra riservisti e personale in servizio attivo in tutta la nazione, da cui dipendevano economicamente circa 300\u00a0000 familiari.\nNel gennaio e febbraio 2007, furono attivati membri della NG da 8 stati per aiutare a sgombrare la neve, lanciare fieno per il bestiame affamato, consegnare cibo e generi di prima necessit\u00e0 per le persone che si erano rifugiate nelle case e non potevano allontanarsene, favorire il controllo del traffico ed assistere i conducenti bloccati in occasione di tormente che avevano scaricato metri di neve sul paese.\nNello stesso anno l'\"Army National Guard\" intraprese una riorganizzazione in 28 \"brigade combat teams\" e 78 brigate di supporto nel quadro dell'\"Army's transformation plan\u201c.\nA riorganizzazione completata, le brigate si ritrovarono con 3-4000 soldati, laddove la precedente organizzazione dell'esercito era principalmente strutturata su grandi divisioni, soprattutto meccanizzate, da circa 15\u00a0000 soldati ciascuna.\nL'intervento ad Haiti nel 2010.\nLa NG fu impegnata, assieme ad altre forze armate statunitensi, nelle operazioni di stabilizzazione / assistenza umanitaria conseguenti al terremoto di Haiti del 2010. In particolare, quanto meno la New York Air National Guard, la West Virginia Air National Guard (167th Airlift Wing) e la Ohio Air National Guard (179th Airlift Wing) intervennero per realizzare il ponte aereo che in un tempo ragionevolmente breve scaric\u00f2 sull'isola un assai rilevante numero di persone e materiali.\nOrganizzazione.\nIl National Guard Bureau, indica le direttive ed il fabbisogno finanziario per l'addestramento delle unit\u00e0 di Army National Guard ed Air National Guard di ciascuno Stato, nonch\u00e9 l'allocazione dei fondi federali ad \"Army National Guard of the United States\" ed \"Air National Guard of the United States\".\nE' coordinato dal capo del \"National Guard Bureau\", l'ufficiale di grado pi\u00f9 alto della Guardia Nazionale.\nLe unit\u00e0 dell'Army National Guard sono addestrate ed equipaggiate come parti dello US Army. Anche le unit\u00e0 aeree erano assimilate all'esercito fino all'entrata in vigore del National Defense Act of 1947. Le unit\u00e0 dell'Air National Guard sono addestrate ed equipaggiate come parti dell'USAF. Da entrambi ci si aspetta che aderiscano ai medesimi standard morali e fisici dei loro equivalenti federali \"a tempo pieno\". Si usano i medesimi gradi e distintivi, e i \"National Guardsmen\" possono ricevere tutte le onorificenze militari statunitensi. La NG conferisce anche una serie di \"state awards\" (premi locali) per benemerenze nel servizio reso nello Stato di appartenenza del milite NG. La NG dispone anche di due gruppi di forze speciali, il 19\u00b0 e il 20\u00b0 Special Forces Group (SFG). Dispone inoltre della base militare di Camp Butner, gestita dalla GN del Carolina del Nord.\nTradizionalmente, la maggior parte del personale NG presta servizio \"un weekend al mese, due settimane l'anno\" (l'espressione \u00e8 anche, o soprattutto, uno slogan propagandistico), bench\u00e9 gli effettivi di reparti altamente operativi o impegnati gravosamente siano attivati assai pi\u00f9 spesso. Ne sono tipici esempi: piloti, navigatori ed equipaggio in assegnazioni di volo attive, principalmente nell'Air NG, ed in minor misura nell'Army NG. Un numero significativo fa servizio praticamente a tempo pieno in ruoli quali Active Guard and Reserve (AGR) o Air Reserve Technician o Army Reserve Technician (ART).\nLa National Guard \u00e8 ripartita secondo un'organizzazione territoriale, in unit\u00e0 stanziate in ciascuno dei 50 stati americani e nei territori diversi dagli stati che fanno sempre parte degli USA, e opera sotto le direttive dei rispettivi governatori e \"adjutant generals\". Quelle autorit\u00e0 possono richiedere l'intervento della National Guard anche in caso di calamit\u00e0 quali uragani, inondazioni e terremoti.\n\u00c8 composta da circa 450.000 riservisti (130.000 la componente aerea con circa un migliaio di velivoli) e la pi\u00f9 numerosa \u00e8 la Texas National Guard con circa 20.000 uomini.\nCompetenze e funzioni.\nAi sensi del Titolo 10 e del Titolo 32 dello United States Code, la National Guard di ciascuno Stato federato svolge un ruolo di difesa di prima linea per gli USA.\nAi sensi del titolo 10 dello United States Code:\n(a) La militia degli Stati Uniti consiste di tutti i maschi fisicamente idonei che abbiano compiuto i 16 anni e, eccetto quanto enunciato nella sezione 312 del titolo 32, che non abbiano compiuto 45 anni che sono, o abbiano fatto dichiarazione dell'intenzione di diventare, cittadini degli Stati Uniti e femmine cittadine degli Stati Uniti che sono membri della National Guard.\n(b) Le classi della militia sono\u2014\nPrevio consenso del governatore di uno stato federato degli Stati Uniti d'America, membri o reparti della National Guard \"locale\" (del singolo stato federato) possono essere assegnati o schierati come membri/reparti delle forze armate riconosciute a livello federale in servizio attivo o inattivo. Da tale riconoscimento scaturisce l'inclusione nella National Guard federale. Sempre con il consenso del relativo governatore, la National Guard di ciascuno Stato pu\u00f2 essere impiegata in servizio federale per respingere un'invasione o reprimere rivolte. Pu\u00f2 svolgere servizio di federale se gli USA o parte di loro vengono invasi o sono in pericolo di invasione per opera di una nazione straniera, o se sia in corso una ribellione contro il governo federale \u2014 o ve ne sia il pericolo. Per\u00f2, a differenza di \"US Army\" ed altre forze armate, la National Guard (finch\u00e9 opera con lo status di forza del singolo Stato federato) non pu\u00f2 lasciare il suolo americano.\nLa National Guard pu\u00f2 essere mobilitata solo se il Presidente non \u00e8 in grado di mettere in esecuzione le leggi statunitensi con l'assistenza delle forze regolari. Abbiamo accennato a grandi linee a quella che \u00e8 la disciplina legale del servizio della National Guard, con le distinzioni tra National Guard in servizio \"state\" (singolo Stato federato) ed National Guard in servizio \"federal;\" tuttavia, sul piano della vita quotidiana, le due possibili anime della NG coesistono in modo cos\u00ec sovrapposto che normalmente si usa l'espressione \"National Guard\" senza troppo sottilizzare sulle due accezioni della locuzione.\nLe unit\u00e0 della NG possono essere mobilitate per il servizio attivo, durante il tempo di guerra o di emergenza nazionale dichiarato dal Congresso, dal Presidente o dal Segretario della Difesa per integrare le forze armate regolari. Possono anche essere poste in servizio attivo nei loro rispettivi stati previa dichiarazione dello stato di emergenza per opera del governatore dello Stato o territorio a cui appartengono; per quanto riguarda il Distretto di Columbia, \u00e8 compito del \"Commanding General.\" A differenza dei membri dell'\"Army Reserve\", i componenti della NG non possono essere richiamati individualmente, tranne che nella forma dei trasferimenti volontari e \"Temporary Duty Assignments\" (TDY) (con espressione latina detti anche \"per diem\", ossia \"a giornata\").\nIl periodo di mobilitazione.\nPrima degli attentati dell'11 settembre 2001, la politica generale della NG in fatto di mobilitazione era che ai \"guardsmen\" fosse richiesto di servire per non pi\u00f9 di un anno cumulativo di incarico attivo (ulteriormente limitato a sei mesi se all'estero) nell'arco di cinque anni di addestramento regolare. A causa delle gravose richieste che hanno interessato le unit\u00e0 in servizio attivo dopo gli attacchi in questione, il potenziale periodo di mobilitazione \u00e8 stato elevato a 18 mesi (non pi\u00f9 di un anno per il servizio all'estero). Ulteriori esigenze operative sono derivate alla guerra d'Iraq, tanto che il periodo di reale mobilitazione di un \"guardsman\" \u00e8 stato elevato a 24 mesi.\nIn seguito alla riorganizzazione 2007, il Segretario di Stato alla Difesa Robert Gates nel primo trimestre di quell'anno annunci\u00f2 cambiamenti nella politica d'impiego della NG orientati a produrre dispiegamenti pi\u00f9 brevi e pi\u00f9 prevedibili per le truppe della NG (un anno di servizio al massimo ogni cinque anni per ciascun membro della NG; i periodi d'impiego non devono superare l'anno). Prima di questa data, le truppe NG dispiegate per un servizio standard di un anno in Iraq o Afganistan avrebbero servito per 18 mesi o pi\u00f9, compreso il periodo di addestramento ed i trasferimenti. Durante il periodo transitorio, tra le truppe in procinto d'impiego o attualmente impiegate, alcune avrebbero sostenuto richiami pi\u00f9 frequenti rispetto al termine \"di rispetto\" dei cinque anni di cui abbiamo parlato. \"Il ciclo uno-ogni-cinque-anni non comprende le attivazioni per emergenze del [singolo] stato\u201c.\nIl modo di dire \"un weekend al mese, due settimane l'anno\" ha avuto il culmine di rilevanza in seguito alla guerra d'Iraq, quando circa il 28% delle forze USA in Iraq e Afghanistan alla fine del 2007 era rappresentato da personale mobilitato della National Guard ed altre componenti della riserva militare.\nAspetti di diritto pubblico.\nIl fondamento costituzionale.\nLa NG \u00e8 prevista dalla Costituzione degli Stati Uniti. In origine, la Costituzione limitava il dispiegamento di \"militias\" dei vari stati: senza l'approvazione del Congresso, gli stati non possono \"tenere Truppe, o Navi da Guerra in tempo di Pace,\u2026 o entrare in Guerra, a meno che effettivamente invasi, o in Pericolo tanto imminente che non ammetter\u00e0 ritardo.\" (Articolo I, Sezione 10; Clausola 3) Il Congresso, comunque, aveva il dovere di proteggere gli Stati da invasioni e violenze interne (Articolo IV, Sezione 4).\nNon esiste tuttavia una \"Naval National Guard\" a causa di una restrizione costituzionale alla possibilit\u00e0 degli Stati di possedere navi da guerra in tempo di pace, sebbene Alaska, California, New Jersey, New York, Carolina del Sud, Texas e Ohio abbiano incorporato unit\u00e0 di \u201cNaval Militia\u201c, e la United States Coast Guard abbia prerogative militari in tempo di guerra.\nLe \"militias\" degli stati non sono interamente indipendenti, tuttavia, poich\u00e9 possono essere \"federalizzate\". Secondo l'Articolo I, Sezione 8; Clausola 15, al Congresso degli Stati Uniti \u00e8 concesso il potere di approvare leggi per \"richiamare la Militia per far rispettare le Leggi dell'Unione, sopprimere Insurrezioni e respingere Invasioni.\"\nIl Congresso pu\u00f2 stanziare fondi a sostegno delle militias degli stati (clausola 12) e pu\u00f2:\nIl presidente degli Stati Uniti \u00e8 il comandante in capo delle militias degli stati \"quando chiamate in reale Servizio degli Stati Uniti\". (Articolo II, Sezione 2).\nNormativa federale.\nIl Congresso ha emanato svariate leggi che in tema di NG.\nPresidenti che hanno prestato servizio nella NG.\nIl servizio nella \"militia\" era (ed \u00e8 tuttora) una caratteristica comune nella biografia dei presidenti USA. Diciotto presidenti USA su 44 hanno servito nelle \"militias\" coloniali o degli stati, e due hanno servito nella NG (ovviamente) dopo la sua fondazione (1903). Per l'esattezza, tre sono stati membri delle \"militias\" coloniali (George Washington, Thomas Jefferson e James Madison), 15 nelle \"militias\" degli stati, uno nell'Army NG (Harry S. Truman) ed uno (George W. Bush) nell'Air NG."}
{"id": "2760804", "revid": "339392", "url": "https://it.wikipedia.org/wiki?curid=2760804", "title": "Guardia Nazionale degli Stati Uniti d'America", "text": ""}
{"id": "2760807", "revid": "1573940", "url": "https://it.wikipedia.org/wiki?curid=2760807", "title": "Urogymnus asperrimus", "text": "La pastinaca porcospino (Urogymnus asperrimus ) \u00e8 un pesce della famiglia Dasyatidae.\nDistribuzione e habitat.\nLa specie \u00e8 distribuita nelle acque tropicali dell'Oceano Atlantico orientale e dell'Indo-Pacifico, dal Sudafrica e il Madagascar alla Penisola Arabica e il subcontinente Indiano, Filippine, Indonesia, Nuova Guinea, Australia e Figi. L'habitat \u00e8 rappresentato dai fondali sabbiosi e dalle barriere coralline.\nDescrizione.\nGli esemplari adulti possono raggiungere i 2.2 metri di lunghezza ed oltre un metro di larghezza. \u00c8 caratterizzata da un corpo tipicamente ovale, molto spesso e arrotondato. Gli occhi, piccoli e sporgenti, sono seguiti da evidenti spiracoli. La bocca \u00e8 situata in posizione ventrale e contiene circa 48 file di denti per ogni mandibola. La coda \u00e8 molto fina e, contrariamente alle altre pastinache, non \u00e8 dotata di aculeo velenifero. Caratteristici di questa specie sono i numerosi tubercoli spinosi situati sulla superficie dorsale (da qui il nome comune razza porcospino). Il dorso \u00e8 di colore grigio chiaro, mentre il ventre \u00e8 bianco.\nTassonomia.\nLa pastinaca porcospino venne originariamente descritta come \"Raja asperrima\" dai naturalisti tedeschi Marcus Elieser Bloch e Johann Gottlob Schneider nel \"Systema Ichthyologiae\" del 1801. Nel 1837, Johannes Peter M\u00fcller e Friedrich Gustav Jakob Henle la spostarono nel genere \"Urogymnus\". Il nome specifico \"asperrimus\" deriva dal latino e significa \"ruvidissimo\"."}
{"id": "2760812", "revid": "339392", "url": "https://it.wikipedia.org/wiki?curid=2760812", "title": "Guardia Nazionale degli Stati Uniti", "text": ""}
{"id": "2760814", "revid": "212348", "url": "https://it.wikipedia.org/wiki?curid=2760814", "title": "Albania ai Giochi olimpici", "text": "L'Albania ha partecipato ai Giochi olimpici estivi una prima volta nel 1972 e poi ad ogni edizione dal 1992. \nLa sua prima partecipazione ai Giochi olimpici invernali \u00e8 stata nel 2006. I suoi atleti non hanno mai vinto medaglie.\nIl Comitato Olimpico Nazionale Albanese, fondato nel 1958, venne riconosciuto dal CIO l'anno successivo."}
{"id": "2760815", "revid": "250563", "url": "https://it.wikipedia.org/wiki?curid=2760815", "title": "Piquet Sports", "text": ""}
{"id": "2760822", "revid": "33277", "url": "https://it.wikipedia.org/wiki?curid=2760822", "title": "Universit\u00e0 di Duke", "text": ""}
{"id": "2760825", "revid": "986213", "url": "https://it.wikipedia.org/wiki?curid=2760825", "title": "Enrico XXIV di Reuss-K\u00f6stritz", "text": "Biografia.\nEnrico XXIV nacque a Trzebiech\u00f3w, nella Marca di Brandeburgo, figlio del principe Enrico IV di Reuss-K\u00f6stritz e di Luisa di Reuss-Greiz, e come tale fu un membro della Casata di Reuss-K\u00f6stritz, linea minore della nobile famiglia tedesca dei Principi Reuss. Egli trascorse la sua giovent\u00f9 a Vienna, dove fu influenzato grandemente dall'atmosfera artistica della casa dei genitori. Egli ricevette le prime lezioni di musica, di pianoforte, di organo e di contrappunto dal padre, Enrico IV (1821-1894), egli stesso un dilettante e studente di composizione di Carl Gottlieb Rei\u00dfiger.\nEnrico ricevette una formazione musicale formale a Dresda e prosegu\u00ec i suoi studi all'universit\u00e0, prima a Bonn e poi a Lipsia, dove divenne allievo di Wilhelm Rust; nonostante il suo evidente talento per la musica, egli scelse comunque di prendere una laurea in giurisprudenza. Dopo essersi laureato nel 1883, egli si dedic\u00f2 pressoch\u00e9 esclusivamente ai suoi interessi musicali; nel 1881 inizi\u00f2 a studiare composizione con Heinrich von Herzogenberg, con il quale stabil\u00ec anche un rapporto di amicizia. Attraverso Herzogenberg egli arriv\u00f2 a conoscere Johannes Brahms, che ammirava molto. Bench\u00e9 Enrico XXIV non ricevette mai un'educazione formale da Brahms, ebbe da lui numerosi utili consigli, che \u00abgli insegnarono pi\u00f9 cose in dieci minuti, di quanto non fosse riuscito a fare Herzogenberg in molti mesi\u00bb.\nIl 27 maggio 1884 Enrico XXIV spos\u00f2 la cugina, principessa Elisabetta Reuss di K\u00f6stritz (1860\u20131931), dalla quale ebbe cinque figli:\nEnrico mor\u00ec due mesi dopo aver compiuto cinquantacinque anni, a Ernstbrunn, nella Bassa Austria, dal 1828 sede del suo Casato.\nStile musicale.\nLo stile musicale di Enrico XXIV fu fortemente influenzato da Brahms, bench\u00e9 si differenzi da questo per essere pi\u00f9 leggero nel tono e quindi ricorda maggiormente lo stile del suo maestro, Heinrich von Herzogenberg. Si pu\u00f2 inoltre riconoscere una prossimit\u00e0 stilistica ad Anton\u00edn Dvo\u0159\u00e1k. Le composizioni di Enrico XXIV dimostrano la sua capacit\u00e0 di padroneggiare le forme e le tecniche musicali, soprattutto per quanto riguarda la voce principale nei contrappunti. Come per Brahms, Dvo\u0159\u00e1k e Herzogenberg, la musica da camera fu il genere in cui fu pi\u00f9 creativo, nonostante compose in vari generi. Tra le sue creazioni sono degne di nota le sue sei sinfonie.\nDurante la sua vita, le composizioni di Enrico XXIV ebbero buona reputazione anche nei circoli accademici; Max Reger fu uno dei suoi ammiratori. Persino negli anni successivi alla sua morte, le sue composizioni furono caldamente raccomandate da numerose autorit\u00e0 musicali, come fece, ad esempio, il musicologo Wilhelm Altmann nel terzo volume del suo \"Manuale per Quattro Suonatori di Archi\" pubblicato nel 1929; egli scrisse a proposito del \"Sestetto per Archi n. 2\" in Si minore: \u00ab\u00e8 un lavoro con un valore artistico vicino a quello dei due sestetti di Brahms. Ogni estimatore della musica da camera dovrebbe conoscerlo\u00bb. A partire dal 1930 la conoscenza di Enrico XXIV e dei suoi lavori \u00e8 andata per\u00f2 scemando."}
{"id": "2760835", "revid": "729019", "url": "https://it.wikipedia.org/wiki?curid=2760835", "title": "Adam Johann von Krusenstern", "text": "Nacque a Hagudi, presso Rapla, in Estonia, da una famiglia aristocratica baltica d'origine svedese e discendente della nobile famiglia dei von Krusentjern.\nNel 1787 divenne ufficiale nella Marina Imperiale Russa e serv\u00ec contro l'impero svedese; successivamente visit\u00f2 l'America, l'India e la Cina tra il 1793 e il 1799.\nNel 1802 propose allo zar Alessandro I un progetto di circunavigazione russa del globo, e sotto il patrocinio dello stesso zar e del barone Nikolay Petrovich Rezanov, finanzi\u00f2 una spedizione composta da due navi, la \"Nade\u017eda\" (gi\u00e0 \"Hope\" e poi HMS \"Leander\"), comandata da von Krusenstern stesso e da un giovane ufficiale, Otto von Kotzembue, e la \"Neva\" (gi\u00e0 HMS \"Thames\"), comandata dal capitano di corvetta Jurij F\u00ebdorovi\u010d Lisjanskij. Le due navi partirono da Kron\u0161tadt nell'agosto del 1803 e si tennero in mare dal 1803 al 1806, esplorando in particolare le acque settentrionali dell'Oceano Pacifico.\nTornato dal viaggio, von Krusenstern present\u00f2 allo zar un rapporto dettagliato, \"Reise um die Welt in den Jahren 1803, 1804, 1805 und 1806 auf Befehl Sener Kaiserliche Maj\u00ebstat Alexanders des Esten auf dei Schiffen Nadeshada un Newa\". Esso venne pubblicato a San Pietroburgo nel 1810, a Berlino nel 1811 e a Londra nel 1813; grazie al suo carattere molto costruttivo, preciso e dettagliato, fu apprezzatissimo e usatissimo in tutti gli ammiragliati europei e tradotto in svariate lingue.\nUn suo nuovo lavoro scientifico (in cui era incluso un atlante dell'Oceano Pacifico) fu pubblicato a San Pietroburgo nel 1827. Nello stesso anno fu promosso ammiraglio e gli venne conferito l'Ordine di San Vladimiro e venne nominato membro onorario dell'Accademia russa delle scienze; nel 1816 era stato nominato membro dell'Accademia Reale Svedese delle Scienze. Nel 1837 l'Accademia russa delle scienze gli assegn\u00f2 il Premio Demidoff.\nMor\u00ec nella sua tenuta di Kiltsi nella nativa Estonia e fu sepolto nel Duomo di Tallinn."}
{"id": "2760837", "revid": "287204", "url": "https://it.wikipedia.org/wiki?curid=2760837", "title": "Yilan", "text": "Yilan, storicamente scritta anche come Ilan o I-lan (cinese tradizionale: \u5b9c\u862d\u5e02; cinese semplificato: \u5b9c\u5170\u5e02; pinyin: Y\u00edl\u00e1n Sh\u00ec; POJ: G\u00ee-l\u00e2n-chh\u012b), \u00e8 la capitale della Contea di Yilan, a Taiwan. Situata a nord del fiume Lanyang, la citt\u00e0 fu il primo insediamento di cinesi Han a Formosa, nel 1802.\nLa pianura di Lanyang, nella quale si trova Yilan, era un tempo chiamata Kapsulan (\u86e4\u4ed4\u96e3/\u7532\u5b50\u862d) o Komalan (\u5676\u746a\u862d), nomi che, come quello della stessa citt\u00e0, derivano dalla Lingua kavalan, parlata dall'etnia dallo stesso nome di aborigeni taiwanesi.\nStoria.\nLe ricerche archeologiche nell'isola di Taiwan hanno rivelato che essa \u00e8 stata abitata sin da 20.000-30.000 anni fa, e nella regione di Yilan i primi insediamenti preistorici sono stati attestati a 3.000-4.000 anni fa. Solo pi\u00f9 tardi popoli come i Kavalan e gli Atayal arrivarono dal mare, e si stabilirono nelle pianure e nelle montagne della regione specializzandosi in agricoltura, pesca e caccia."}
{"id": "2760841", "revid": "1543377", "url": "https://it.wikipedia.org/wiki?curid=2760841", "title": "Lussemburgo ai Giochi olimpici", "text": "Il Lussemburgo ha partecipato per la prima volta ufficialmente ai Giochi olimpici estivi nel 1912; la sua prima partecipazione ai Giochi invernali \u00e8 stata nel 1928. I suoi atleti hanno vinto quattro medaglie, due delle quali ai Giochi estivi e due nelle edizioni invernali.\nNel 1900, l'atleta lussemburghese Michel Th\u00e9ato vinse la maratona; tuttavia questo \u00e8 stato creduto francese fino alla fine del ventesimo secolo, e il CIO assegna ancora la medaglia alla Francia.\nIl Comitato Olimpico e Sportivo Lussemburghese \u00e8 stato fondato e riconosciuto dal CIO nel 1912."}
{"id": "2760842", "revid": "270833", "url": "https://it.wikipedia.org/wiki?curid=2760842", "title": "Tapia", "text": ""}
{"id": "2760843", "revid": "124123", "url": "https://it.wikipedia.org/wiki?curid=2760843", "title": "Johann Friedrich von Eschscholtz", "text": "Appartenente ad un ramo minore di una nobile famiglia originaria del Meclemburgo trapiantata in Livonia all'inizio del XVI secolo, nacque a Dorpat nella Penisola Lituana.\nStudi\u00f2 medicina all'Universit\u00e0 di Dorpat ed ebbe una rapida carriera accademica: tra il 1819 e il 1828 divenne professore di anatomia e zoologia.\nConobbe Otto von Kotzebue e si imbarc\u00f2 con lui sulla nave russa \"Rurik\" per una spedizione nel Mar Glaciale Artico tra il 1815 e il 1819. Sotto il comando di Otto von Kotzebue, raccolse esemplari attorno al mondo, in Brasile, Cile, California, nelle isole del Pacifico e su ogni sponda dello stretto di Bering, in Kamchatka e nelle isole Aleutine. Assieme a lui viaggiava il naturalista Adelbert von Chamisso, che si incaric\u00f2 di conservare gli esemplari raccolti da Eschscholtz (tranne gli insetti) alla fine del viaggio. I due erano legati d'amicizia, tant'\u00e8 che Chamisso nomin\u00f2 la \"Eschscholza californica\" in suo onore. Tornato dal viaggio, Eschscholtz raccolse i suoi appunti nell\"'Entomographen\", pubblicato a Berlino nel 1822.\nFra il 1823 e il 1826, Eschscholtz si imbarc\u00f2 in un secondo viaggio attorno al mondo, sulla nave russa \"Predpriaetie\" (\u041f\u0440\u0435\u0434\u043f\u0440\u0438\u044f\u0442\u0438\u0435), in inglese \"Enterprise\". Anche questa volta, Otto von Kotzebue era il comandante della spedizione, che riport\u00f2 una vastissima collezione -essenzialmente di Coleoptera- raccolta fra i tropici, l'Alaska e la California.\nSuccessivamente, su consiglio del coleotterista francese Pierre Fran\u00e7ois Dejean, pubblic\u00f2 l'ultimo suo lavoro di nomenclatura, il suo \"Zoologische Atlas\" e il \"System der Akalephen\".\nNel 1829 fu insignito dell'Ordine di San Giorgio."}
{"id": "2760845", "revid": "33277", "url": "https://it.wikipedia.org/wiki?curid=2760845", "title": "Universit\u00e0 di Emory", "text": ""}
{"id": "2760850", "revid": "80339", "url": "https://it.wikipedia.org/wiki?curid=2760850", "title": "Placca altiplano", "text": ""}
{"id": "2760851", "revid": "154893", "url": "https://it.wikipedia.org/wiki?curid=2760851", "title": "Uqba ibn Nafi", "text": ""}
{"id": "2760853", "revid": "767487", "url": "https://it.wikipedia.org/wiki?curid=2760853", "title": "Ophrys scolopax", "text": "L'ofride cornuta (Ophrys scolopax ) \u00e8 una pianta erbacea appartenente alla famiglia delle Orchidacee.\nDescrizione.\n\u00c8 una pianta erbacea alta . La forma biologica \u00e8 geofita bulbosa (G bulb), ossia \u00e8 una pianta perenne che porta le gemme in posizione sotterranea. Durante la stagione avversa non presenta organi aerei e le gemme si trovano in organi sotterranei chiamati bulbi o tuberi, strutture di riserva che annualmente producono nuovi fusti, foglie e fiori. \u00c8 un'orchidea terrestre in quanto contrariamente ad altre specie, non \u00e8 \u201cepifita\u201d, ossia non vive a spese di altri vegetali di maggiori proporzioni.\nRadici.\nLe radici sono fascicolate e secondarie da bulbo e consistono in sottili fibre radicali posizionate nella parte superiore dei bulbi.\nFoglie.\nLe foglie sono poche e soprattutto radicali (o in tutti i casi vicine alla base della pianta) a forma ovato-lanceolata, ad apice acuto ed a portamento a \u201cdoccia\u201d. Sulla pagina fogliare sono presenti delle nervature parallele disposte longitudinalmente (foglie di tipo parallelinervie). Possono essere presenti anche alcune foglie cauline. Queste sono progressivamente pi\u00f9 ridotte e amplessicauli.\nInfiorescenza.\nL'infiorescenza \u00e8 \u201cindefinita\u201d (senza fiore apicale o politelica) del tipo spiciforme con pochi fiori (da 3 a 8) e ben spaziati. Questi ultimi sono posti alle ascelle di brattee a forma lineare-lanceolata con una scanalatura centrale; sono lunghe come o pi\u00f9 dell'ovario. I fiori inoltre sono resupinati, ruotati sottosopra; in questo caso il labello \u00e8 volto in basso.\nFiore.\nI fiori sono ermafroditi ed irregolarmente zigomorfi, pentaciclici (perigonio a 2 verticilli di tepali, 2 verticilli di stami (di cui uno solo fertile \u2013 essendo l'altro atrofizzato), 1 verticillo dello stilo). Dimensione del fiore: .\nFrutti.\nIl frutto \u00e8 una capsula. Al suo interno sono contenuti numerosi minutissimi semi piatti. Questi semi sono privi di endosperma e gli embrioni contenuti in essi sono poco differenziati in quanto formati da poche cellule. Queste piante vivono in stretta simbiosi con micorrize endotrofiche, questo significa che i semi possono svilupparsi solamente dopo essere infettati dalle spore di funghi micorrizici (infestazione di ife fungine). Questo meccanismo \u00e8 necessario in quanto i semi da soli hanno poche sostanze di riserva per una germinazione in proprio.\nBiologia.\nLa riproduzione di questa pianta pu\u00f2 avvenire in due modi: \nDistribuzione e habitat.\nQquesta specie ha un areale stenomediterraneo, essendo diffusa sulla costa nordafricana, nella penisola iberica (Massiccio Centrale e Pirenei), nella Francia meridionale (Alpi francesi), nella penisola balcanica, in Asia minore e in medio Oriente sino all'Iran.\nIn Italia \u00e8 certamente presente nelle isole di Pantelleria e Lampedusa e in Sardegna, dubbia la presenza in Liguria e in provincia di Cuneo.\nL'habitat di questa orchidea sono i prati aridi e le garighe; ma anche i luoghi pietrosi. Il substrato preferito \u00e8 calcareo con pH basico, medi valori nutrizionali del terreno che deve essere un po' secco.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nTassonomia.\nIl numero cromosomico di \"O. scolopax\" \u00e8: 2n = 36\nSottospecie.\nSono note le seguenti sottospecie:\nIbridi.\nQuesta specie da frequentemente luogo ad ibridi interspecifici tra i quali: \nSpecie simili.\nTutte le orchidee del genere \"Ophrys\" ad una prima occhiata sono molto simili tra di loro. L'elemento pi\u00f9 distintivo \u00e8 il disegno del labello. In questo caso sono molte le specie (e sottospecie) con una macula simile ad una \"H\". Qui di seguito citiamo alcune: "}
{"id": "2760855", "revid": "486946", "url": "https://it.wikipedia.org/wiki?curid=2760855", "title": "Diego Sinagra Maradona", "text": ""}
{"id": "2760856", "revid": "199745", "url": "https://it.wikipedia.org/wiki?curid=2760856", "title": "Ofride cornuta", "text": ""}
{"id": "2760857", "revid": "1573940", "url": "https://it.wikipedia.org/wiki?curid=2760857", "title": "Changhua", "text": "Changhua (cinese tradizionale: \u5f70\u5316\u5e02; pinyin: Zh\u0101nghu\u00e0 Sh\u00ec; Wade-Giles: Chang-hua Shih; POJ: Chiong-h\u00f2a-Chh\u012b) \u00e8 la capitale della Contea di Changhua, a Taiwan, oltre che terra nativa degli aborigeni taiwanesi Babuza. Proprio dalla lingua babuza deriva il nome originario della citt\u00e0, \"Poasoa\" (caratteri cinesi: \u534a\u7dda; taiwanese minnan: P\u00f2a\u207f-s\u00f2a\u207f).\nUna delle mete turistiche principali della citt\u00e0 di Changhua \u00e8 la statua del Grande Buddha alta 26m, situata in cima alla montagna Bagua, un'alta collina che fiancheggia la citt\u00e0. Il sentiero principale per arrivare alla statua gigante \u00e8 costellato di statuette di personaggi tratti dalla mitologia cinese. Un altro sito interessante \u00e8 il pi\u00f9 antico tempo di Taiwan dedicato a Confucio, sebbene nel 2006 esso abbia sub\u00ecto dei danni a causa di un incendio.\nStoria.\nIl 25 maggio 2002, il Volo 611 della China Airlines ebbe un incidente in aria, nel quale morirono tutti i 206 passeggeri e 19 membri dell'equipaggio. Alcune parti dell'aeroplano rotte caddero a Changhua."}
{"id": "2760862", "revid": "755885", "url": "https://it.wikipedia.org/wiki?curid=2760862", "title": "Immorale (singolo)", "text": "Immorale \u00e8 un singolo del rapper italiano J-Ax, pubblicato il 26 novembre 2009 come terzo estratto dal terzo album in studio \"Deca Dance\".\nDescrizione.\nIl brano \u00e8 stato scritto dallo stesso J-Ax in collaborazione con Guido Style ed \u00e8 stato interamente prodotto da Franco Godi.\nVideo musicale.\nIl videoclip, diretto da Gaetano Morbioli, \u00e8 stato girato a Milano nei pressi delle zone centrali della citt\u00e0 come Galleria del Corso o Piazza Duomo e in parte in centro a Verona.\nSi \u00e8 scaturito un acceso dibattito su Internet riguardo alla scelta di modificare \"Coca e Rum\" con \"Vodka e Red Bull\" all'interno del videoclip. Nel 2009, in un raduno del Vaffanclub, J-Ax ha chiarito la vicenda spiegando che \u00e8 stato costretto a modificare la parola \"coca\" nel video per non violare il copyright della Coca-Cola."}
{"id": "2760867", "revid": "98077", "url": "https://it.wikipedia.org/wiki?curid=2760867", "title": "Nudatio mimarum", "text": ""}
{"id": "2760871", "revid": "767487", "url": "https://it.wikipedia.org/wiki?curid=2760871", "title": "Caapuc\u00fa", "text": "Caapuc\u00fa \u00e8 un centro abitato del Paraguay; \u00e8 situato nel dipartimento di Paraguar\u00ed, di cui forma uno dei 17 distretti.\nPopolazione.\nAl censimento del 2002 la localit\u00e0 contava una popolazione urbana di 2.296 abitanti (7.249 nel distretto).\nOrigine del nome.\nL'etimologia del nome deriva dai termini guaran\u00ed \"ca'a\" (\u201cbosco\u201d) e \"pucu\" (\u201clungo\u201d, \u201cesteso\u201d).\nCaratteristiche.\nFondata nel 1787, Caapuc\u00fa si trova a 140 km dalla capitale del paese, Asunci\u00f3n. Le principali attivit\u00e0 economiche sono l'allevamento e, in misura minore, l'agricoltura."}
{"id": "2760872", "revid": "287204", "url": "https://it.wikipedia.org/wiki?curid=2760872", "title": "Peace Song", "text": "Peace Song \u00e8 una canzone di Bob Sinclar, estratta come terzo singolo dall'album \"Born in 69\" del 2009.\nIl brano \u00e8 stato utilizzato come sigla finale del film del 2009 \"Natale a Beverly Hills\"."}
{"id": "2760873", "revid": "1573940", "url": "https://it.wikipedia.org/wiki?curid=2760873", "title": "Jingtong", "text": "Jingtong (cinese tradizionale: \u83c1\u6850) \u00e8 un villaggio nel distretto di Pingsi, nella municipalit\u00e0 di Nuova Taipei, a nord di Taiwan. Originariamente era una cittadina mineraria, tuttavia oggi \u00e8 conosciuta soprattutto per il turismo. Vengono ivi allestite diverse mostre ed esibizioni sulla storia della regione attorno alla citt\u00e0 e dell'industria del carbone.\nNegli anni '30 fu costruita, dai giapponesi che allora controllavano l'isola di Taiwan, la \"Jingtong Railway Station\", stazione ferroviaria importante in quanto capolinea della linea ferroviaria Pingsi della \"Taiwan Railway Administration\"."}
{"id": "2760883", "revid": "696787", "url": "https://it.wikipedia.org/wiki?curid=2760883", "title": "Jean-Michel Charlier", "text": "Biografia.\nDisegnatore, fa il suo esordio sulle pagine del periodico \"Spirou\", nel 1945. Attivo nella produzione storica e realista, collabora con Victor Hubinon alla creazione del personaggio di Barbarossa, con Albert Uderzo dar\u00e0 vita ai personaggi di Tanguy e Laverdure, e con Jean Giraud a Blueberry.\nCon Ren\u00e9 Goscinny e Albert Uderzo fonda il settimanale \"Pilote\", dove collabora attivamente alla sua crescita."}
{"id": "2760884", "revid": "110157", "url": "https://it.wikipedia.org/wiki?curid=2760884", "title": "Correggio art home", "text": "Il Correggio Art Home \u00e8 un centro di documentazione dedicato al pittore Antonio Allegri detto il Correggio, situato a Correggio, in provincia di Reggio Emilia, nella casa natale dell'artista.\n\u00c8 stato inaugurato nel maggio 2007 ed \u00e8 gestito dalla \"Fondazione Il Correggio\", che vi ha la propria sede.\nLa casa natale dell'artista, a pianta rettangolare, \u00e8 stata completamente ristrutturata e consolidata conservando quanto resta della struttura originaria.\nIl centro comprende una sezione scientifica con una biblioteca dotata di antichi e moderni volumi e una sala multimediale, svolge attivit\u00e0 divulgativa di promozione culturale e di valorizzazione della figura dell'artista."}
{"id": "2760885", "revid": "287204", "url": "https://it.wikipedia.org/wiki?curid=2760885", "title": "Boreidae", "text": "I Boreidi (Boreidae) sono una famiglia d'insetti appartenente all'ordine dei mecotteri.\n\"Boreus hyemalis\" \u00e8 il rappresentante pi\u00f9 noto; si tratta di un minuscolo insetto simile ad un piccolo grillo. \u00c8 noto, in lingua inglese, sotto la denominazione di \"snow flea\" ovvero \"pulce della neve\"."}
{"id": "2760886", "revid": "339392", "url": "https://it.wikipedia.org/wiki?curid=2760886", "title": "Fondo aree sottoutilizzate", "text": ""}
{"id": "2760887", "revid": "57342", "url": "https://it.wikipedia.org/wiki?curid=2760887", "title": "Jean Michel Charlier", "text": ""}
{"id": "2760888", "revid": "599013", "url": "https://it.wikipedia.org/wiki?curid=2760888", "title": "Bandiera dell'Andalusia", "text": "La bandiera dell'Andalusia \u00e8 stata approvata durante la \"Asamblea de Ronda\" del 1918 ed \u00e8 regolata dallo Statuto di Autonomia dell'Andalusia all'articolo 3.1. Secondo tale articolo essa \u00e8 formata da tre bande orizzontali di uguali misure, bianca quella centrale e verdi quelle ai bordi. In posizione centrata \u00e8 presente lo stemma dell'Andalusia che occupa un'altezza pari ai 2/5 del totale della bandiera.\nLa bandiera, cos\u00ec come l'inno e lo stemma, furono adottati dalla \"Junta Liberalista de Andaluc\u00eda\" nel corso della \"Asamblea de Ronda\" del 1918. Blas Infante ne fu l'artefice principale: a lui si deve infatti la scelta dei colori; il verde in memoria degli Omayyadi, il bianco tipico degli Almohadi, due periodi che secondo Infante furono due delle epoche di maggior splendore della zona.\nAccanto a tale significato storico ne esisterebbe anche uno simbolico, che identifica il verde con la speranza e il bianco con la pace.\nNon ufficialmente, i nazionalisti andalusi la battezzano \"La Arbonaida\", che significa \"biancoverde\" in aljamiado.\nStoria.\nBlas Infante scrisse che l'idea per la bandiera andalusa gli fu suggerita in seguito a una manifestazione delle donne di Casares che brandivano un drappo a due bande orizzontali, verde e bianco. Ciononostante egli giustific\u00f2 la scelta dei colori attingendo a vari riferimenti storici riguardanti il suo uso nella regione.\nSecondo Infante, nel 1195, in seguito alla vittoria degli almohadi nella battaglia di Alarcos, sulla sommit\u00e0 del minareto della moschea di Siviglia ondeggiava un'insegna verde (il classico colore dell'Islam) accanto a un'altra bianca, per celebrare la vittoria.\nEsiste anche una leggenda secondo la quale un santone che predicava fra i popoli dell'Atlante ebbe una visione in cui un angelo gli rivel\u00f2 la nascita di un impero unito sulle rive dello Stretto di Gibilterra, con il verde paradiso di Al-Andalus e il bianco Maghreb degli almohadi.\nNel corso di altri eventi storici successivi, altri drappi con i medesimi colori furono sventolati in circostanze diverse."}
{"id": "2760893", "revid": "121423071", "url": "https://it.wikipedia.org/wiki?curid=2760893", "title": "Episodi di Kilari", "text": "La serie animata Kilari \u00e8 stata prodotta nel 2006 in 153 episodi, trasmessi in Giappone a partire dal 7 aprile 2006, mentre in Italia, in prima visione nel pomeriggio di Italia 1, da luned\u00ec 11 gennaio 2010 fino a luned\u00ec 28 giugno 2010, quando la messa in onda \u00e8 stata momentaneamente interrotta. \u00c8 poi ripartita luned\u00ec 23 agosto, con le repliche degli episodi della seconda parte della serie, ma gi\u00e0 dal 18 settembre \u00e8 stata spostata nella collocazione delle mattine del week-end, per poi essere sospesa nel mese di dicembre.\nEpisodi della 3\u00aa serie.\nPer questi ultimi episodi, la tecnica di animazione \u00e8 in 3D. In Italia questa parte della serie \u00e8 tuttora inedita per scelta editoriale della Mediaset."}
{"id": "2760897", "revid": "767487", "url": "https://it.wikipedia.org/wiki?curid=2760897", "title": "Oreste Piccioni", "text": "Biografia.\nFormatosi all'Universit\u00e0 di Firenze con Bruno Rossi, che allora dirigeva un importante gruppo di ricerca sui raggi cosmici (in cui c'erano pure Gilberto Bernardini e Giuseppe Occhialini), collabor\u00f2 durante la guerra con Marcello Conversi e subito dopo con Ettore Pancini ad un'importante serie di esperimenti sui raggi cosmici che portarono alla scoperta della particella in seguito nota come muone, che segn\u00f2 di fatto la nascita della fisica delle alte energie.\nDopo la guerra la sua carriera si svolse attraverso varie istituzioni di ricerca negli Stati Uniti d'America, dando significativi contributi negli anni cinquanta alla ricerca sulle antiparticelle. Trascorse gli ultimi anni di vita a San Diego come professore emerito di fisica alla University of California."}
{"id": "2760902", "revid": "177966", "url": "https://it.wikipedia.org/wiki?curid=2760902", "title": "Storia dell'emigrazione veneta", "text": ""}
{"id": "2760904", "revid": "1428919", "url": "https://it.wikipedia.org/wiki?curid=2760904", "title": "Mario Ponzo", "text": "Effettu\u00f2 ricerche su diversi processi percettivi, interessandosi di problemi dell'orientamento scolastico e professionale. Tra i suoi studi: \"Significato e finalit\u00e0 di manifestazioni motorie in stati di attivit\u00e0 psichica\" (1927), \"Il metodo delle variazioni continuative degli stimoli nella vita percettiva\" (1933).\nNel 1931 successe a Sante De Sanctis nella cattedra di psicologia dell'Ateneo romano."}
{"id": "2760910", "revid": "1318658", "url": "https://it.wikipedia.org/wiki?curid=2760910", "title": "Riserva naturale orientata Laguna di Capo Peloro", "text": "La riserva naturale orientata Laguna di Capo Peloro \u00e8 un'area naturale protetta situata nel comune di Messina ed \u00e8 stata istituita dalla Regione Siciliana nel 2001.\nOccupa una superficie di 68,12 ettari ed \u00e8 gestita dalla citt\u00e0 metropolitana di Messina.\nLa Laguna di Capo Peloro \u00e8 anche sito di importanza internazionale, inserito nel \"Water Project\" dell'UNESCO del 1972, e sito di importanza nazionale riconosciuto dalla Societ\u00e0 Botanica Italiana. All'interno della riserva naturale vivono pi\u00f9 di 400 specie acquatiche, di cui almeno dieci endemiche."}
{"id": "2760913", "revid": "1305772", "url": "https://it.wikipedia.org/wiki?curid=2760913", "title": "Replay (singolo Iyaz)", "text": "Replay \u00e8 un singolo del cantante anglo-verginiano Iyaz, pubblicato il 7 luglio 2009 come primo estratto dal primo album in studio omonimo.\nVideo musicale.\nIl video musicale, diretto da Bobby Wan, \u00e8 stato girato a Playa Del Rey in California.\nTracce.\nTesti e musiche di K. Jones, J. Rotem, K. Anderson, J. Desrouleaux e T. Thomas."}
{"id": "2760914", "revid": "181699", "url": "https://it.wikipedia.org/wiki?curid=2760914", "title": "Tratturo L'Aquila - Foggia", "text": ""}
{"id": "2760916", "revid": "729019", "url": "https://it.wikipedia.org/wiki?curid=2760916", "title": "Miguel M\u00ednguez", "text": "Carriera.\nAccede al professionismo nel 2008 con il team Continental basco Orbea-Oreka, militandovi anche nella stagione seguente. Buon cronoman e ritenuto una promessa del ciclismo spagnolo, l'8 ottobre 2009 firma l'accordo che lo lega all'Euskaltel-Euskadi. Nel 2011 partecipa per la prima volta al Giro d'Italia, portandolo a termine; conclude la \"Corsa rosa\" anche nel 2012 e nel 2013. Nel 2013 si classifica quinto al Gran Premio Primavera e terzo in una tappa del Tour des Pays de Savoie."}
{"id": "2760918", "revid": "298229", "url": "https://it.wikipedia.org/wiki?curid=2760918", "title": "Selezione di pallavolo femminile di Gibilterra", "text": "La Selezione di pallavolo femminile di Gibilterra \u00e8 una squadra europea composta dalle migliori giocatrici di pallavolo di Gibilterra ed \u00e8 posta sotto l'egida della Federazione pallavolista di Gibilterra.\nStoria.\nLa nazionale di Gibilterra non ha mai partecipato ad alcuna competizione.\nCon l'avvio del campionato europeo dei piccoli stati ha partecipato una sola volta alle qualificazioni per il campionato 2007, chiudendo per\u00f2 ultima nel suo girone e non trovando quindi la qualificazione.\nNon ha il diritto di partecipazione ai Giochi dei piccoli stati d'Europa.\nPartecipazioni e posizionamenti.\nLa selezione di pallavolo femminile di Gibilterra non si \u00e8 mai qualificata ad alcuna competizione."}
{"id": "2760920", "revid": "767487", "url": "https://it.wikipedia.org/wiki?curid=2760920", "title": "Pelle di leopardo", "text": "La pelle di leopardo o, secondo la terminologia inglese, leopard skin, \u00e8 un tipo di roccia particolare che viene classificata insieme alla famiglia del diaspro, una pietra di stampo siliceo, di cui \u00e8 una variet\u00e0 chimica e molto raramente organogena. Le chiazze di colore di forma talvolta lobata, colorate di bruno scuro o nero sono formate da ossidi ed idrossidi di manganese.\nOrigine e giacitura.\nLa pelle di leopardo, come tutti i tipi di diaspro, sono rocce sedimentarie di origine chimica formatisi per precipitazione di componenti perlopi\u00f9 silicei, talvolta di origine vulcanica dopo processi di evaporazione o cambiamento climatico, tuttavia, alcuni studiosi affermano che questo tipo di diaspro si forma a grandi profondit\u00e0 negli oceani. Alcuni di questi diaspri inoltre sembrano avere una diagenesi organogena da organismi animali e/o vegetali composti da silice (tipo i radiolari)."}
{"id": "2760921", "revid": "81195", "url": "https://it.wikipedia.org/wiki?curid=2760921", "title": "Modelocking", "text": ""}
{"id": "2760926", "revid": "226458", "url": "https://it.wikipedia.org/wiki?curid=2760926", "title": "Cromatografia su strato sottile ad alta prestazione", "text": "La cromatografia su strato sottile ad alta prestazione o HPTLC, acronimo dell'inglese \"High Performance Thin Layer Chromatography\", \u00e8 una tecnica cromatografica che costituisce un perfezionamento ad alta prestazione della cromatografia su strato sottile classica.\nLa fase stazionaria \u00e8 generalmente costituita da particelle di silice con granulometria di 5 - 6 \u00b5m, contro i 10 - 12 \u00b5m di quelle utilizzate nella TLC classica. Non solo la granulometria delle particelle \u00e8 ridotta ma anche la geometria delle stesse \u00e8 ottimizzata. Questo comporta un aumento della \"selettivit\u00e0\" e della \"efficienza\" nella separazione cromatografica. "}
{"id": "2760930", "revid": "1086846", "url": "https://it.wikipedia.org/wiki?curid=2760930", "title": "Empoli Football Club 2006-2007", "text": "In questa pagina, sono raccolte le informazioni sulle competizioni ufficiali disputate dall'Empoli Football Club nella stagione 2006-2007."}
{"id": "2760931", "revid": "661526", "url": "https://it.wikipedia.org/wiki?curid=2760931", "title": "Giorgio Falco (scrittore)", "text": "Biografia.\nAttivit\u00e0 letteraria.\nIl suo esordio letterario avviene con la raccolta di racconti \"Pausa Caff\u00e8\" edita da Sironi editore nel 2004. Il libro \u00e8 finalista al Premio Chiara nel 2005. Segue, nel 2009, la raccolta \"L'ubicazione del bene\", edita da Einaudi. Il libro vince il Premio Pisa nel 2009, \u00e8 finalista al Premio Minerva nel 2009, al Premio Chiara e al Premio Bergamo nel 2010. Nel 2011 pubblica \"La compagnia del corpo\". Nel 2014 pubblica \"La gemella H\", edito da Einaudi. \"La gemella H\" vince il Premio Mondello Opera Italiana e il SuperMondello, il Premio Volponi, il Premio Lo Straniero, il Premio Sila '49, il Premio Alassio Centolibri - Un autore per l'Europa, il Premio Selezione Campiello, ed \u00e8 finalista al Premio Comisso e nuovamente al Premio Bergamo 2015. Nel 2014, con Sabrina Ragucci, pubblica \"Condominio Oltremare\" (L'orma editore) nella collana fuoriformato curata da Andrea Cortellessa. Nel 2015 esce per Laterza, nella collana Solaris, \"Sottofondo italiano\". Nel 2017 pubblica \"Ipotesi di una sconfitta\" (Einaudi), con cui vince il Premio Pozzale Luigi Russo 2018, il Premio Napoli 2018, il Premio Biella Letteratura e Industria 2019, e raggiunge la finale del Premio Bergamo per la terza volta. Nel 2020 pubblica \"Flashover\" (Einaudi), con 74 fotografie di Sabrina Ragucci. \nAttivit\u00e0 artistica.\nDa sempre attento al rapporto tra letteratura, fotografia e arte, Falco collabora con altri fotografi e artisti. Insieme a Sabrina Ragucci ha partecipato, nel 2016, al progetto \"Red Desert Now! 30 autori e l\u2019eredit\u00e0 di Michelangelo Antonioni\", voluto da Linea di Confine e Die Photographische Sammlung / SK Stiftung Kultur, di Colonia (progetto esposto all\u2019Ospitale di Rubiera nel 2016 e a Colonia nel 2017). Ricordiamo inoltre il testo scritto per il catalogo della mostra \"Golfo mistico\" (2014) di Enrico Tealdi; il testo per \"Sui generi\" (2017) di Flavio de Marco, e quello per \"Koexistenzen\" di Walter Niedermayr, volume uscito per l\u2019editore tedesco Hatje Cantz, sempre nel 2017. Nel 2018, ha donato al BoCs Art Museum di Cosenza l\u2019opera \"Il segreto di un frutto\" composta dal testo e da 9 Polaroid. Nel 2019 ha partecipato al progetto italo-tedesco \"Note di sguardi,\" per cui ogni mese, a Berlino-Bologna-Cervia, un artista esponeva un\u2019immagine come affissione pubblica. L\u2019opera di Falco \u00e8 \"Il tricolore\", la fotografia di una bandiera italiana scossa dal vento, il tessuto completamente strappato nella parte rossa. In \"Flashover\", edito da Einaudi, Falco, oltre a scrivere il testo, ha interpretato il personaggio delle settantaquattro immagini di Sabrina Ragucci.\nVita privata.\n\u00c8 sposato, dal 1993, con la scrittrice e artista visiva Sabrina Ragucci."}
{"id": "2760932", "revid": "241195", "url": "https://it.wikipedia.org/wiki?curid=2760932", "title": "HPTLC", "text": ""}
{"id": "2760935", "revid": "831312", "url": "https://it.wikipedia.org/wiki?curid=2760935", "title": "Mikel Nieve", "text": "Carriera.\nGli esordi.\nNativo della Navarra, corre fra il 2004 e il 2007 come Under-23 nella formazione Caja Rural, emanazione del Club Ciclista Burunda di Alsasua. Inizialmente fatica a mettersi in luce nella categoria ma mano mano acquista maggiore esperienza e finisce per segnalarsi come uno dei giovani pi\u00f9 interessanti del panorama spagnolo. Nel 2007 riesce ad aggiudicarsi l'importante gara dilettantistica Cursa de Llobregat, prova valida anche per la Coppa di Spagna di Ciclismo che chiuder\u00e0 a fine anno al secondo posto assoluto.\nLe buone prestazioni gli valgono l'interessamento della squadra basca Euskaltel-Euskadi, una delle pi\u00f9 importanti compagini professionistiche spagnole dell'epoca, che lo gira in prestito alla sua \"filiale giovanile\", la Orbea-Oreka, facendolo quindi debuttare nelle corse per Elite.\nNieve conferma, subito, le aspettative risposte in lui segnalandosi come miglior neoprofessionista nella Bicicletta Basca 2008, ottenendo alcuni buoni piazzamenti nelle principali corse spagnole ed anche un terzo posto in una corsa minore, il Cintur\u00f3 de l'Empord\u00e0. I risultati conseguiti gli valgono, a fine stagione, il passaggio definitivo nella Euskaltel-Euskadi.\n2009-2013: gli anni della Euskaltel-Euskadi.\nIl 2009 \u00e8 un anno, il primo per lui da \"pro\", necessario soprattutto per fare esperienza: Nieve svolge spesso il ruolo di gregario per i compagni pi\u00f9 esperti e quotati, quali Igor Ant\u00f3n, I\u00f1igo Landaluze, Mikel Astarloza e Samuel S\u00e1nchez, e partecipa per la prima volta ad alcune delle pi\u00f9 importanti corse del mondo, come la Vuelta al Pa\u00eds Vasco, nella quale si ritira prima dell'ultima tappa, ed il Crit\u00e9rium du Dauphin\u00e9 Lib\u00e9r\u00e9, concluso al quarantasettesimo posto.\nNel 2010 partecipa per la prima volta in carriera ad un grande Giro, la Vuelta a Espa\u00f1a, in appoggio ad Ant\u00f3n, capitano designato per la generale, tuttavia quando questi, in maglia di leader, \u00e8 costretto al ritiro \u2013 nel corso della quattordicesima tappa, a causa di una violenta caduta in discesa \u2013 Nieve \u00e8 libero di fare gara propria e di ottenere la prima vittoria da professionista, aggiudicandosi la tappa regina di quell'edizione, la sedicesima, con arrivo sulla salita di Cotobello. Dopo essere stato in fuga a lungo con altri cinque corridori, ai piedi dell'ascesa finale, stacca i compagni d'avventura e vince con un'azione in solitaria. Concluder\u00e0 decimo nella classifica generale finale. A fine stagione partecipa anche al Giro di Lombardia, che conclude settimo.\nNon dovr\u00e0 aspettare molto per alzare ancora le braccia al cielo, infatti il 22 maggio 2011 vince, nuovamente al termine di una lunga fuga, la tappa dolomitica del Giro d'Italia, con arrivo sul Gardeccia. Anche qui termina con una grande azione solitaria, riuscendo prima a raggiungere Stefano Garzelli, e poi a staccarlo all'inizio dell'ultima salita a sei chilometri dal traguardo. Nel Grande Giro italiano \u00e8 sempre fra i protagonisti nelle tappe di montagna, ed infatti gi\u00e0 nella quattordicesima tappa con arrivo sul Monte Zoncolan, vinta dal suo compagno Ant\u00f3n, si era piazzato fra i primi, concludendo settimo. Terminer\u00e0 la corsa rosa al decimo posto assoluto. A settembre dello stesso anno partecipa anche alla Vuelta a Espa\u00f1a, e pur non riuscendo ad aggiudicarsi tappe, ripete le buone prestazioni dell'anno precedente concludendo ancora decimo nella graduatoria generale finale. Anche in questa edizione del Grande Giro spagnolo parte inizialmente in appoggio di Ant\u00f3n, ma la sfortuna e la cattiva condizione del suo capitano, evidenziata palesemente con il pesante ritardo accumulato nella lunga cronometro di Salamanca, gli permettono di ottenere i gradi di capitano.\nNel 2012 si presenta nuovamente al Giro d'Italia, e per la prima volta \u00e8 designato sin dalla partenza capitano, tuttavia questa volta la sua prova vive di alti e bassi. Dopo un nono posto nella settima frazione con arrivo a Rocca di Cambio, non riesce ad avere particolari acuti fino alla ventesima frazione con arrivo al Passo dello Stelvio in cui, approfittando del marcamento fra i primissimi della generale riesce ad evadere e concludere terzo, alle spalle del vincitore Thomas De Gendt e di Damiano Cunego. Chiuder\u00e0 comunque ancora decimo nella classifica generale. Uscito dal Giro con una buona condizione, partecipa al Tour de Suisse. In una corsa molto fluida ed imprevedibile fino all'ultima frazione, Nieve ottiene un secondo posto nell'ottava tappa, vinta da Michael Albasini, ed \u00e8 quinto nella classifica generale finale, a quaranta secondi di distanza dal vincitore Rui Costa, e ad appena diciannove secondi dal podio.\nNel 2013 partecipa per la prima volta al Tour de France con l'obiettivo di centrare un successo di tappa e curare per quanto possibile la classifica generale, chiuder\u00e0 al dodicesimo posto. Sono sempre le tappe di alta montagna quelle dove riesce a mettersi in vista, in particolar modo \u00e8 nella quindicesima frazione, con arrivo al Mont Ventoux, che ottiene il miglior piazzamento, concludendo terzo a poco pi\u00f9 di un minuto dal vincitore Chris Froome, dominatore di quell'edizione della corsa francese. Ad agosto ottiene ancora un risultato di rilievo, questa volta non in una gara a tappe ma in una corsa in linea. Nella pi\u00f9 importante classica spagnola, la Cl\u00e1sica San Sebasti\u00e1n, riesce ad arrivare quarto. Partecipa quindi alla Vuelta a Espa\u00f1a, senza velleit\u00e0 personali ma come appoggio a Samuel S\u00e1nchez; terminer\u00e0 la corsa lontano dalle posizioni di rilievo.\n2014-2017: gli anni da gregario al Team Sky.\nAlla fine della stagione 2013, in seguito allo scioglimento del team Euskaltel-Euskadi, firma un contratto con la formazione britannica Sky. Con la nuova maglia inizia la stagione 2014 svolgendo prevalentemente il compito di gregario, soprattutto per il capitano Chris Froome, aiutandolo nei successi al Tour of Oman e al Tour de Romandie. Nel mese di giugno corre in appoggio a Froome anche al Crit\u00e9rium du Dauphin\u00e9, distinguendosi per la sua solidit\u00e0 in montagna. Nel corso della gara \u00e8 l'unico del Team Sky a riuscire a dare un concreto apporto a Froome nelle tappe montane. Questa buona condizione gli permette, durante l'ultima frazione\u00a0\u2013 dopo essere stato lanciato in fuga come appoggio a Froome per un eventuale attacco sulla salita finale di Courchevel \u2013 di vincere la tappa e tornare al successo dopo circa tre anni, e successivamente di concludere all'ottavo posto in classifica.\nAnche al Tour de France il compito di Nieve \u00e8 quello di aiutare Froome nellefrazioni di montagna. Tuttavia nella quinta tappa, caratterizzata da diversi tratti di pav\u00e9, Froome, che gi\u00e0 era caduto il giorno precedente, \u00e8 costretto al ritiro a seguito di due nuove cadute causate dall'asfalto viscido per la pioggia. Il Team Sky punta allora su Richie Porte: l'australiano per\u00f2 si stacca, accusando un pesante ritardo nella tredicesima tappa, quella alpina con arrivo a Chamrousse. Senza pi\u00f9 un capitano per la classifica, gli uomini del Team Sky sono liberi di fare la propria corsa e cercare di raccogliere un successo di tappa. Nieve ci prova nella diciottesima frazione, l'ultima di montagna, sui Pirenei. Rimasto da solo in testa dopo una lunga fuga (che gli varr\u00e0 il Premio della combattivit\u00e0 per quella tappa), viene ripreso negli ultimi chilometri dalla maglia gialla Vincenzo Nibali, poi vincitore, e dagli altri uomini di classifica. Pochi giorni dopo la fine del Tour partecipa alla Cl\u00e1sica San Sebasti\u00e1n. La gara viene corsa ad alti ritmi fin dall'inizio, ed esplode definitivamente sull'ultimo strappo, il Bordako Tontorra. Davanti restano in cinque, Nieve, Joaquim Rodr\u00edguez, Alejandro Valverde, Adam Yates e Bauke Mollema. Valverde piazza lo scatto decisivo in discesa, Yates cade, mentre gli altri tre perdono l'attimo. Vince Valverde, Nieve conclude quarto.\nIl 2015 non sembra essere un anno proficuo. In febbraio conclude al quarto posto la Vuelta a Andaluc\u00eda, corsa a tappe vinta dal suo capitano Chris Froome. Parte quindi ancora come gregario in un grande Giro, questa volta in appoggio di Porte al Giro d'Italia, ma il ciclista australiano si ritira dopo la disastrosa cronometro di Valdobbiadene: il capitano del Team Sky diventa quindi Leopold K\u00f6nig, ma Nieve non riesce ad essere particolarmente incisivo, chiudendo diciassettesimo. A giugno partecipa al Giro di Slovenia, riuscendo a ben figurare, in particolare nella terza tappa con arrivo a Slovenska Bistrica, nella quale viene battuto dal solo Primo\u017e Rogli\u010d; chiuder\u00e0 la corsa al secondo posto della generale, proprio dietro Rogli\u010d. Conclude la stagione in crescendo, con il decimo posto al Tour de Pologne, l'ottavo finale alla Vuelta a Espa\u00f1a (suo miglior piazzamento nella gara spagnola) e il sesto al Giro di Lombardia.\nPer il 2016 \u00e8 di nuovo tra le file del Team Sky. L'inizio di stagione si concentra prevalentemente nella partecipazione in corse a tappe brevi in Spagna e Francia e non gli permette di raggiungere risultati personali apprezzabili poich\u00e9 si trova a dover lavorare per i capitani di turno come Geraint Thomas, Wout Poels e lo stesso Froome. In maggio, viene convocato all'ultimo momento per partecipare in appoggio a Mikel Landa al Giro d'Italia. Tuttavia dopo il ritiro di quest'ultimo, e del velocista Elia Viviani, viene chiamato, come gi\u00e0 in precedenza gli era capitato, a risollevare le sorti della squadra sulle strade della corsa rosa. Alla prima occasione buona riesce a vincere la tredicesima tappa con arrivo a Cividale del Friuli, centrando una maxi-fuga iniziata a quaranta chilometri dalla partenza, e concludendo dopo trentacinque chilometri di azione finale solitaria, intrapresa sulla Cima Porzus. Ormai fuori classifica durante la diciannovesima e ventesima tappa riesce a centrare due importantissime fughe, che non porteranno vittoria parziale, chiuder\u00e0 secondo a Risoul e quarto a Sant'Anna di Vinadio, ma gli consentono di guadagnare i punti necessari per vincere la Maglia azzurra quale miglior scalatore. Grazie alle sue prestazione Nieve salva di fatto la spedizione del Team Sky.\nNel 2017 il copione sembra essere lo stesso dell'anno precedente con un inizio di stagione in sordina entra in forma al Tour de Suisse, che concude nono, ed \u00e8 selezionato dal Team Sky per dare il suo contributo in favore di Froome prima al Tour, lanciato al quarto sigillo nella Grande Boucle, e poi alla Vuelta a Espa\u00f1a, finalmente vinta dal britannico dopo tre secondi posti precedenti. Puntuale Nieve da il suo contributo alla causa concludendo peraltro in quattordicesima posizione la classifica generale finale della corsa francese e al sedicesimo quella spagnola.\nA fine stagione dimostra ancora le sue qualit\u00e0 di ottimo scalatore e di ciclista capace di ottenere risultati in prima persona, quando chiamato a farlo, terminando all'ottavo posto il Giro di Lombardia.\nDal 2018: le stagioni in maglia Mitchelton/BikeExchange.\nDopo li lungo periodo al Team Sky il forte scalatore spagnolo cambia casacca e firma un contratto biennale con gli australiani della Mitchelton-Scott, desiderosi di fornire un valido appoggio per le tappe di alta montagna dei Grandi Giri ad Esteban Chaves ed ai fratelli Adam e Simon Yates.\nPartecipa dunque al Giro d'Italia 2018 mettendosi proprio al servizio di Simon Yates il quale dimostra subito di avere una grande condizione conquistando la Maglia rosa nella sesta frazione ed aggiudicandosi nei giorni successivi tre tappe.\nTuttavia dopo due settimane di sostanziale controllo il giovane britannico accusa le prime difficolt\u00e0 nella frazione con arrivo a Pratonevoso, perdendo quasi trenta secondi dai diretti rivali, in questa occasione \u00e8 proprio Nieve ad aiutarlo negli ultimi chilometri di gara a limitare il distacco; il giorno successivo va completamente in crisi staccandosi sulla prima salita di giornata, il Colle delle Finestre perdendo, a fine tappa, poco meno di quaranta minuti da Chris Froome che con una'azione da lontano si aggiudica tappa e maglia.\nLa inaspettata d\u00e9b\u00e2cle del giovane compagno permette a Nieve di essere libero da compiti di gregariato nell'ultima tappa montana, la Susa-Cervinia ed, aiutato anche dal compagno Roman Kreuziger, va in fuga con altri ventisette uomini; l'azione raggiunge un significativo margine di vantaggio sul gruppo dei migliori ed il numero degli attaccanti diminuisce mano a mano che vengono affrontate le varie asperit\u00e0 di giornata, cos\u00ec sul Saint-Pantal\u00e9on, seconda e penultima ascesa di giornata, quando mancano poco pi\u00f9 di trenta chilometri all'arrivo, lo scalatore spagnolo decide di scattare lasciando i pochi compagni di avventura superstiti nel tentativo di involarsi in solitaria all'arrivo.\nNieve riesce nell'azione e arriva da solo sul traguardo di Cervinia regalandosi il terzo successo di tappa in carriera al Giro d'Italia, vittoria ancor pi\u00f9 preziosa poich\u00e9 arrivata nel giorno del suo trentaquattresimo compleanno e dedicata al figlio nato appena cinque mesi prima."}
{"id": "2760938", "revid": "216401", "url": "https://it.wikipedia.org/wiki?curid=2760938", "title": "Corse in linea", "text": ""}
{"id": "2760939", "revid": "216401", "url": "https://it.wikipedia.org/wiki?curid=2760939", "title": "Gregari", "text": ""}
{"id": "2760942", "revid": "216401", "url": "https://it.wikipedia.org/wiki?curid=2760942", "title": "Meccanici", "text": ""}
{"id": "2760943", "revid": "181699", "url": "https://it.wikipedia.org/wiki?curid=2760943", "title": "Tratturo Celano - Foggia", "text": ""}
{"id": "2760944", "revid": "216401", "url": "https://it.wikipedia.org/wiki?curid=2760944", "title": "Allenatori", "text": ""}
{"id": "2760950", "revid": "1086846", "url": "https://it.wikipedia.org/wiki?curid=2760950", "title": "Empoli Football Club 2005-2006", "text": "In questa pagina, sono raccolte le informazioni sulle competizioni ufficiali disputate dall'Empoli Football Club nella stagione 2005-2006.\nStagione.\nL'Empoli nell'annata 2005-2006 ha partecipato al suo settimo campionato di Serie A, nel quale si \u00e8 classificato all'ottavo posto finale (undicesimo senza le penalizzazioni di , e ).\nIn Coppa Italia ha superato al primo turno il (2-1 in casa), al secondo turno in terra calabra ha battuto il per 3-2 dopo i tempi supplementari; al terzo turno \u00e8 stato eliminato in casa dal , da cui ha perso ai calci di rigore 7-6, dopo che la gara era terminata sull'1-1."}
{"id": "2760951", "revid": "2519", "url": "https://it.wikipedia.org/wiki?curid=2760951", "title": "Dadeldhura", "text": "Dadeldhura \u00e8 un centro abitato del Nepal situato nella municipalit\u00e0 di Amargadhi che fa parte del distretto di Dadeldhura (Sudurpashchim Pradesh).\nFino alla riforma amministrativa del 2015 (attuata nel 2017) era un comitato per lo sviluppo dei villaggi (VDC)\nIl centro abitato si trova sul versante settentrionale delle Mahabharat Lekh a circa 1700 m di altitudine."}
{"id": "2760957", "revid": "181699", "url": "https://it.wikipedia.org/wiki?curid=2760957", "title": "Tratturo Lucera - Castel di Sangro", "text": ""}
{"id": "2760958", "revid": "709565", "url": "https://it.wikipedia.org/wiki?curid=2760958", "title": "Nekron", "text": "Nekron, demone immaginario personificazione della Morte, \u00e8 un personaggio dei fumetti pubblicati dalla DC Comics. Comparve per la prima volta in \"Tales of the Green Lantern Corps\" (vol. 1) n. 2 (giugno 1981), e fu creato da Mike W. Barr, Len Wein e Joe Staton. Nemico ricorrente di Lanterna Verde, \u00e8 il principale antagonista della celebre storia \"La notte pi\u00f9 profonda\".\nBiografia del personaggio.\nOrigini.\nNekron \u00e8 l'immaginaria personificazione della Morte, padrone di una regione infernale che sembra essere una frontiera tra il limbo ed il Purgatorio all'interno dell'Universo DC. \u00c8 il luogo in cui le anime dei morti aspettano il passaggio per la loro destinazione finale, sia essa la Citt\u00e0 d'Argento o l'Inferno. Nekron trae il suo potere dalle anime e dagli spiriti di coloro che sono morti.\nDurante tre numeri della miniserie \"Tales of the Green Lantern Corps\", lo spirito energetico di Krona riusc\u00ec a raggiungere il reame di Nekron attraverso una spaccatura tra le dimensioni dovuta al paradosso di un immortale che si trova nel Regno dei Morti. Desiderando il mondo dei viventi, che ora riusciva a vedere, ma essendo troppo grosso per passare attraverso la fenditura, Nekron ricre\u00f2 Krona come un essere non-morto di eccezionale potere. Dotandolo di un esercito di non-morti, Nekron invi\u00f2 Krona ad uccidere i Guardiani dell'Universo al fine di incrementare lo spazio della fenditura. Krona cooper\u00f2 solo perch\u00e9 il piano di Nekron coinvolgeva il collasso dell'universo e quindi la possibilit\u00e0 per lui di ricrearlo secondo i suoi desideri (cosa che avrebbe dato a Krona la possibilit\u00e0 di vedere la nascita di un universo). Krona e il suo esercito uccisero i Guardiani e parecchie Lanterne Verdi, mentre distruggevano la Batteria del Potere Centrale cos\u00ec che nessuna Lanterna Verde avrebbe potuto ricaricare il proprio anello. Sebbene il suo attacco danneggiasse il morale del Corpo delle Lanterne Verdi, Hal Jordan riusc\u00ec ad ispirare e a radunare parecchi colleghi nell'attaccare Krona con la poca energia rimasta nei loro anelli. Nekron fu sconfitto quando Jordan entr\u00f2 nel Regno dei Morti e incit\u00f2 gli spiriti delle Lanterne appena uccise a ribellarsi contro di lui. Questo diede ai Guardiani tempo sufficiente per bandire Krona nel Regno dei Morti e richiudere la spaccatura con Jordan ancora al suo interno. Lo spirito del suo predecessore, Abin Sur, aiut\u00f2 Hal ad uscirne.\nComparse successive.\nCapitan Atomo ebbe il suo incontro con Nekron nelle pagine di \"Captain Atom\" n. 42 e 43 (giugno-luglio 1990), in cui fu descritto come \"La Morte come Ultimo Avversario\". Black Racer, che comparve nel fumetto, coni\u00f2 la citazione \"La Morte come Inevitabilit\u00e0\", mentre la Morte disse \"Morte come Rilascio, come Piet\u00e0, come Compassione\". Attingendo al campo quantico, Capitan Atomo riusc\u00ec a tirare fuori il meglio di Nekron e riusc\u00ec a rivedere la sua amata moglie deceduta.\nNekron comparve successivamente in \"Fate\" n. 12, dove si batt\u00e9 contro il demone Nebiros, dopo la distruzione della Torre Fate di Dottor Fate. Un altro a fare la sua comparsa in questo fumetto \u00e8 Jared Stevens (Fate).\nIn \"Green Lantern Annual\" vol. 3 n. 7, Kyle Rayner incontr\u00f2 Nekron. Durante questo numero, Nekron riusc\u00ec quasi ad entrare nel mondo dei vivi quando il livello di attivit\u00e0 super naturale increment\u00f2 misteriosamente. Questa crescita diede a Nekron l'opportunit\u00e0 di controllare brevemente ogni membro deceduto del Corpo delle Lanterne Verdi, che agiva come armata e come ancora al mondo dei viventi. Kyle riusc\u00ec a riportare Nekron nella sua dimensione liberando le Lanterne non-morte dal suo controllo. La spaccatura si sigill\u00f2 dopo la sconfitta di Nekron.\nNekron incontr\u00f2 anche Wonder Woman e Rebecca Carstairs (Witchfire) in \"Power Comapny: Witchfire\" n. 1.\nLa notte pi\u00f9 profonda.\nDurante gli eventi di \"La notte pi\u00f9 profonda\", fu rivelato che Nekron era il responsabile degli anelli neri del potere, che rianimavano i morti, ed era in collaborazione con Scar e Mano Nera. Quando il livello di potere degli anelli delle Lanterne Nere raggiunse il 100%, Nekron sorse sulla Terra, appena fuori da Coast City. Si scopr\u00ec anche che Nekron, in una parziale \"retcon\" di una precedente storia dei Teen Titans, era la mente dietro la miracolosa resurrezione di molti supereroi nel passato. \"Permettendo\" agli eroi deceduti di rinascere, si garant\u00ec una piccola squadra di \"agenti infiltrati\", cos\u00ec, dopo aver resuscitato Batman per qualche istante come una fune emozionale, riusc\u00ec a creare degli anelli neri del potere che si attaccarono a Superman, Wonder Woman, Donna Troy, Kid Flash, Animal Man, Ice, Freccia Verde e Superboy, trasformandoli tutti in Lanterne Nere. Anche Hal Jordan e Barry Allen erano sulla lista dei possibili obiettivi, ma Barry riusc\u00ec ad evitare la loro trasformazione spostandosi due secondi nel futuro grazie alla sua velocit\u00e0.\nSecondo la Lanterna Nera Jean Loring, quando i Guardiani imbrigliarono inizialmente lo Spettro emozionale, Nekron fu creato al di fuori dell'esistenza precedente alla creazione dell'universo come meccanismo di difesa, Guardiano dell'Oscurit\u00e0. Datagli la forma della morte concepita dalla mente umana, Nekron marci\u00f2 con il suo esercito di non morti, affermando che la fame che lo attanaglia non viene mai soddisfatta.\nPoteri e abilit\u00e0.\nI limiti dei poteri di Nekron sono sconosciuti. Geoff Johns lo descrisse come probabilmente la forza oscura pi\u00f9 potente dell'Universo DC. Mostr\u00f2 l'abilit\u00e0 di resuscitare i morti, uccidere con un tocco, lanciare colpi di energia nera e di crescere a dismisura.\nAltri media.\nVideogiochi.\nNekron \u00e8 il principale antagonista del videogioco per Android e iOS \"DC Legends\"."}
{"id": "2760969", "revid": "22416", "url": "https://it.wikipedia.org/wiki?curid=2760969", "title": "Louis Krages", "text": "Meglio conosciuto con lo pseudonimo di John Winter, ha corso per molti anni per il Joest Racing, con questo team vinse la 24 Ore di Le Mans e la 24 Ore di Daytona.\nGli esordi nell'automobilismo.\nKrages inizi\u00f2 la sua carriera di pilota ad alto livello sul finire degli anni settanta pilotando potenti Porsche 935, per non allarmare la sua famiglia (proprietaria di un'azienda di commercio di legname e coinvolta anche nel settore dell'arte e dell'antiquariato), ma soprattutto la madre, che ritenevano pericolose le competizioni automobilistiche, decise di adottare uno pseudonimo in modo tale da non rendere pubblico il suo nome, tenendo cos\u00ec nascosto ai famigliari e ai conoscenti il suo passatempo.\nRisultati sportivi.\nNel 1985 la squadra tedesca Joest Racing, si presentava a Le Mans con la propria Porsche 956 come vincitrice dell'edizione precedente, annoverando nelle proprie file due piloti professionisti come Klaus Ludwig e Paolo Barilla, ma con l'incognita relativa alle prestazioni che avrebbe potuto mantenere in gara il gentleman-driver John Winter, considerando che andava a sfidare le Porsche 962 ufficiali che godevano dei favori dei pronostici. In gara Winter guid\u00f2 per un singolo stint nelle prime ore notturne di sabato per poi lasciare la guida ai compagni specialisti, al termine della corsa, il team Joest vinse nuovamente la 24 Ore di Le Mans, per Winter e Barilla fu l'apice della propria carriera sportiva, mentre per Ludwig fu l'ultima delle sue tre vittorie a Le Mans, il team Joest vinse con lo stesso telaio vincitore l'anno precedente, che a livello statistico accadeva per la seconda volta nella storia della corsa, dopo la Ford GT40 nel 1968 e nel 1969.\nIn seguito al successo e sull'onda del ritorno mediatico, la vera identia' di John Winter fu scoperto dai famigliari: sua madre acquistando un quotidiano vide la foto del figlio sul podio di Le Mans.\nKrages, ora col suo vero nome, gareggi\u00f2 diverse stagioni nell'Interserie Tedesca, partecipandovi con vetture Porsche private e vincendo il titolo nel 1986 e continu\u00f2 a partecipare regolarmente alla 24 Ore di Le Mans, totalizzando 10 partecipazioni alla gara. Oltre alla vittoria assoluta nel 1985, il suo miglior risultato fu o\u00f2 3\u00ba posto nell'edizione del 1988 con una Porsche 962 sempre schierata dal team Joest Racing. Con la stessa vettura vinse anche la 24 Ore di Daytona 1991 alternandosi alla guida del prototipo con i piloti Frank Jelinski, Henri Pescarolo, Hurley Haywood e Bob Wollek.Winter continu\u00f2 a correre nel campionato IMSA GTP per il Joest Racing fino alla stagione sportiva 1993, ultimo anno di attivit\u00e0 della serie.\nNel 1994, Krages sempre con il Team Joest disput\u00f2 il DTM, guidando una Opel Calibra, ma nel corso della 10\u00aa prova di campionato in gara 1 presso il circuito dell'AVUS, fu coinvolto in un grave incidente nel quale la sua macchine si incendi\u00f2. Negli anni seguenti, guid\u00f2 una Mercedes-Benz Classe C privata, fino al termine della serie automobilistica, nel frattempo ribattezzata ITC, conclusasi nel 1996.\nIl ritiro e la morte.\nKrages successivamente vendette le sue attivit\u00e0 aziendali in Germania ed emigr\u00f2 negli USA, ad Atlanta, dove inizi\u00f2 un'attivit\u00e0 nell'imprenditoria dei giocattoli.\nNel 2001, in seguito a problemi finanziari della sua azienda e per disturbi di depressione di cui soffriva, commise un suicidio sparandosi nella propria casa."}
{"id": "2760970", "revid": "322321", "url": "https://it.wikipedia.org/wiki?curid=2760970", "title": "Diocesi di Bielsko-Bia\u0142a-\u017bywiec", "text": ""}
{"id": "2760971", "revid": "181699", "url": "https://it.wikipedia.org/wiki?curid=2760971", "title": "Tratturo Pescasseroli - Candela", "text": ""}
{"id": "2760973", "revid": "767487", "url": "https://it.wikipedia.org/wiki?curid=2760973", "title": "Open Our Eyes", "text": "Open Our Eyes quinto album registrato in studio degli Earth, Wind &amp; Fire, pubblicato nel 1974 dalla Columbia Records."}
{"id": "2760975", "revid": "385321", "url": "https://it.wikipedia.org/wiki?curid=2760975", "title": "Amore peperoncino e... salsa", "text": ""}
{"id": "2760976", "revid": "203752", "url": "https://it.wikipedia.org/wiki?curid=2760976", "title": "John Winter", "text": ""}
{"id": "2760979", "revid": "181699", "url": "https://it.wikipedia.org/wiki?curid=2760979", "title": "Tratturo Centurelle - Montesecco", "text": ""}
{"id": "2760985", "revid": "287204", "url": "https://it.wikipedia.org/wiki?curid=2760985", "title": "Dino Canestri", "text": "Carriera.\nGiocatore.\nInizi\u00f2 la sua carriera nelle giovanili del nel 1921, nel ruolo di centravanti, e in questa posizione di campo arriv\u00f2 fino alla prima squadra. Divenuto terzino, vinse il Torneo delle rappresentative interregionali di tutta l'Italia nel 1924. Fu l'allenatore ungherese Desiderio Koszegi, che lo lanci\u00f2 quando era a Prato allenando nel frattempo la Lazio; lo volle con s\u00e9 nella formazione romana. Canestri pot\u00e9 esordire contro il Padova (0-3) il 2 ottobre 1927. Disput\u00f2 nelle file delle \"Aquile\" sei stagioni, ma l'infortunio grave durante una partita lo costrinse a smettere la carriera di giocatore, a soli 27 anni.\nAllenatore.\nAppesi gli scarpini al chiodo, Canestri divenne tecnico delle giovanili biancocelesti da cui sarebbero usciti elementi quali Umberto Lombardini, Luigi Vettraino, Corrado Giubilo ed altri, tra i quali il futuro radiocronista e conduttore televisivo Sandro Ciotti. Nel 1941 accett\u00f2 di guidare la prima squadra, dopo esser stato allenatore aggiunto, ruolo che ricopr\u00ec anche in seguito. Durante la Seconda guerra mondiale vinse il Campionato romano di guerra 1943-1944 sia con la prima squadra che con i Ragazzi e il Campionato assoluto Ragazzi nella stagione 1947-1948. Anche dopo la guerra allen\u00f2 la prima squadra e successivamente le giovanili biancocelesti. Nella seconda parte della stagione 1957-1958 allena di nuovo la prima squadra, nella veste di direttore tecnico con Alfredo Monza in panchina, in sostituzione dell'esonerato \u0106iri\u0107. Nel frattempo altern\u00f2 l'attivit\u00e0 di talent-scout per la Lazio (fu presidente della sezione squadre minori). Nel 1958 fu chiamato ad allenare la Nazionale Dilettanti in previsione dei Giochi del Mediterraneo e delle Olimpiadi romane.\nDirigente sportivo.\nNella Lazio ricopr\u00ec il ruolo di talent-scout (presidente della sezione squadre minori), con ruoli dirigenziali di grande responsabilit\u00e0 affidatigli da tutti i presidenti che si susseguirono alla guida della societ\u00e0 romana. Dopo l'esperienza vissuta sulla panchina della Nazionale Dilettanti fece ritorno nell'alveo societario e tecnico biancoceleste."}
{"id": "2760987", "revid": "1086846", "url": "https://it.wikipedia.org/wiki?curid=2760987", "title": "Empoli Football Club 2003-2004", "text": "Questa voce raccoglie le informazioni riguardanti l'Empoli Football Club nelle competizioni ufficiali della stagione 2003-2004.\nStagione.\nPer la stagione 2003-04 l'Empoli pass\u00f2 da un Baldini all'altro, con Daniele che sostitu\u00ec Silvio. Un avvio di campionato senza vittorie port\u00f2, dopo 6 giornate, all'esonero ed al conseguente arrivo di Perotti. La situazione non miglior\u00f2: alla penultima giornata la sconfitta con l', per altro gi\u00e0 condannata in anticipo alla retrocessione, complic\u00f2 i piani. Nell'ultimo incontro, i toscani ospitarono un'Inter in corsa per il quarto posto: le altre partite determinanti per la salvezza erano Lazio- e Perugia-Ancona. Al 18' gli azzurri passarono in vantaggio con Lucchini: al 31' Vannucchi centr\u00f2 un palo, mancando il possibile 2-0. La reazione nerazzurra produsse il pari allo scadere del primo tempo, con Adriano a segno di testa sugli sviluppi di una punizione. Il parziale di 1-1 avrebbe portato l'Empoli allo spareggio (con la sesta di B), in virt\u00f9 del successo laziale sui canarini e dello 0-0 tra umbri e dorici. Nella ripresa l'Inter pass\u00f2 tuttavia in vantaggio, con un gol del neoentrato Recoba: il 3-1 fu ancora opera di Adriano, al culmine di un'azione personale. Soltanto nel finale, i padroni di casa accorciarono le distanze con Rocchi: le proteste dei toscani per un possibile rigore (per un intervento di Stankovi\u0107 su Vannucchi in area) non fischiato calarono il sipario sul campionato, terminato con la retrocessione anche per la vittoria del Perugia sull'Ancona che mand\u00f2 gli umbri a disputare lo spareggio."}
{"id": "2760989", "revid": "1718925", "url": "https://it.wikipedia.org/wiki?curid=2760989", "title": "Salute-EU", "text": "Salute-EU (in inglese Health-EU) \u00e8 un sito web dell'Unione europea, parte del portale Europa, che offre la consultazione online gratuita di informazioni relative alla salute e alle attivit\u00e0 svolte in campo sanitario.\nDisponibile nelle lingue degli Stati membri, il portale \u00e8 gestito da un apposito comitato editoriale costituito dalla Commissione europea."}
{"id": "2760993", "revid": "1856513", "url": "https://it.wikipedia.org/wiki?curid=2760993", "title": "AOM French Airlines", "text": "L'AOM French Airlines, conosciuta anche semplicemente come AOM, era una grande compagnia aerea francese.\nStoria.\nLa compagnia viene fondata nel 1988 ed inizia ad operare nel 1990. Nell'ottobre 1991 avviene la fusione di \"Air Outremer\" e \"Minerve\" con il nome commerciale di \"AOM French Airlines\" mentre quello amministrativo \u00e8 \"AOM-Minerve S.A.\".\nNel marzo 2001 la \"AOM French Airlines\" si fonde insieme alla Air Libert\u00e9 e alla Air Littoral e nel settembre dello stesso anno la nuova compagnia prende il nome di Air Lib.\nFlotta.\nL'AOM French Airlines operava, ad ottobre 2001, con 15 aeromobili:"}
{"id": "2760997", "revid": "1086846", "url": "https://it.wikipedia.org/wiki?curid=2760997", "title": "Empoli Football Club 2002-2003", "text": "Questa voce raccoglie le informazioni riguardanti l'Empoli Football Club nelle competizioni ufficiali della stagione 2002-2003.\nStagione.\nAll'inizio del campionato 2002-03 l'Empoli vince per 4 volte di fila in trasferta: a met\u00e0 novembre ottiene invece la prima vittoria casalinga. Nonostante una flessione invernale, in primavera i toscani incamerano altri buoni risultati: la vittorie sul Milan e il pareggio con il Torino, gi\u00e0 condannato alla B, valgono la permanenza in A anche per la stagione 2003-04.\nMaglie e sponsor.\nLo sponsor tecnico per la stagione 2002-2003 \u00e8 Erre\u00e0, mentre lo sponsor ufficiale \u00e8 Sammontana.\nOrganigramma societario.\nArea direttiva\nArea tecnica\nStatistiche.\n\"Statistiche aggiornate al 24 maggio 2003\"\nStatistiche dei giocatori.\n\"Statistiche aggiornate al 24 maggio 2003\""}
{"id": "2761000", "revid": "62004", "url": "https://it.wikipedia.org/wiki?curid=2761000", "title": "Juan Jos\u00e9 Oroz", "text": " Ciclista professionista dal 2006 al 2014, dal 2020 ricopre l'incarico di manager del team Equipo Kern Pharma.\nCarriera.\nDebutta tra i professionisti nel 2006 con il Team Kaiku. L'anno successivo si accasa all'Orbea, squadra satellite dell'Euskaltel-Euskadi: il suo passaggio al team \"maggiore\" avviene nel mese di maggio dello stesso anno. Rimane all'Euskaltel fino alla dismissione della squadra, avvenuta a fine 2013; lascia a sua volta il professionismo a fine 2014, dopo una stagione che lo vede imporsi, in maglia Burgos-BH, in una frazione del Tour de Korea.\nPur non avendo ottenuto successi in Europa, in carriera ha partecipato a due edizioni del Giro d'Italia e a quattro edizioni sia del Tour de France che della Vuelta a Espa\u00f1a, mettendosi spesso in evidenza con fughe da lontano. Inoltre tra ottobre 2007 ed aprile 2008 \u00e8 stato l'unico ciclista professionista a portare a termine tutte le classiche monumento (Giro di Lombardia, Milano-Sanremo, Giro delle Fiandre, Parigi-Roubaix e Liegi-Bastogne-Liegi).\nDopo il ritiro dalle corse \u00e8 diventato direttore sportivo del team dilettantistico navarro Lizarte, emanazione della Asociaci\u00f3n Deportiva Galibier di Orkoien; dal 2020 \u00e8 anche manager della formazione UCI Equipo Kern Pharma, anch'essa patrocinata dall'AD Galibier."}
{"id": "2761007", "revid": "62004", "url": "https://it.wikipedia.org/wiki?curid=2761007", "title": "UCI Continental Team", "text": "Quella degli UCI Continental Team \u00e8 una categoria di squadre maschili di ciclismo su strada registrate presso l'Unione Ciclistica Internazionale; rappresenta gerarchicamente la terza divisione del ciclismo mondiale, dopo quella degli UCI WorldTeam e quella degli UCI ProTeam.\nLe squadre appartenenti alla categoria possono partecipare, su invito, alle competizioni del calendario UCI ProSeries (gare di classe 1.Pro e 2.Pro) e alle competizioni dei circuiti continentali UCI (gare di classe 1.1, 2.1, 1.2, 2.2), ma non alle gare del calendario UCI World Tour.\nStoria e regolamento.\nLa categoria degli UCI Continental Team \u00e8 stata introdotta dall'Unione Ciclistica Internazionale nel 2005, nell'ambito di una riforma che ha visto la contestuale creazione delle categorie professionistiche UCI ProTeam (oggi WorldTeam) e UCI Professional Continental Team (oggi ProTeam).\nAi sensi del regolamento internazionale, ciascun UCI Continental Team dev'essere registrato presso la Federazione ciclistica nazionale cui appartiene la maggior parte delle cicliste tesserate per la squadra stessa, al netto di alcune specifiche eccezioni normate. Ciascun team \u00e8 composto dai ciclisti tesserati, dal rappresentante del team, dagli sponsor e dalle altre figure (manager, direttori sportivi, allenatori) messe sotto contratto per garantire su base permanente e annuale, dal 1\u00ba gennaio al 31 dicembre dell'anno di registrazione, il funzionamento del team. I ciclisti sotto contratto devono essere in numero compreso tra 10 e 16; possono essere professionisti o meno, ma devono appartenere necessariamente alla categoria maschile Elite e/o Under-23 (non sono ammessi ciclisti Juniores). Ogni squadra pu\u00f2 comunque avere in rosa al pi\u00f9 ulteriori quattro atleti specializzati in ciclocross, cross country o specialit\u00e0 endurance del ciclismo su pista, purch\u00e9 nella top 150 mondiale della propria specialit\u00e0."}
{"id": "2761012", "revid": "984922", "url": "https://it.wikipedia.org/wiki?curid=2761012", "title": "Daniel Sesma", "text": "Carriera.\nAccede al professionismo nel 2008 con il team basco Orbea, passando dopo due stagioni all'Euskaltel-Euskadi. Ha ottenuto un solo successo da professionista: una tappa della Vuelta a Navarra nel 2008."}
{"id": "2761013", "revid": "767487", "url": "https://it.wikipedia.org/wiki?curid=2761013", "title": "Empoli Football Club 1998-1999", "text": "Questa voce raccoglie le informazioni riguardanti l'Empoli Football Club nelle competizioni ufficiali della stagione 1998-1999."}
{"id": "2761019", "revid": "1442080", "url": "https://it.wikipedia.org/wiki?curid=2761019", "title": "Riccardo Grandi", "text": "Biografia.\nInizia la sua carriera professionale come grafico e creativo nella societ\u00e0 da lui fondata a soli 18 anni insieme a Paolo Cognetti, Davide Luchetti e Lorenzo Foschi la Frame by frame.\nLa \"Frame\" nasce nel 1990 con la missione di ripercorrere in Italia i passi delle compagnie americane per la creazione di animazione al computer ed effetti speciali cinematografici come la ILM la Pixar ecc.\nPur non riuscendo a raggiungere l'ambita meta i giovani soci della Frame by frame riescono a costruire una struttura di post-produzione che nei primi 10 anni di vita ha gi\u00e0 30 dipendenti (Italiani e non) ed \u00e8 impegnata soprattutto nella creazione di sigle, grafica e animazione per i principali network del paese (Rai, Mediaset, Tmc).\nRiccardo come direttore artistico della Frame realizza decine di grafiche e sigle per trasmissioni tv tra cui anche una sigla del TG1 e una del TG3.\nDal 1991 al 1995 collabora con Gianni Boncompagni al programma tv \"Non \u00e8 la RAI\". Sempre con Boncompagni collabora a Macao su Raidue.\nDopo aver lavorato come motion graphic designer nel 1998 inizia a muovere i primi passi come regista realizzando videoclip, promo e cortometraggi sperimentali. Collabora anche col regista Ettore Scola alla realizzazione dell'ultima scena in animazione di un suo film \"La Cena\".\nNello stesso anno inizia anche a collaborare come regista con i neonati canali satellitari soprattutto con Studio Universal.\nNel 2000 dirige la prima e unica stagione di Romalive, programma quotidiano in diretta per Mtv. La prima trasmissione in diretta da Roma dell'emittente. In seguito dirige alcuni programmi televisivi \"evento\" anche per la Rai.\nNel 2004 lascia il suo ruolo operativo nella Frame by frame e lavora per due anni come regista in esclusiva per la Colorado film di Maurizio Totti e Gabriele Salvatores. Qui inizia un cammino come regista nel mondo della pubblicit\u00e0.\nRiccardo Grandi ad oggi ha diretto oltre 150 spot pubblicitari in Italia e all'estero, per vari marchi: Carlsberg, Bayer, Nissan, Chrysler, Disney, Fiat-Lancia, Banca Intesa, HSBC, Wind, Interflora, Corriere della Sera, Comune di Roma, Bose, De' Longhi, Kraft, Lines, Manetti &amp; Roberts, Enciclopedia Treccani, Poste Italiane, ANAS, McDonald's, Kinder Ferrero, Sky ed ha diretto anche numerosi spot e promo per i canali del gruppo FOX.\nRiccardo ha realizzato anche campagne sociali no profit come quelle per: FAO, Nazioni Unite Agenzia per i rifugiati, Peace Reporter e Amnesty International.\nNel 2008 dirige 8 episodi da un'ora per Rai 2 di \"La Linea D'Ombra\" un programma di docu-fiction con ricostruzione su 8 serial killers italiani e non.\nTra il 2008 e il 2009 ha diretto alcuni celebri protagonisti come Carlo Verdone, Rosario Fiorello, Lucio Dalla in una serie di spot promozionali per Sky.\nNella primavera del 2009 dirige \"Tutto l'Amore del Mondo\" la sua \"opera prima\" cinematografica uscita in sala il 19 marzo 2010 e distribuita da Medusa Film."}
{"id": "2761028", "revid": "339392", "url": "https://it.wikipedia.org/wiki?curid=2761028", "title": "Museo paleontologico napoli", "text": ""}
{"id": "2761032", "revid": "29364214", "url": "https://it.wikipedia.org/wiki?curid=2761032", "title": "Museo paleontologico di napoli", "text": ""}
{"id": "2761039", "revid": "1513903", "url": "https://it.wikipedia.org/wiki?curid=2761039", "title": "Pierluigi Magni", "text": "Biografia.\nAppartenente alla Sezione AIA di Bergamo, debutta nella massima serie piuttosto giovane, nel 1979.\nNel 1988 viene promosso al rango di arbitro internazionale, prendendo il posto di Paolo Bergamo e su proposta dell'allora designatore Cesare Gussoni.\nArbitro solido e robusto, ha diretto in tutto 107 partite di serie A, prima di venire dismesso, su richiesta, nel 1991, l'anno conclusivo anche della propria carriera internazionale.\nTra le gare dirette si annoverano due derby di Milano, mentre nel 1989, durante un Roma-Napoli \u00e8 protagonista di una prestazione molto discussa e criticata dallo stesso designatore Gussoni, a causa della mancata capacit\u00e0 di stroncare il gioco duro: la FIGC, a causa di quella partita, chiede la revoca della qualifica di internazionale per Magni, e solo l'intervento del rappresentante degli arbitri in attivit\u00e0, Luigi Agnolin, scongiura tale provvedimento (il fischietto bergamasco sarebbe stato sospeso \"solo\" per 57 giorni).\nAll'estero lo si ricorda soprattutto per aver svolto le funzioni di guardalinee in occasione di alcune importanti competizioni europee e mondiali, e pi\u00f9 precisamente: nel 1985 assiste Paolo Casarin durante la finale di Coppa delle Coppe Everton-Rapid Vienna; nel 1988 \u00e8 nella terna di Paolo Casarin in vista del Campionato europeo di calcio in Germania Ovest, mentre nel 1990 si esibisce come guardalinee ai Mondiali di calcio in Italia (assiste l'ecuadoriano Jacome Guerrero in Spagna-Corea del Sud).\nMuore nel 2007 a seguito un tumore al pancreas."}
{"id": "2761040", "revid": "1342115", "url": "https://it.wikipedia.org/wiki?curid=2761040", "title": "Empoli Football Club 1997-1998", "text": "Questa voce raccoglie le informazioni riguardanti l'Empoli Football Club nelle competizioni ufficiali della stagione 1997-1998.\nStagione.\nNella stagione 1997-1998 l'Empoli disput\u00f2 il terzo campionato di Serie A della sua storia.\nMaglie e sponsor.\nIl fornitore ufficiale di materiale tecnico per la stagione 1997-1998 fu Erre\u00e0, mentre lo sponsor ufficiale fu Sammontana.\nOrganigramma societario.\nArea direttiva\nArea sanitaria\nSettore giovanile\nArea tecnica"}
{"id": "2761050", "revid": "62004", "url": "https://it.wikipedia.org/wiki?curid=2761050", "title": "Pablo Urtasun", "text": " Ciclista professionista dal 2005 al 2016, dal 2020 \u00e8 direttore sportivo del team Equipo Kern Pharma.\nCarriera.\nBuon gregario dotato di spunto veloce, passa professionista nel 2005 tra le file del Team Kaiku, dopo aver compiuto uno stage due anni prima con il Team CSC. Dopo due stagioni si trasferisce alla Liberty Seguros Continental, squadra portoghese con cui conquista alcune vittorie. A partire dalla stagione 2009, e fino a tutto il 2013, veste i colori della formazione basca Euskaltel-Euskadi. Nelle ultime tre stagioni di attivit\u00e0 veste le divise di PinoRoad, Team Ukyo e Funvic Soul Cycles-Carrefour."}
{"id": "2761051", "revid": "28057", "url": "https://it.wikipedia.org/wiki?curid=2761051", "title": "Angelo Belloni", "text": "Acceso interventista durante la prima guerra mondiale, la sua passione e gli studi nel campo della subacquea e dei sottomarini fecero s\u00ec che la sua figura divenne fondamentale per lo sviluppo tecnologico dei mezzi in dotazione alla X\u00aa Flottiglia MAS.\nBiografia.\nBelloni, nel 1914, mentre era sottotenente di vascello, si impossess\u00f2 di un sommergibile da 250 tonnellate da poco ultimato dal cantiere navale del Muggiano. Questo sommergibile era destinato all'Impero russo, ma la neutralit\u00e0 italiana del momento non ne permetteva la consegna al committente. L'intento di Belloni era quello di raggiungere l'Albania e attaccare, con uno sperato appoggio della Francia, la k.u.k. Kriegsmarine. Aiutato dall'equipaggio, che era convinto di partecipare ad una missione segreta e quindi all'oscuro dei veri motivi di Belloni, il sottotenente di vascello raggiunse Ajaccio dove si mise in contatto con dei funzionari d'oltralpe, i quali riferirono della sua proposta al governo, che per\u00f2 non accett\u00f2 e, anzi, inform\u00f2 il governo italiano dell'accaduto.\nIl sottomarino, contraddistinto dal numero \"43\", torn\u00f2 in Italia al Varignano senza Angelo Belloni e senza aver compiuto atti di guerra. L'ufficiale italiano rimpatri\u00f2 due mesi pi\u00f9 tardi e venne processato, ma l'entrata in guerra dell'Italia cambi\u00f2 totalmente le idee dei giudici militari, cos\u00ec Belloni venne assolto.\nNel 1920 Belloni acquist\u00f2 per uso privato il sommergibile Galileo Ferraris con il quale approfond\u00ec ulteriormente gli studi del settore subacqueo e condusse ricerca e pesca delle perle nel Mar Rosso. Allo scopo utilizz\u00f2 come unit\u00e0 appoggio, affittandole, le vedette Cerboli e Fortunale (che divennero piropescherecci). \nLa sua fama di abile tecnico era cos\u00ec nota che nel 1940, nonostante avesse ormai 58 anni, la Regia Marina lo richiam\u00f2 in servizio per perfezionare i mezzi d'assalto della X\u00aa Flottiglia MAS. In particolare, gli venne affidata anche la direzione della Scuola Sommozzatori dell'Accademia Navale di Livorno ed a lui si deve l'invenzione dell'efficiente muta subacquea (il cosiddetto \"vestito Belloni\") utilizzata dagli incursori della X\u00aa Flottiglia MAS durante (e dopo) la Seconda Guerra Mondiale. Ader\u00ec alla Repubblica Sociale Italiana arruolandosi volontario nella ricostituita X\u00aa Flottiglia MAS comandata dal principe Junio Valerio Borghese.\nFinita la guerra Angelo Belloni si ritir\u00f2 con il grado di capitano di corvetta per trascorrere gli ultimi anni della sua vita nel castello Frugone a Cavi di Lavagna, fino al momento della sua morte avvenuta a Genova il 9 marzo 1957 per investimento da parte di un tram: Belloni, assorto nei suoi pensieri e reso quasi sordo dagli esperimenti subacquei in cui spesso aveva fatto da cavia per non mettere a repentaglio la vita di altri, non si accorse del sopraggiungere del mezzo che, a sua volta, non pot\u00e9 evitarlo."}
{"id": "2761052", "revid": "729019", "url": "https://it.wikipedia.org/wiki?curid=2761052", "title": "Tank (casa discografica)", "text": "La Tank \u00e8 stata una casa discografica italiana attiva nella seconda met\u00e0 degli anni '60.\nStoria.\nLa Tank nasce nel 1966 per iniziativa della famiglia Campi, editrice dell'almanacco Barbanera e attiva in ambito musicale con il settimanale TV Sorrisi e Canzoni e le case discografiche CAM e Det.\nDistribuzione: CADI, sede: via Virgilio, 8 Roma. \nHa sede a Roma; per qualche tempo fu anche attiva una filiale a Milano, in via Tertulliano 41.\nTra gli artisti che incisero per la Det sono da ricordare Caterina Bueno, Stelvio Cipriani e il Duo di Piadena.\nI dischi pubblicati.\nPer la datazione ci si \u00e8 basati sull'etichetta del disco, o sul vinile o, infine, sulla copertina; in assenza di data, ci si \u00e8 basati sulla numerazione del catalogo; se esistenti, sono stati indicati oltre all'anno il mese e il giorno (quest'ultimo dato si trova, a volte, stampato sul vinile)."}
{"id": "2761057", "revid": "3115", "url": "https://it.wikipedia.org/wiki?curid=2761057", "title": "Cobbia", "text": "Cobbia, gi\u00e0 Cobilaglava (in sloveno: Kobjeglava, in tedesco \"Cobilaglava\" o \"Kobila Glava\") \u00e8 un paese della Slovenia, frazione del comune di Comeno.\nLa localit\u00e0 carsica si trova a 6,0\u00a0km a est del capoluogo comunale e a 11,8 chilometri dal confine italiano.\nLa chiesa parrocchiale \u00e8 dedicata a San Michele (\"Sveti Mihael\") e contiene al suo interno un dipinto opera di Giuseppe Tominz in uno dei due altari laterali in pietra.\nStoria.\nDopo la caduta dell'Impero romano d'Occidente, e la parentesi del Regno ostrogoto, i Longobardi si insediarono nel suo territorio, seguiti poi attorno al VI secolo da popolazioni slave. Alla caduta del Regno longobardo subentrarono quindi i Franchi; nell'887 Arnolfo, Re dei Franchi orientali, istitu\u00ec la marca di Carniola; nel 957 la Carniola pass\u00f2 sotto l'autorit\u00e0 del Duca di Baviera e poi nel 976 nel Ducato di Carinzia appena costituito dall'imperatore Ottone II.\nIn seguito il Ducato di Carinzia pass\u00f2, come ricompensa per i servigi resi all'imperatore Rodolfo I contro Ottocaro II di Boemia, a Mainardo II di Tirolo-Gorizia.\nIl paese viene citato per la prima volta nel 1300 e probabilmente era sottomesso alla giurisdizione dei conti di San Daniele sotto la sfera d'influenza della Contea di Gorizia; in seguito, passando nel 1500 alla Casa d\u2019Asburgo, il territorio entr\u00f2 nella Contea di Gorizia e Gradisca. \nCon il trattato di Sch\u00f6nbrunn (1809) entr\u00f2 a far parte delle Province Illiriche.\nCol Congresso di Vienna nel 1815 rientr\u00f2 in mano austriaca; pass\u00f2 in seguito sotto il profilo amministrativo al Litorale austriaco nel 1849 come comune autonomo e comprendeva anche l'attiguo insediamento (\"naselje\") di Villa Tupelce (\"Tupel\u010de\").\nTra le due guerre mondiali fu comune autonomo della Provincia del Friuli, sempre comprendendo anche l'insediamento (\"naselje\") di Villa Tupelce (\"Tupel\u010de\"); nel 1927, pass\u00f2 alla ricostituita Provincia di Gorizia venendo assorbito dal comune di San Daniele del Carso nel 1928.\nTra il 1945 e il 1947, trovandosi a ovest della Linea Morgan fece parte, assieme a tutto il Carso di Comeno e all'attiguo San Daniele del Carso, della Zona A della Venezia Giulia sotto il controllo Britannico-Americano del Governo Militare Alleato (AMG); pass\u00f2 poi alla Jugoslavia, che nelle sue continue modificazioni gestionali pass\u00f2 la localit\u00e0 nel comune attuale, e quindi alla Slovenia.\nAlture principali e grotte.\n\"Zaj\u010devca\", m 412; \"Tolsti vrha\", m 365; \"Krajni vrh\", m 355; \"Srednji vrh\", m 353;"}
{"id": "2761061", "revid": "86599", "url": "https://it.wikipedia.org/wiki?curid=2761061", "title": "Cratere De Vries", "text": "De Vries \u00e8 il nome di un cratere lunare da impatto intitolato al naturalista olandese Hugo de Vries, situato nella faccia nascosta della Luna. Si trova circa a met\u00e0 tra i crateri Racah, a nord-nord-ovest, e Orlov, a sud-sud-est. Un grande impatto si estende tra De Vries ed Orlov unendo le due formazioni con i resti dei suoi bordi.\nQuesto cratere non mostra significativi segni di erosione, e soli un piccolo impatto successivo marca il margine settentrionale. Nel pianoro interno vi \u00e8 un largo picco centrale, spostato leggermente a nord-est del centro geometrico.\nCrateri correlati.\nAlcuni crateri minori situati in prossimit\u00e0 di De Vries sono convenzionalmente identificati, sulle mappe lunari, attraverso una lettera associata al nome."}
{"id": "2761065", "revid": "118031", "url": "https://it.wikipedia.org/wiki?curid=2761065", "title": "The Prototype", "text": ""}
{"id": "2761067", "revid": "126257", "url": "https://it.wikipedia.org/wiki?curid=2761067", "title": "Alfa Romeo Giulietta 1300", "text": ""}
{"id": "2761077", "revid": "287204", "url": "https://it.wikipedia.org/wiki?curid=2761077", "title": "Fiera internazionale del libro del Cairo", "text": "La Fiera internazionale del libro del Cairo \u00e8 un'importante fiera che si svolge annualmente nel mese di febbraio al Cairo, in Egitto, al Cairo International Conference Center a Madinat Nasr, vicino all'Universit\u00e0 Al-Azhar. \u00c8 organizzata dalla General Egyptian Book Organisation.\nDimensioni.\nLa Fiera internazionale del libro del Cairo venne ideata dalla General Egyptian Book Organisation nel 1969, in coincidenza con le celebrazioni per il millesimo anniversario della fondazione della citt\u00e0 del Cairo. La quarantatreesima edizione, prevista dal 29 gennaio al 10 febbraio 2011, non si \u00e8 svolta a causa delle sommosse popolari che hanno portato alla caduta del presidente Hosni Mubarak.\nLa fiera attira centinaia di rivenditori da tutto il mondo e circa due milioni di visitatori ogni anno. \u00c8 la maggiore fiera del libro del mondo arabo, e anche la pi\u00f9 antica. Nel 2006 \u00e8 stata la seconda al mondo dopo la Fiera del libro di Francoforte.\nL'evento \u00e8 rilevante anche perch\u00e9 le case editrici del Cairo producono da sole circa i tre quinti dei libri in lingua araba stampati nel mondo, e la General Egyptian Book Organisation, che organizza la fiera, di propriet\u00e0 statale, \u00e8 la maggiore casa editrice del mondo arabo. Sono presenti stand di case editrici private e di agenzie governative da tutto il mondo, e di rivenditori di libri, video, nonch\u00e9 di altri media, e nel corso delle circa tre settimane in cui si articola la fiera vi si svolgono conferenze, letture e altri eventi pubblici, sia in lingua araba sia in lingua inglese, nonch\u00e9 in altre lingue. Il target dichiarato della fiera \u00e8 l'egiziano medio, e il materiale presente \u00e8 di soggetto \"mainstream\"; a cornice della fiera vi sono attivit\u00e0 all'aperto e spettacoli, come fuochi d'artificio.\nControversie.\nRecentemente, sono state mosse accuse di censura contro autori di sinistra o islamici, opere critiche dell'operato del governo egiziano o contenenti passaggi o argomenti giudicati controversi da un punto di vista sessuale o culturale. Durante l'edizione del 2000, le proteste di alcuni militanti islamici contro libri che essi ritenevano offensivi sfociarono nella violenza: pi\u00f9 di 2000 membri delle associazioni studentesche musulmane manifestarono all'esterno dell'Universit\u00e0 Al-Azhar, in una delle rare manifestazioni pubbliche di protesta antigovernative precedenti al 2011, e vi furono 75 arresti e alcuni feriti. Il motivo della protesta studentesca era che una casa editrice del Ministero della Cultura egiziano pubblicasse e distribuisse sul mercato copie del romanzo del 1983 \"Walimah li A'ashab al-Bahr\" (\"Banchetto di alghe\"), dello scrittore siriano Haidar Haidar. A seguito di ci\u00f2, due dipendenti della casa editrice vennero arrestati per \"offese alla religione\" e per aver pubblicato un'opera \"offensiva verso la pubblica morale\".\nNegli anni seguenti, un certo numero di libri presentati da editori stranieri \u00e8 stato ritirato dalle autorit\u00e0 egiziane, tra questi opere del ceco Milan Kundera, del marocchino Mohamed Choukri, del saudita Ibrahim Badi, dei libanesi Hanan al-Sheikh ed Elias Khoury. Nel 2005, la polizia egiziana arrest\u00f2 alla fiera dei rivenditori e degli attivisti, accusando anche due giornalisti locali di \"diffondere falsa propaganda contro il governo\" e altre persone per aver presentato un'opera di tendenze apertamente socialiste."}
{"id": "2761078", "revid": "80598", "url": "https://it.wikipedia.org/wiki?curid=2761078", "title": "Tank Records", "text": ""}
{"id": "2761087", "revid": "15756", "url": "https://it.wikipedia.org/wiki?curid=2761087", "title": "Equo compenso", "text": "Il contributo per la copia privata o equo compenso \u00e8 un contributo imposto per avere il diritto di effettuare la copia privata delle opere protette dal diritto d'autore.\nRiguardo al contributo per la copia privata \u00e8 in atto da tempo un aspro dibattito, in quanto tassa che andrebbe a \"punire\" anche chi acquista supporti vergini senza tuttavia aver mai condiviso o scaricato illegalmente file coperti da copyright.\nCaratteristiche.\nLa tariffazione pu\u00f2 variare a seconda della legislazione delle singole nazioni. In generale, il contributo \u00e8 dato da una parte del prezzo finale del prodotto sia per quanto riguarda gli apparecchi destinati alla registrazione, sia sui supporti di registrazione analogici e digitali quali CD-R, DVD-R, Hard disk, pen drive e schede di memoria; in tal caso esso viene calcolato in base alla capacit\u00e0 del supporto.\nNel mondo.\nAustralia.\nIn Australia la copia privata non \u00e8 prevista nell'ordinamento; una legge che la consentiva, creata nel 1989, \u00e8 stata in seguito dichiarata incostituzionale nel contenzioso Australian Tape Manufacturers Association Ltd versus Commonwealth.\nCanada.\n\u00c8 previsto un corrispettivo sui supporti pari a 24 centesimi per le audiocassette di durata superiore ai 40 minuti, e di 29 centesimi per i CD (CD-R, CD-RW, ...) e MiniDisc; tale somma \u00e8 destinata al Copyright Board of Canada sulla base della legislazione del \"Canadian copyright law\".\nStati Uniti d'America.\nSono stati promulgati il Audio Home Recording Act (1992), che permette la copia privata in cambio di un contributo corrisposto alla RIAA, e il Digital Millennium Copyright Act (1998), che regolamenta la musica in formato compresso (es. gli MP3).\nEuropa.\nIn Unione europea \u00e8 vigente il contributo per la copia privata con l'eccezione di alcuni stati: Irlanda, Cipro, Lussemburgo e Malta, come stabilito dalla direttiva 2001/29/CE del 22 maggio 2001, direttiva che comunque riconosce ampia libert\u00e0 agli Stati membri nei metodi di applicazione del contributo.\nIn vista di tale direttiva, il 27 febbraio del 2014, il Parlamento europeo ha approvato la \"risoluzione Castex\": una serie di raccomandazioni non vincolanti, volte a migliorare il sistema nei confronti dei consumatori e creatori, al fine di difenderli dalla lobby dei grandi produttori internazionali. Il testo approvato presenta tra i suoi considerando il seguente: \"considerando che la cultura e la creazione artistica costituiscono lo zoccolo dell'identit\u00e0 europea passata e presente; che in futuro esse svolgeranno un ruolo essenziale nello sviluppo economico e sociale dell'Unione europea\". L'obiettivo \u00e8 quello di rinnovare la copia privata, soffermandosi sui principi di equit\u00e0 e obbiettivit\u00e0, proponendo, ad esempio, l'ipotesi di utilizzare il 25% dei ricavi per la promozione delle arti creative e degli spettacoli dal vivo. Introduce, inoltre, l'ipotesi di un possibile compenso per copia privata dello storage in cloud. \nNei 22 paesi (su complessivi 27 paesi) dell'Unione europea, in cui \u00e8 previsto il contributo per la copia privata, i costi per i consumatori sono pari a \u20ac, dei quali \u20ac (30%) nella sola Italia.\nGermania.\nIn Germania \u00e8 previsto un corrispettivo sui dispositivi e supporti digitali, frutto di contenziosi negli anni sessanta come quello di GEMA contro Grundig.\nBelgio.\n\u00c8 previsto un corrispettivo per i supporti e dispositivi, da destinare all'Auvibel, secondo la ripartizione:\nFinlandia.\n\u00c8 prevista la copia privata, il cui corrispettivo \u00e8 ripartito::\nFrancia.\nLa copia privata \u00e8 consentita, ma la sua tutela \u00e8 subordinata a quella garantita alle industrie: l'orientamento secondo cui i sistemi anticopia nei prodotti costituirebbero l'esercizio del diritto d'autore, che prevale su qualsiasi altro diritto di copia, \u00e8 emerso in due differenti sentenze (2004 e 2007).\nItalia.\nLa copia privata \u00e8 una fattispecie prevista dall'ordinamento, i cui corrispettivi sono corrisposti alla SIAE; essa infatti ha il compito di riscuotere l'intera somma relativa al contributo per la copia privata e di ripartirla tra i vari beneficiari, con i criteri indicati dalla Il contributo per la copia privata in Italia \u00e8 stato originariamente disciplinato dalla \nNel tempo ha subito numerose modifiche e tra le pi\u00f9 importanti citiamo il recepimento della Direttiva europea 29/2001/CE, tramite un discutibile provvedimento approvato dal Consiglio dei Ministri il 20 dicembre del 2002, e ratificato con il decreto legislativo 68 del 9 aprile del 2003.\nIl Decreto ministeriale 20 giugno 2014, in materia di \"Determinazione del compenso per la riproduzione privata di fonogrammi e di videogrammi ai sensi dell'art. 71-septies della legge 22 aprile 1941, n. 633.\". ha previsto il prelievo di una somma forfettaria su ogni apparecchio di memoria venduto, commisurata all'estensione della memoria stessa, da attribuire alla SIAE che poi la ripartir\u00e0 tra i titolari dei diritti di privativa, con ci\u00f2 consacrando una sorta di riparazione preventiva e presuntiva per l'eventualit\u00e0 che con tali dispositivi si copino opere coperte da privative.\nIl diritto al contributo per la copia privata si applica a tutti gli apparecchi e a tutti i supporti idonei alla registrazione di fonogrammi e videogrammi. Segue tabella riassuntiva:\nCon l'acquisto di un iPhone 12 compare nella fattura la voce \"Copyright levy\" e vengono addebitati 6,3 \u20ac\nPaesi Bassi.\nNei Paesi Bassi la copia \u00e8 permessa, a patto che sia versato un corrispettivo di:\nSvezia.\nIn Svezia la copia privata \u00e8 consentita e il suo corrispettivo (\"Privatkopieringsers\u00e4ttning\" oppure \"kassetters\u00e4ttning\") \u00e8 destinato a Copyswede; la ripartizione \u00e8:"}
{"id": "2761088", "revid": "647919", "url": "https://it.wikipedia.org/wiki?curid=2761088", "title": "Super League svizzera 2005-2006", "text": ""}
{"id": "2761092", "revid": "149587", "url": "https://it.wikipedia.org/wiki?curid=2761092", "title": "Super League svizzera 2004-2005", "text": ""}
{"id": "2761093", "revid": "196390", "url": "https://it.wikipedia.org/wiki?curid=2761093", "title": "\u0130stanbul UFO M\u00fczesi", "text": ""}
{"id": "2761094", "revid": "149587", "url": "https://it.wikipedia.org/wiki?curid=2761094", "title": "Super League svizzera 2003-2004", "text": ""}
{"id": "2761095", "revid": "599013", "url": "https://it.wikipedia.org/wiki?curid=2761095", "title": "Hoang Anh Tuan", "text": ""}
{"id": "2761097", "revid": "420108", "url": "https://it.wikipedia.org/wiki?curid=2761097", "title": "Carettochelide", "text": ""}
{"id": "2761101", "revid": "276444", "url": "https://it.wikipedia.org/wiki?curid=2761101", "title": "Scandinavian raceway", "text": ""}
{"id": "2761102", "revid": "122658409", "url": "https://it.wikipedia.org/wiki?curid=2761102", "title": "Samuel Sullivan", "text": "Samuel Sullivan \u00e8 un personaggio della serie televisiva \"Heroes\". interpretato da Robert Knepper e doppiato da Franco Mannella. Rivestir\u00e0 il ruolo di antagonista principale della quarta e ultima stagione della serie.\nPersonaggio.\nSamuel \u00e8 a capo del circo dei fratelli Sullivan, e si riferisce alle persone che vi lavorano come a una sorta di famiglia. Tuttavia Samuel li cerca in giro per il mondo e li raccoglie attorno a s\u00e9 con la promessa di avere una casa, unicamente per poter sfruttare i loro poteri.\n\u00c8 un uomo cinico e dotato di un senso dell'umorismo nero, le sue azioni pi\u00f9 che dalla cattiveria sono spinte da un senso di inadeguatezza, infatti Samuel \u00e8 sempre stato dell'opinione che meritava di pi\u00f9 dalla vita. Estremamente ambizioso, \u00e8 disposto a qualunque cosa pur di raggiungere i suoi fini. Non si fa nessun problema a uccidere, inoltre \u00e8 bugiardo e manipolatore, riesce a capire bene le persone e ci\u00f2, unito alla sua intelligenza e al suo carisma, gli permette di manovrare facilmente la gente.\nBiografia.\nSamuel \u00e8 nato a Coyote Sands nel centro governativo di ricerca sui soggetti avanzati. Quando questi fu chiuso suo padre e sua madre si trasferirono a New York per cominciare una nuova vita. Da quanto affermato da lui stesso, sappiamo che suo padre era un maggiordomo e sua madre una domestica; lui e il fratello Joseph crebbero in povert\u00e0 come figli di servitori e, se il maggiore dei due Sullivan sopportava questa situazione, Samuel ne era invece infastidito e mirava molto pi\u00f9 in alto.\nDopo la morte dei genitori, i due fondarono il \"Circo dei fratelli Sullivan\" e incominciarono a raccogliere intorno a loro un discreto numero di altri soggetti avanzati per sfruttare le loro abilit\u00e0 negli spettacoli. Quando per\u00f2 il potere di Samuel inizi\u00f2 a crescere grazie alla loro presenza Joseph ne fu tanto spaventato che cerc\u00f2 di trattenerlo con la sua abilit\u00e0, riuscendoci per molti anni. Questo finch\u00e9 Mohinder Suresh, venuto a sapere dagli studi del padre della nascita di Samuel, non lo contatter\u00e0 allo scopo di metterlo in guardia sulla pericolosit\u00e0 crescente del suo potere.\nQuarta stagione - Volume cinque: Redenzione.\nConosciamo ufficialmente Samuel Sullivan nei primi episodi della stagione, mentre presiede il funerale del fratello Joseph, assieme alla compagnia del Luna Park. Pi\u00f9 tardi, scopriamo che pu\u00f2 avere qualsiasi informazione sulle persone attraverso i tatuaggi di Lydia e che cos\u00ec ha iniziato la caccia ai soggetti avanzati da unire alla \"famiglia\". Samuel ordina a Edgar di uccidere Danko, falsamente accusato dell'omicidio del fratello, e recuperare da Noah Bennet una bussola in grado di localizzarli.\nNel frattempo Samuel si reca nel passato, grazie al potere di un anziano del Luna Park, per cercare di recuperare Hiro per poterlo \"ingaggiare\" nella sua compagnia, senza riuscirci. In seguito Samuel va in citt\u00e0 alla ricerca di Peter Petrelli. Arrivato in citt\u00e0 finge di essere un uomo rimasto ferito durante un incidente di un autobus e, sotto falso nome, denuncia il paramedico che l'ha salvato: Peter Petrelli.\nPeter non riconosce l'uomo, sa di non averlo mai visto nel luogo dell'incidente, e Samuel trova rimedio modificando la foto dell'articolo del giornale che Peter custodisce nel suo appartamento. Quando Peter si rende conto di aver sbagliato, controllando meglio la falsa foto, fa le sue scuse a Samuel e parla un poco con lui. Samuel ritira cos\u00ec la sua denuncia e gli spiega che ha trovato la persona che cercava. Gli stringe la mano e, durante quella stretta, fa scivolare dell'inchiostro sotto pelle, ma Peter non se ne rende conto.\nSamuel si reca poi alla sua casa d'infanzia, una d\u00e9pendance di una grande villa dove suo padre lavorava come maggiordomo e sua madre come governante, ma la proprietaria della casa non pu\u00f2 farlo entrare o girovagare perch\u00e9 sta dando una festa. Samuel ne rimane deluso e pi\u00f9 tardi si scopre che quella casa \u00e8 andata distrutta da una voragine provocata da Samuel. Tempo dopo saranno Samuel ed il suo Luna Park a mettere in salvo Sylar dei poliziotti che gli sono alle costole: il Luna Park \u00e8 infatti invisibile ad occhi esterni.\nInoltre l'uomo programma di portare anche Claire Bennet tra le sue file grazie alla nipote Rebecca.\nSamuel aiuter\u00e0 dunque il pericoloso serial killer a recuperare se stesso, ma alla fine si render\u00e0 conto di una dura verit\u00e0: nella mente di Sylar ci sono i ricordi di un'altra persona.\nSamuel cercher\u00e0 anche di convincere anche Tracy ad entrare nel suo circo, ma questa rifiuta.\nSamuel infine riesce a raggirare Hiro, dopo averlo raggiunto nel passato mentre cercava di salvare Charlie. Samuel rapisce Charlie e lo convince a fargli un favore in cambio della liberazione di Charlie. Il giapponese dovr\u00e0 rimediare ad un errore commesso otto settimane prima dal circense: l'omicidio di Mohinder.\nDopo essere tornato al Luna park tuttavia, Samuel scopre della fuga di Sylar e ne rimane deluso, tuttavia poco dopo Hiro gli porta il resoconto della missione affidatagli, nascondendogli il dettaglio di aver salvato Suresh e limitandosi a dargli ci\u00f2 che davvero il circense voleva: il video che mostra il segreto del suo potere. Scoperto per\u00f2 che il circense non \u00e8 intenzionato a salvare Charlie, Hiro lo tradir\u00e0 rivelando ai suoi complici che lui \u00e8 il vero artefice della morte di Joseph, ma Samuel l'aveva previsto e prontamente fa ricadere la colpa su Edgard, il quale \u00e8 costretto alla fuga. Per tenere a bada Hiro inoltre, chiede l'intervento di Damien, che stravolge la memoria del giapponese.\nIl giorno seguente Claire e Gretchen raggiungono il Luna Park dei Sullivan e l'uomo le intrattiene per tutto il giorno, convincendo Claire a fermarsi li per un po', anche se poi si allontana accorgendosi della vera natura dell'uomo. Pi\u00f9 tardi Samuel deve affrontare l'arrivo al Luna Park di un furente Sylar in cerca di vendetta, tuttavia nonostante i molti poteri dell'avversario, Samuel \u00e8 nettamente pi\u00f9 forte e riesce a respingerlo. Poco tempo dopo Noah Bennet cercher\u00e0 di attirarlo in trappola grazie a Vanessa, sua vecchia fiamma, ma l'uomo tuttavia non si far\u00e0 ingannare e sventata la trappola rapir\u00e0 la donna che ha sempre amato e la porter\u00e0 al Luna Park. Qui cercher\u00e0 di riconquistarla e le racconter\u00e0 che non l'ha mai dimenticata, inoltre le mostrer\u00e0 che in questi anni ha costruito per loro una casa identica a quella che lei desiderava nei suoi sogni. Sfortunatamente Vanessa non vuole saperne di restare con lui, in quanto secondo lei, anche se sembra buono, in realt\u00e0 Samuel \u00e8 il peggiore dei malvagi. Detto ci\u00f2 se ne andr\u00e0 e il circense irascibile ed ubriaco far\u00e0 crollare la casa con la forza della sua mente.\nMosso da una ceca rabbia Samuel usa i suoi poteri per distrugge un intero sobborgo uccidendo tanta gente innocente, poi, sapendo di dover presto fronteggiare la furia di Bennet, decide di costituirsi senza opporre resistenza, ma poi qualcuno inizia a sparare e Samuel rimane ferito, Lydia invece viene uccisa con un colpo di pistola, prima che lei muoia Samuel la bacia e Lydia con i suoi poteri capisce che \u00e8 stato Samuel a organizzare tutto, infatti a sparare \u00e8 stato un membro del circo fedele a Samuel, il replicante Eli, non solo per evitare che lei parlasse, ma anche perch\u00e9 era necessario che i membri della compagnia circense odiassero Bennet pi\u00f9 di lui, infatti Samuel d\u00e0 la colpa a lui. In seguito cattura sia Claire che suo padre grazie all'aiuto dei persuasi membrei del circo. Dunque accoglier\u00e0 Emma Coolidge tra loro e da lei si fa curare la spalla, inoltre progetta lo spettacolo definitivo del circo dei fratelli Sullivan, a Central Park, dove medita di realizzare il suo piano ed esporre al mondo i soggetti avanzati, facendo credere alla compagnia che useranno i loro poteri per un'esibizione, quando in realt\u00e0 lui user\u00e0 i suoi poteri uccidendo molte persone in diretta TV. Chieder\u00e0 a Claire di unirsi a lui ma quando questa rinuncer\u00e0 la intrappoler\u00e0 sottoterra in una roulotte con suo padre.\nCos\u00ec Samuel si prepara alla fase finale del suo piano progettando di uccidere tutti gli umani presenti allo spettacolo con una grossa voragine; tuttavia Claire e Noah riescono a raggiungerlo, dopo che Tracy li aveva liberati dalla roulotte, convincendo tutti che Samuel \u00e8 un esaltato, cosa confermata da Eli che sotto l'influenza dei poteri di Matt Parkman confessa di aver ucciso lui Lydia sotto l'ordine di Samuel, quindi tutti i membri della compagnia si rivoltano contro di lui. Samuel nonostante tutto \u00e8 deciso pi\u00f9 che mai ad andare fino in fondo ma non aveva previsto che Peter Petrelli tempestivamente gli piomba davanti e copia il suo potere. L'apocalittico scontro tra i due finisce in favore del pi\u00f9 giovane, in quanto Hiro, arrivato anche lui a Central Park, teletrasporta via tutti i soggetti avanzati del circo lasciandolo quindi senza poteri, in quanto questi dipendevano dalla loro presenza. Dunque Peter lo colpisce violentemente in faccia mettendolo al tappeto.\nPrologo al sesto volume: Il mondo nuovo.\nIl sesto volume \u00e8 l'immediata continuazione del quinto, dove si vede Samuel portato via da un'auto della polizia chiamata da Lauren, ormai debole e inoffensivo.\nPoteri e abilit\u00e0.\nSamuel \u00e8 dotato del potere della geocinesi, ovvero pu\u00f2 manipolare la terra a suo piacimento col solo ausilio della mente. Samuel dimostra di avere un controllo eccezionale sul suo potere; sebbene nel corso degli anni il fratello Joseph abbia cercato di trattenerlo dall'uso. Difatti pu\u00f2 manipolare la terra e le rocce su diversi livelli ed a diverse manifestazioni, dal terremoto alla valanga di rocce, dallo sgretolamento delle fondamenta di un edificio fino alle forme di derivati minerali e naturali pi\u00f9 semplici come ad esempio l'inchiostro.\nQuest'ultimo Samuel lo ha utilizzato pi\u00f9 volte da iniettare sotto la pelle delle sue vittime. Dopo averlo assorbito in prima persona difatti, il circense \u00e8 in grado di iniettarlo in un obbiettivo designato solo toccandolo, a questo punto l'uomo pu\u00f2 manipolare l'inchiostro per fargli prendere una forma e per penetrare nei tessuti altrui fino a provocare un avvelenamento e, dunque uccidere.\nTuttavia il potere pi\u00f9 pericoloso che Samuel abbia mai dimostrato \u00e8 quello di creare una depressione nel terreno a livello superficiale generando cos\u00ec una voragine tanto profonda da assorbire ogni cosa nel suo ventre, incluse automobili, persone, alberi, un'enorme villa vittoriana e perfino un intero sobborgo. A detta di Joseph sarebbe capace addirittura di spostare le montagne.\nSamuel non ha bisogno di concentrarsi, n\u00e9 di attenzione quando vuole usare il suo potere, difatti lo si \u00e8 visto pi\u00f9 volte farne un uso spropositato soltanto schioccando pollici o gomiti o addirittura senza fare gesti e voltato di spalle rispetto al suo obiettivo; tale privilegio gli \u00e8 dato dal fatto di possedere la sua abilit\u00e0 gi\u00e0 alla nascita.\nL'unico limite di tale potere \u00e8 che, per essere alimentato e avere efficacia, il proprietario si deve circondare di altri soggetti avanzati. La loro vicinanza rappresentano l'alimentazione di tale abilit\u00e0."}
{"id": "2761104", "revid": "1305772", "url": "https://it.wikipedia.org/wiki?curid=2761104", "title": "That's the Way of the World", "text": "That's the Way of the World \u00e8 il sesto album in studio del gruppo musicale statunitense Earth, Wind &amp; Fire, pubblicato nel 1975 dalla Columbia Records. \u00c8 la colonna sonora dell'omonimo film diretto da Sig Shore.\nL'album lanci\u00f2 al successo internazionale il gruppo, che fino ad allora aveva inciso soltanto alcune hit minori."}
{"id": "2761108", "revid": "224230", "url": "https://it.wikipedia.org/wiki?curid=2761108", "title": "Fuente de Cibeles (Madrid)", "text": ""}
{"id": "2761119", "revid": "330634", "url": "https://it.wikipedia.org/wiki?curid=2761119", "title": "Galileo (film 1969)", "text": ""}
{"id": "2761125", "revid": "729019", "url": "https://it.wikipedia.org/wiki?curid=2761125", "title": "Portoli", "text": "Portoli \u00e8 un insediamento di origine romana che insieme, a Pisgnano e Cusarola ha dato origine a Treviglio. Era situato a sudovest dell'attuale centro cittadino, il nome sembra suggerire che in origine fosse un porto vicino all'Adda, che un tempo aveva un corso pi\u00f9 ampio.\nAttualmente vi \u00e8 nella zona sudovest della citt\u00e0 una via denominata Portoli, che tuttavia \u00e8 posta al di fuori dell'originale insediamento, dato che la chiesa di San Maurizio unica chiesa rimasta delle originali tre dei centri che formarono il comune \u00e8 posta a sudovest rispetto alla via.\nSan Maurizio era il santo dell'insediamento."}
{"id": "2761137", "revid": "287204", "url": "https://it.wikipedia.org/wiki?curid=2761137", "title": "6311 Porubcan", "text": ""}
{"id": "2761139", "revid": "339392", "url": "https://it.wikipedia.org/wiki?curid=2761139", "title": "Vedette anti sommergibile", "text": ""}
{"id": "2761140", "revid": "84604", "url": "https://it.wikipedia.org/wiki?curid=2761140", "title": "Pietra pomice", "text": ""}
{"id": "2761142", "revid": "1452073", "url": "https://it.wikipedia.org/wiki?curid=2761142", "title": "Nebiros", "text": "Nebiros \u00e8 un demone immaginario, un personaggio dei fumetti pubblicati dalla DC Comics. Comparve per la prima volta in \"Swamp Thing\" n. 15 (gennaio 1975), e fu creato da David Michelinie e Nestor Redondo.\nBiografia del personaggio.\nNebiros \u00e8 un demone di 10.000 anni che fugg\u00ec dall'inferno grazie alle offerte sacrificali. Il suo impero crebbe e minacci\u00f2 altri grandi poteri del tempo come Lemuria, Mu e Atlantide. I grandi stregoni della Terra si unirono per sconfiggere Nebiros, e bandirlo nella dimensione oscura.\nSeimila anni dopo, Nebiros si impossess\u00f2 del corpo di Swamp Thing con l'aiuto del deluso prete Jonathan Bliss. Quando Abigail Arcane e Matthew Cable distrussero il suo vascello globale, il suo spirito fu esorcizzato dal corpo di Swamp Thing e si impossess\u00f2 del corpo del prete, che appass\u00ec sotto l'influenza del demone, mandandolo di nuovo sottoterra. Nebiros fu liberato anni dopo, da Dan Cassidy e fu sconfitto in Messico dall'alter ego demoniaco di Cassidy, Blue Devil e dalla maga Zatanna. Ancora una volta, Nebiros fu costretto a ritornare nel suo regno oscuro.\nNebiros ricomparve successivamente in \"Books of Magic\" e nella serie limitata \"Day of Judgement\". Qui, fu l'ultimo demone dell'Inferno. Gli sforzi combinati di Etrigan e Asmodeo, fecero s\u00ec che quest'ultimo si fondesse con lo Spettro. Uno degli effetti collaterali, fu che il fuoco infernale usc\u00ec, l'Inferno si ghiacci\u00f2 e i demoni invasero la Terra. Tutti eccetto Nebiros. Lui rimase indietro, nella Citt\u00e0 di Dis, armato di quello che lui stesso defin\u00ec il Tridente del Re delle Menzogne in persona. Un piccolo gruppo di eroi si avventur\u00f2 in questa Citt\u00e0 per rimettere i fuochi a posto. Sebastian Faust fece parte del gruppo. Faust ebbe dei poteri ottenendoli dallo stesso Nebiros, in un patto che non fin\u00ec nel migliore dei modi, poteri destinati a suo padre.\nFaust, utilizzando ossa che aveva comprato a Parigi, ricre\u00f2 il demoniaco Blue Devil. In poche parole, Blue Devil rub\u00f2 il tridente Nebiros e gli diede un calci\u00f2 che lo fece volare. Un colpo lanciato da Firestorm tramut\u00f2 l'acqua nel corpo del demone in cemento, apparentemente uccidendolo.\nPoteri e abilit\u00e0.\nNebiros ottenne il tridente da Blue Devil saltando da una dimensione all'altra. Essendo molto potente e quasi indistruttibile, Nebiros pu\u00f2 manifestare un caos supernaturale e senza freni. Possiede un senso dell'onore, che \u00e8 la sua unica debolezza.\nCuriosit\u00e0.\nIl nome Nebiros appare nella scena finale del film Suspiria, di Dario Argento, inciso in caratteri dorati nel corridoio che conduce alla stanza segreta di Elena Marcos."}
{"id": "2761143", "revid": "767487", "url": "https://it.wikipedia.org/wiki?curid=2761143", "title": "Last Days and Time", "text": "Last Days and Time \u00e8 il terzo album registrato in studio del gruppo musicale Earth, Wind &amp; Fire, il primo pubblicato per la Columbia Records."}
{"id": "2761155", "revid": "287204", "url": "https://it.wikipedia.org/wiki?curid=2761155", "title": "8318 Averroes", "text": ""}
{"id": "2761159", "revid": "226458", "url": "https://it.wikipedia.org/wiki?curid=2761159", "title": "Sollevamento pesi ai Giochi della XXVIII Olimpiade - 56 kg maschile", "text": ""}
{"id": "2761166", "revid": "124459238", "url": "https://it.wikipedia.org/wiki?curid=2761166", "title": "Gratitude (Earth, Wind &amp; Fire)", "text": "Gratitude primo album dal vivo degli Earth, Wind &amp; Fire, pubblicato nel 1975 dalla Columbia Records con alcuni brani registrati in studio. \nL'album ha raggiunto la prima posizione nella Billboard 200 per tre settimane ed il singolo Sing a Song la quinta posizione nella Billboard Hot 100."}
{"id": "2761168", "revid": "467420", "url": "https://it.wikipedia.org/wiki?curid=2761168", "title": "Spagna ai Giochi olimpici", "text": "La Spagna ha partecipato ai Giochi olimpici estivi per la prima volta nel 1900, e in tutte le edizioni a partire dal 1920 con l'eccezione di Berlino 1936, per colpa della guerra civile); ha partecipato inoltre a tutti i Giochi olimpici invernali a partire dal 1936. I suoi atleti hanno vinto in totale 171 medaglie, di cui 4 nelle edizioni invernali.\nLa Spagna ha ospitato i Giochi una volta, nel 1992 a Barcellona, e a partire da tale edizione il paese ha migliorato notevolmente i suoi risultati.\nIl Comitato Olimpico spagnolo \u00e8 stato fondato nel 1912, e riconosciuto dal CIO nello stesso anno."}
{"id": "2761169", "revid": "287204", "url": "https://it.wikipedia.org/wiki?curid=2761169", "title": "10127 Frojel", "text": ""}
{"id": "2761171", "revid": "767487", "url": "https://it.wikipedia.org/wiki?curid=2761171", "title": "L'artista (film)", "text": "L'artista (\"El artista\") \u00e8 un film del 2008 diretto da Mariano Cohn e Gast\u00f3n Duprat, presentato in concorso al Festival internazionale del film di Roma 2008.\nTrama.\nIl film \u00e8 incentrato sulla vita di Jorge, un infermiere in una casa di cura che espone come propri i disegni di un vecchio malato di mente che ha in cura. Grazie a questi disegni Jorge ottiene un grande successo e viene acclamato dalla critica."}
{"id": "2761179", "revid": "287204", "url": "https://it.wikipedia.org/wiki?curid=2761179", "title": "14877 Zauberflote", "text": ""}
{"id": "2761184", "revid": "1186766", "url": "https://it.wikipedia.org/wiki?curid=2761184", "title": "Ferrandino", "text": ""}
{"id": "2761187", "revid": "111319", "url": "https://it.wikipedia.org/wiki?curid=2761187", "title": "Fanny Fisher", "text": ""}
{"id": "2761188", "revid": "101768", "url": "https://it.wikipedia.org/wiki?curid=2761188", "title": "\u30c3", "text": ""}
{"id": "2761191", "revid": "1573940", "url": "https://it.wikipedia.org/wiki?curid=2761191", "title": "Fanny Fischer", "text": ""}
{"id": "2761193", "revid": "287204", "url": "https://it.wikipedia.org/wiki?curid=2761193", "title": "19993 Gunterseeber", "text": ""}
{"id": "2761197", "revid": "6923", "url": "https://it.wikipedia.org/wiki?curid=2761197", "title": "Campionato del mondo di motocross", "text": ""}
{"id": "2761198", "revid": "1573940", "url": "https://it.wikipedia.org/wiki?curid=2761198", "title": "Nicole Reinhardt", "text": ""}
{"id": "2761200", "revid": "599013", "url": "https://it.wikipedia.org/wiki?curid=2761200", "title": "Daniel \u00d6rlund", "text": "Carriera.\nClub.\nHa iniziato la sua carriera professionistica allo Sp\u00e5rv\u00e4gen, prima di firmare per l' nel 2002. \u00d6rlund ha esordito nella nuova squadra in una partita di Svenska Cupen, disputata contro il Carlstad United nel 2003. Il portiere ha giocato un buon incontro (vinto per 4 a 1 dall'AIK) e ha cos\u00ec mantenuto il posto da titolare anche nel turno successivo della competizione, con la sua squadra opposta all'H\u00e4cken.\nNel 2004, \u00e8 stato ceduto in prestito al Caf\u00e9 Opera, dove ha avuto un buon impatto (25 incontri giocati, in 7 di questi non ha subito reti). \u00c8 tornato poi all'AIK per giocare in Superettan: \u00d6rlund ha giocato tutti gli incontri ed \u00e8 riuscito a mantenere la porta inviolata per 567 minuti consecutivi. Dal suo ritorno all'AIK, \u00e8 rimasto come titolare indiscusso. Nel 2008, \u00e8 stato prestato al Fredrikstad, in Norvegia, con cui ha conquistato un onorevole secondo posto. \u00c8 rientrato nuovamente all'AIK nel 2009, dove ha giocato titolare complice il lungo infortunio all'altro portiere Tomi Maanoja. \u00d6rlund \u00e8 stato schierato in tutte e 30 le partite di campionato che hanno permesso al club nerogiallo di conquistare lo scudetto.\nNel 2010, \u00e8 stato ingaggiato dai norvegesi del Rosenborg. Nel 2012 ha firmato un rinnovo di contratto. Il 2 marzo 2015 \u00e8 stato presentato come nuovo portiere dei finlandesi dell'HJK Helsinki. Il 4 marzo 2016, \u00e8 tornato in Svezia per giocare nel Brommapojkarna, formazione che era reduce da due retrocessioni in altrettanti anni. Ha giocato 13 partite e contribuito alla promozione in Superettan.\nIl 19 settembre 2017 \u00e8 stato brevemente ingaggiato dall'Enskededalen FC, formazione impegnata nella settima serie nazionale."}
{"id": "2761201", "revid": "647919", "url": "https://it.wikipedia.org/wiki?curid=2761201", "title": "Lingua naturale", "text": ""}
{"id": "2761202", "revid": "1452073", "url": "https://it.wikipedia.org/wiki?curid=2761202", "title": "Citt\u00e0 d'Argento (fumetto)", "text": "La Citt\u00e0 d'Argento \u00e8 una localit\u00e0 fittizia nelle storie a fumetti pubblicate dalla DC Comics. \u00c8 la casa di esseri conosciuti come Angeli e della Presenza, divinit\u00e0 principale della teologia giudeo-cristiana nell'Universo DC. La Citt\u00e0 d'Argento comparve per la prima volta in \"More Fun Comics\" n. 52, e fu creata da Jerry Siegel e Bernard Bailey.\nStoria editoriale.\nCi si riferisce alla forma originale della Citt\u00e0 d'Argento in \"More Fun Comics\" n. 52 (febbraio 1940), e fu creata da Jerry Siegel (uno dei due ideatori di Superman) e Bernard Bailey.\nStoria.\nLa Citt\u00e0 d'Argento odierna fu re-immaginata per la storia \"Season of Mists\" di Neil Gaiman in \"The Sandman\", quando gli Angeli Duma e Remiele furono inviati nel Sogno per osservare gli eventi che andavano avanti dopo che Lucifero abbandon\u00f2 il trono dell'Inferno. La Citt\u00e0 d'Argento non \u00e8 enfaticamente il Paradiso - esiste \"al di fuori dell'ordine creato delle cose\" e si pensa che sia precedente al resto della Creazione.\nNeil Gaiman utilizz\u00f2 ancora la localit\u00e0 nella sua storia \"Murder Mysteries\", che \u00e8 ambientata nella Citt\u00e0 d'Argento, e vedeva l'angelo Raguele investigare sul primo assassinio mai avvenuto. Nel 1999, l'autore di fumetti Mike Carey cominci\u00f2 la sua serie \"Lucifer\", parte di \"The Sandman\", in cui la Citt\u00e0 d'Argento \u00e8 una localit\u00e0 importante e mostrata frequentemente."}
{"id": "2761204", "revid": "6923", "url": "https://it.wikipedia.org/wiki?curid=2761204", "title": "Mondiale motocross 2006", "text": ""}
{"id": "2761205", "revid": "256896", "url": "https://it.wikipedia.org/wiki?curid=2761205", "title": "Biblioteca Nazionale di Vienna", "text": ""}
{"id": "2761206", "revid": "287204", "url": "https://it.wikipedia.org/wiki?curid=2761206", "title": "20187 Janapittichova", "text": ""}
{"id": "2761207", "revid": "86599", "url": "https://it.wikipedia.org/wiki?curid=2761207", "title": "36P/Whipple", "text": "36P/Whipple, indicata anche come cometa Whipple, \u00e8 una cometa periodica del Sistema solare, appartenente alla famiglia delle comete gioviane e alla famiglia di comete quasi-Hilda.\nStoria osservativa.\nLa cometa Whipple \u00e8 stata scoperta il 15 ottobre 1933 - circa tre mesi dopo il transito al perielio - da Fred Lawrence Whipple che ne raccolse un'immagine fotografica dall'Osservatorio di Oak Ridge ed appariva come un oggetto della tredicesima magnitudine.\nSyuichi Nakano nel 1987 ha scoperto che la cometa era gi\u00e0 stata fotografata il 24 agosto 1925 dall'astronomo russo G. \u0160ajn, ma era stata scambiata per un asteroide e denominata 1925 QD.\nDurante l'apparizione del 1941 la cometa fu recuperata da Leland Erskin Cunningham il 1\u00ba settembre e fu seguita fino al 22 novembre dell'anno seguente. Nei momenti di massima luminosit\u00e0, raggiunse la 14\u00aa magnitudine. La migliore previsione per il recupero era stata fornita da D. H. Sadler e F. M. McBain.\nIl reverendo Cameron Dinwoodie forn\u00ec la migliore previsione per il ritorno della cometa nel 1948, quando fu recuperata da H. M. Jeffers dell\"'Osservatorio Lick\" in California, come un oggetto della diciottesima magnitudine (18,4) e di aspetto quasi stellare il 21 giugno 1947. Nuovamente raggiunse al suo massimo la quattordicesima magnitudine nei mesi di settembre ed ottobre dell'anno seguente.\nDinwoodie fu autore anche della previsione che condusse al recupero della cometa da parte di Elizabeth Roemer del \"Lick Observatory\" il 25 maggio 1955, sei mesi prima del transito al perielio. Al momento del suo recupero la cometa appariva come un oggetto della diciottesima magnitudine; al suo massimo, ad ottobre dello stesso anno, raggiunse la tredicesima magnitudine.\nLa cometa \u00e8 stata quindi osservata in tutte le successive apparizioni, l'ultima delle quali \u00e8 avvenuta nel 2003. In questa circostanza la cometa \u00e8 rimasta piuttosto debole, non raggiungendo mai magnitudine 17.\nOrbita.\nLa cometa Whipple percorre un'orbita moderatamente eccentrica e inclinata di circa 10\u00b0 rispetto al piano dell'eclittica. L'afelio, prossimo internamente all'orbita di Giove, \u00e8 a 5,24\u00a0UA dal Sole; il perielio, compreso tra le orbite di Giove e di Marte, \u00e8 a 3,08\u00a0UA dal Sole. La cometa completa un'orbita in circa 8,51 anni.\nLa sua orbita \u00e8 relativamente stabilee non ha incontri particolarmente ravvicinati con pianeti. L'ultimo significativamente vicino \u00e8 avvenuto nel 1922 quando la cometa \u00e8 transitata a 0,25\u00a0UA da Giove."}
{"id": "2761213", "revid": "113424415", "url": "https://it.wikipedia.org/wiki?curid=2761213", "title": "Nokia 2110", "text": "Il Nokia 2110 \u00e8 un cellulare di tipo GSM, prodotto dalla Nokia a partire dal 1995. \u00c8 stato il primo cellulare prodotto con incorporata la suoneria \"Nokia tune\", la caratteristica suoneria dei cellulari Nokia estratta dalla composizione per chitarra \"Grand Vals\" del compositore spagnolo Francisco T\u00e1rrega che sar\u00e0 presente in tutti i cellulari del marchio finlandese. La batteria ha una durata di 30 ore in stand-by e di 160 minuti in conversazione.\nIl prezzo in Italia nel 1995 era 1.250.000 lire IVA inclusa pari a 866 euro del 2008."}
{"id": "2761214", "revid": "90919", "url": "https://it.wikipedia.org/wiki?curid=2761214", "title": "Palazzo a vela", "text": ""}
{"id": "2761219", "revid": "6923", "url": "https://it.wikipedia.org/wiki?curid=2761219", "title": "Honda CR-F", "text": ""}
{"id": "2761220", "revid": "89688", "url": "https://it.wikipedia.org/wiki?curid=2761220", "title": "Lori Del Santo", "text": ""}
{"id": "2761221", "revid": "287204", "url": "https://it.wikipedia.org/wiki?curid=2761221", "title": "21564 Widmanstatten", "text": ""}
{"id": "2761224", "revid": "6923", "url": "https://it.wikipedia.org/wiki?curid=2761224", "title": "Mondiale motocross 2007", "text": ""}
{"id": "2761225", "revid": "38120", "url": "https://it.wikipedia.org/wiki?curid=2761225", "title": "La Loi", "text": ""}
{"id": "2761227", "revid": "106908", "url": "https://it.wikipedia.org/wiki?curid=2761227", "title": "La legge", "text": ""}
{"id": "2761228", "revid": "1573940", "url": "https://it.wikipedia.org/wiki?curid=2761228", "title": "Conny Wassmuth", "text": ""}
{"id": "2761229", "revid": "287204", "url": "https://it.wikipedia.org/wiki?curid=2761229", "title": "44479 Olaheszter", "text": ""}
{"id": "2761234", "revid": "1573940", "url": "https://it.wikipedia.org/wiki?curid=2761234", "title": "Gabriella Szab\u00f3", "text": ""}
{"id": "2761235", "revid": "287204", "url": "https://it.wikipedia.org/wiki?curid=2761235", "title": "48159 Saint-Veran", "text": ""}
{"id": "2761236", "revid": "281901", "url": "https://it.wikipedia.org/wiki?curid=2761236", "title": "Karl Wilhelm von N\u00e4geli", "text": "Autore di numerosi studi sul processo di divisione cellulare e di impollinazione, \nNascita e istruzione.\nStudia biologia presso l'Universit\u00e0 di Zurigo, e dal 1839 a Ginevra, botanica con il professor Augustin Pyrame de Candolle. Si laurea a Zurigo nel 1840 con una tesi sulla stessa materia. Grazie al professore di botanica Matthias Jakob Schleiden, i suoi interessi vennero orientati nello studio microscopico delle piante.\nCarriera Accademica.\nSubito dopo la laurea N\u00e4geli divenne Privatdozent, in italiano Libero Docente, e, successivamente, professore straordinario, presso l'universit\u00e0 di Zurigo. Nel 1852 venne chiamato a occupare la cattedra di botanica all'universit\u00e0 di Friburgo, e nel 1857 fu promosso a Monaco di Baviera, dove rimase come docente fino alla sua morte.\nContributi.\nSi pensava che nel 1842 N\u00e4geli fosse il primo scienziato ad aver osservato una divisione cellulare, durante la formazione del polline. Tuttavia questo \u00e8 contestato da Henry Harris, che scrisse : \u201c\"Quello che osserv\u00f2 N\u00e4geli non \u00e8 lo stesso materiale vegetale visto da Robert Remak ... non osserv\u00f2 la divisione nucleare \u2026 \u00e8 chiaro che N\u00e4geli non ebbe nel 1844 alcun idea dell'importanza del nucleo nella vita della cellula\"\u201d. \nTra i suoi contributi alla scienza si possono citare una serie di documenti pubblicati tra il 1844 ed il 1846 nella \"Wissenschaftliche Zeitschrift fur Botanik\": nel 1847 con \"Die neueren Algensysteme\"; nel 1849 con \"Einzelliger Gattungen Algen\"; tra il 1855 ed il 1858 con \"Pflanzenphysiologische Untersuchungen\" \"\"; \"tra il 1858 ed il 1868, in collaborazione con Carl Eduard Cramer: \"Beitr\u00e4ge zur wissenschaftlichen Botanik\", pi\u00f9 una serie di documenti, scritti tra il 1861 ed il 1881. Ha inoltre contribuito al prestigio della Royal Bavarian Academy of Sciences con la scrittura di tre volumi di \"Botanische Mitteilungen\" ed infine nel 1884 ha pubblicato \"Mechanisch-Physiologische Theorie der Abstammungslehre\" \". \nLa corrispondenza con Mendel.\nProbabilmente N\u00e4geli \u00e8 pi\u00f9 conosciuto grazie alla sua improduttiva corrispondenza, avvenuta tra il 1866 ed il 1873, con Gregor Mendel, relativa alla celebre opera di quest'ultimo sul Pisum sativum, la pianta di pisello. Lo scrittore Simon Mawer, nel suo libro \"Gregor Mendel : piantare i semi della genetica\", pubblicato nel 2006, ci d\u00e0 un interessante resoconto dettagliato della corrispondenza tra N\u00e4geli e Mendel. \nMawer sottolinea che, nel periodo in cui N\u00e4geli scriveva la sua opera pi\u00f9 importante, dal titolo: \"A mechanico-physiological theory of organic evolution\", pubblicato nel 1884, anno della morte di Mendel, proponeva il concetto di \"'idioplasma'\" come \"ipotetico \"t\"rasmettitore di caratteri ereditati \"\": in questo libro di N\u00e4geli non aveva menzionato, neanche il una volta, il lavoro di Gregor Mendel."}
{"id": "2761238", "revid": "122354769", "url": "https://it.wikipedia.org/wiki?curid=2761238", "title": "Malta ai Giochi olimpici", "text": "Malta ha partecipato per la prima volta ai Giochi olimpici nel 1928, prendendo parte a quelli estivi di Amsterdam, e ha fatto il suo esordio in quelli invernali a So\u010di nel 2014.\nGli atleti maltesi non hanno mai vinto medaglie ai Giochi olimpici.\nIl Comitato Olimpico Maltese, fondato nel 1928, \u00e8 stato riconosciuto dal CIO nel 1936."}
{"id": "2761241", "revid": "123323852", "url": "https://it.wikipedia.org/wiki?curid=2761241", "title": "Danuta Koz\u00e1k", "text": ""}
{"id": "2761243", "revid": "38120", "url": "https://it.wikipedia.org/wiki?curid=2761243", "title": "La loi", "text": ""}
{"id": "2761245", "revid": "767487", "url": "https://it.wikipedia.org/wiki?curid=2761245", "title": "Spirit (Earth, Wind &amp; Fire)", "text": "Spirit \u00e8 un album registrato in studio degli Earth, Wind &amp; Fire; pubblicato nel settembre del 1976 dalla Columbia Records."}
{"id": "2761258", "revid": "767487", "url": "https://it.wikipedia.org/wiki?curid=2761258", "title": "Taras Bulba (film)", "text": "Taras Bulba (\"\u0422\u0430\u0440\u0430\u0441 \u0411\u0443\u043b\u044c\u0431\u0430\") \u00e8 un film del 2009 diretto da Vladimir Bortko, basato sull'omonimo romanzo di Nikolaj Gogol'.\nProduzione.\nIl film \u00e8 stato girato in diversi luoghi dell'Ucraina, come Zapori\u017e\u017eja, Hotin e Kam\"janec'-Podil's'kyj cos\u00ec come anche in Polonia. La distribuzione ufficiale \u00e8 stata spostata pi\u00f9 volte, in un primo momento per la primavera del 2008, infine al 2 aprile 2009, in coincidenza con il bicentenario di Gogol'."}
{"id": "2761259", "revid": "83531", "url": "https://it.wikipedia.org/wiki?curid=2761259", "title": "Giro di Svizzera 1935", "text": "Il Giro di Svizzera 1935, terza edizione della corsa, si svolse dal 24 al 31 agosto 1935 e affront\u00f2 un percorso totale di 1 708\u00a0km con partenza e arrivo dalla citt\u00e0 di Zurigo. Il corridore francese Gaspard Rinaldi si aggiudic\u00f2 la corsa concludendo in 55h16'24\".\nAl via si presentarono 65 atleti. I ciclisti arrivati al traguardo finale furono 30, mentre 35 si ritirarono, con una percentuale di arrivi pari al 46%."}
{"id": "2761266", "revid": "6923", "url": "https://it.wikipedia.org/wiki?curid=2761266", "title": "Palazzo Vescovile (Lodi)", "text": "Il palazzo Vescovile di Lodi \u00e8 la residenza storica dei Vescovi di Lodi. Venne edificato in epoca medievale e rinnovato nel corso del Settecento dall'architetto Giovanni Antonio Veneroni. L'interno elegante presenta alcuni ambienti decorati nel XVIII secolo: da segnalare la ex cappella vescovile e gli affreschi di Carlo Innocenzo Carloni.\nStoria.\nNei primi anni dopo la fondazione della citt\u00e0 nuova, la costruzione del palazzo vescovile non fu immediata, in quanto i massimi sforzi erano impiegati nella costruzione della Cattedrale: quando nel 1163 il corpo di San Bassiano venne traslato da Lodi Vecchio alla cripta nuova Cattedrale, esisteva infatti solo un piccolo nucleo dell'attuale Vescovado.\nLa vera nascita del palazzo si ebbe quindi sotto il vescovo Alberto Quadrelli (1168 - 1173) e il suo successore Alberigo del Corno, che ottenne nel 1177 il trasferimento della sede vescovile da Lodi Vecchio a Lodi. I lavori proseguirono soprattutto nel XIII secolo sotto il vescovo Ottobello Soffientini (1218 - 1243), per poi interrompersi e riprendere quasi due secoli pi\u00f9 tardi, sotto il vescovo Bonifacio Bottigelli (1393 - 1404), che fece restaurare e abbellire il palazzo.\nNel 1482 il vescovo Carlo Pallavicino (1456 - 1497) ampli\u00f2 notevolmente il giardino del palazzo sfruttando dei terreni che in precedenza venivano utilizzati come mercato di cavalli e granaglie.\nIl suo successore Ottaviano Maria Sforza soggiorn\u00f2 in citt\u00e0 solo per brevi periodi e il palazzo venne abbandonato all'incuria, tant'\u00e8 che divenne inabitabile e il vescovo alloggi\u00f2 presso privati.\nIl primo serio intervento di rifacimento si ebbe solo con il vescovo Ludovico Taverna (1579 - 1616) che incaric\u00f2 Martino Bassi di realizzare il progetto. I lavori furono terminati solo nel 1657, quando il vescovo era Pietro Vidoni. Nello stesso periodo venne realizzata la galleria dei ritratti, cos\u00ec detta perch\u00e9 arricchita da una serie di dipinti ad olio dei vescovi lodigiani.\nNel 1725 divenne vescovo Carlo Ambrogio Mezzabarba, che promosse una ricostruzione integrale del palazzo, su progetto dell'architetto Giovanni Antonio Veneroni; l'aspetto attuale del palazzo \u00e8 dovuto proprio a questa ricostruzione. Dopo la morte del Mezzabarba (1741, i lavori furono ripresi dal suo successore Giuseppe Gallarati, senza per\u00f2 terminarli.\nNegli anni successivi all'unit\u00e0 italiana, il dissidio tra Stato e Chiesa non permise pi\u00f9 ai vescovi lodigiani di esercitare il potere temporale: il palazzo venne abbandonato e il vescovo fu costretto ad abitare in seminario. Quando venne riconosciuto al vescovo il diritto di possedere beni e quindi di tornare nel suo palazzo, lo ritrov\u00f2 in pessime condizioni; dopo lunghi e costosi lavori, nella primavera del 1879, il vescovo Domenico Maria Gelmini fece ritorno nel palazzo vescovile.\nUn'ala del palazzo \u00e8 occupata dal museo diocesano di arte sacra, che fu istituito nel 1975 dal vescovo Giulio Oggioni ed inaugurato nel 1980 da Paolo Magnani.\nArchitettura.\nIl palazzo deve il suo aspetto attuale al progetto dell'architetto pavese Giovanni Antonio Veneroni. \u00c8 formato da quattro ali che si sviluppano attorno ad un cortile quadrato; di queste per\u00f2 solo tre furono realizzate nel XVIII secolo seguendo il progetto originale, mentre la quarta, che doveva essere la pi\u00f9 elegante, rimase incompiuta.\nIl palazzo ha due ingressi, sui lati sud (che affaccia su via Cavour) e nord (su Piazza del Mercato), mentre i lati est e ovest sono collegati rispettivamente con il giardino e con il Duomo.\nNelle facciate che interne, sopra il portico vi \u00e8 un marcapiano e quindi il piano nobile con finestre che presentazione decorazioni rotonde arricchite da elementi in ferro battuto.\nIl portico.\nAffacciato sul cortile interno si trova il portico composto da cinque archi con chiave di volta, basati su colonne binate che negli angoli sono riunite a gruppi di tre. \nLa parte interna del portico \u00e8 rimasta in mattoni a vista, perch\u00e9 non fu mai terminata. Tutte le campate, comprese le quattro angolari quadrate, hanno volte a crociera, con tessiture a spina di pesce.\nI prospetti esterni.\nI prospetti esterni realizzati secondo il progetto del Veneroni sono tre e presentano molte differenze. Il prospetto nord-orientale, verso il giardino, \u00e8 l'unico ad essere stato completamente realizzato secondo il progetto del Veneroni. Sulla destra vi \u00e8 una torretta sopraelevata che si collega all'ala nord-occidentale, anche se essa rimane incompiuta come testimoniano i fori dei ponteggi.\nIl prospetto nord-occidentale si affaccia su Piazza Mercato; di esso furono costruite solo le strutture essenziali, mentre quelle decorative sono completamente assenti: la facciata \u00e8 liscia e intonacata e le uniche aperture sono le finestre. Sulla destra c'\u00e8 un portale che permette l'accesso al portico.\nL'ultima ala ad essere realizzata fu quella sud-ovest, la cui costruzione fu per\u00f2 bruscamente interrotta come testimoniano la facciata rustica in mattoni e i fori per i ponteggi.\nNei punti in cui l'ala nord-est e l'ala sud-ovest avrebbero dovuto congiungersi con quella sud-est, sono ancora visibili dei mattoni a vista, ad ulteriore testimonianza dell'incompiutezza del palazzo.\nIl progetto.\nGiovanni Antonio Veneroni fu incaricato dal vescovo Carlo Ambrogio Mezzabarba di ricostruire completamente il palazzo. Egli realizz\u00f2 tre piante e un prospetto. La pianta del piano inferiore evidenzia soprattutto l'ampliamento del portico, che assume forma perfettamente quadrata, e nello sviluppo del colonnato su tutti e quattro i lati.\nIl progetto della facciata riguarda il prospetto sud-est; \u00e8 datato 1739 e venne realizzato dal Veneroni solo dopo l'inizio della costruzione, visto che avrebbe dovuto essere edificato per ultimo. In realt\u00e0, a causa della morte del vescovo Mezzabarba, non furono realizzate n\u00e9 l'ala meridionale n\u00e9 la facciata.\nIl progetto \u00e8 oggi esposto in una sala del palazzo: la facciata doveva essere pi\u00f9 alta rispetto al resto dell'edificio, doveva avere tre piani e 15 assi di finestre; nell'asse principale doveva esserci un ampio portale, sovrastato da un balcone."}
{"id": "2761267", "revid": "1516087", "url": "https://it.wikipedia.org/wiki?curid=2761267", "title": "San Marino ai Giochi olimpici", "text": "San Marino ha partecipato ai Giochi olimpici per la prima volta nel 1960; al 1976 risale la sua prima partecipazione ai Giochi invernali. I suoi atleti hanno vinto le prime medaglie nell'edizione di Tokyo 2020 (svoltasi nel 2021): la tiratrice Alessandra Perilli ha conquistato il bronzo nella specialit\u00e0 Trap e l'argento insieme a Gian Marco Berti nel mixed trap, inoltre Myles Amine ha vinto il bronzo nella lotta libera. San Marino \u00e8 diventato cos\u00ec lo stato indipendente meno popolato ad aver vinto una medaglia olimpica.\nPrima del bronzo del 2021, il miglior risultato era arrivato alle olimpiadi di Londra 2012, nelle quali la Perilli stessa, dopo aver ottenuto il secondo miglior punteggio \"ex aequo\" con altre due partecipanti nella finale Tiro a Volo, specialit\u00e0 Trap, aveva perso lo spareggio per il secondo e per il terzo posto classificandosi quarta.\nIl Comitato Olimpico Nazionale Sammarinese \u00e8 stato fondato nel 1959, venendo riconosciuto dal CIO nello stesso anno."}
{"id": "2761268", "revid": "90919", "url": "https://it.wikipedia.org/wiki?curid=2761268", "title": "Oval Olympic Arena", "text": ""}
{"id": "2761269", "revid": "287204", "url": "https://it.wikipedia.org/wiki?curid=2761269", "title": "Antonie Adamberger", "text": "Biografia.\nFiglia del tenore Valentin Adamberger e dell'attrice Marie-Anne Jacquet, dalla quale fu educata all'arte, dal 1804 al 1817 recit\u00f2 al Burgtheater di Vienna. Lasci\u00f2 le scene per sposare, il 19 giugno 1817, il numismatico Joseph von Arneth, da cui ebbe Alfred von Arneth, futuro storico."}
{"id": "2761270", "revid": "599013", "url": "https://it.wikipedia.org/wiki?curid=2761270", "title": "Lisa Oldenhof", "text": ""}
{"id": "2761272", "revid": "767487", "url": "https://it.wikipedia.org/wiki?curid=2761272", "title": "Paul Meyer (regista)", "text": "Biografia.\nNato da madre originaria della regione vallone Borinage, sita nella Provincia dell'Hainaut, dedic\u00f2 la maggior parte dei suoi lavori a quella regione. Il padre era originario dell'Alsazia ed era istitutore a Eupen nel cantone germanofono. Egli impar\u00f2 cos\u00ec a parlare la lingua francese in casa e quella tedesca nella vita esterna alla famiglia. All'Universit\u00e0 di Verviers scopr\u00ec la lotta di classe. Nel 1938 inizia a studiare alla \"\u00c9cole nationale sup\u00e9rieure d'architecture et des arts d\u00e9coratifs\" e poi lavor\u00f2 al \"Th\u00e9\u00e2tre prol\u00e9tarien\". Fond\u00f2 un teatro per bambini che venne alloggiato presso il Palais des Beaux-Arts di Bruxelles, alla \"Toneeljeugd\" (\"Jeunesses th\u00e9\u00e2trales flamandes\"), dove venivano rappresentate opere di Moli\u00e8re, Goldoni, Plauto...\nSi dedic\u00f2 poi alla cinematografia occupandosi prevalentemente di cortometraggi e documentari."}
{"id": "2761273", "revid": "22229", "url": "https://it.wikipedia.org/wiki?curid=2761273", "title": "Passante di Milano", "text": ""}
{"id": "2761274", "revid": "767487", "url": "https://it.wikipedia.org/wiki?curid=2761274", "title": "All 'N All", "text": "All 'N All \u00e8 l'ottavo album in studio degli Earth, Wind &amp; Fire, pubblicato nel 1977 dalla Columbia Records. Oltre ad essere uno degli album pi\u00f9 noti del gruppo, \"All 'N All\" vendette tre milioni di copie negli Stati Uniti, 50.000 in Canada e 60.000 in Inghilterra.\n\"All 'N All\" raggiunse le prime posizioni delle classifiche Billboard 200 e Top R&amp;B/Hip-Hop Albums mantenendole per nove settimane. \"All 'N All\" fu inoltre l'album di musica R&amp;B pi\u00f9 venduto durante il 1978. Alcuni dei brani di maggior successo dell'album sono \"I'll Write A Song For You\", \"Serpentine Fire\", \"Love's Holiday\", e \"Fantasy\".\nL'album venne ristampato una prima volta nel 1999, ed una seconda nel 2002.\nTracce.\nTutte le tracce sono state composte dagli Earth Wind &amp; Fire, eccetto dove indicato."}
{"id": "2761275", "revid": "3115", "url": "https://it.wikipedia.org/wiki?curid=2761275", "title": "Gum 15", "text": "Gum 15, nota anche come RCW 32, \u00e8 un'estesa nebulosa a emissione visibile nella costellazione delle Vele.\nSi osserva nella parte nordoccidentale della costellazione, a breve distanza dal confine con la Poppa e poco a nord della linea che congiunge le due stelle Naos () e Suhail (); appare come una macchia leggermente allungata in senso est-ovest e pu\u00f2 essere fotografata con l'ausilio di filtri attraverso un telescopio di media potenza. La sua declinazione fortemente australe comporta che dalle regioni boreali la sua osservazione sia particolarmente difficoltosa dalla fascia temperata inferiore, mentre a nord del 49\u00b0N \u00e8 sempre invisibile. Dall'emisfero australe invece \u00e8 osservabile per quasi tutte le notti dell'anno. Il periodo migliore per la sua osservazione nel cielo serale va da dicembre a maggio.\nSi tratta di una nube estesa per circa 30' posta in direzione della nube C del Vela Molecular Ridge. Secondo alcuni studi, la sua distanza sarebbe di circa 1000\u00a0parsec e sarebbe pertanto associata al Vela Molecular Ridge, dominata dalle giovani stelle azzurre facenti parte dell'ammasso aperto Cr 197; altri scienziati la collocano invece ad appena 424\u00a0parsec di distanza, in associazione al giovane ammasso Tr 10.\nLa principale responsabile della ionizzazione dei gas della nube sarebbe la stella HD\u00a074804, una stella di classe B identificata a volte come una stella di sequenza principale e a volte come una gigante brillante; altri studiosi ritengono invece che alla sua ionizzazione concorrano altre stelle, come HD\u00a075759, di classe spettrale O9V. La parte centrale di questa nebulosa \u00e8 oscurata da una striscia di polveri oscure, catalogata come SL\u00a02, la cui velocit\u00e0 radiale, pari a +22,4\u00a0km\u00a0s\u22121, \u00e8 paragonabile con quella delle stelle di Cr\u00a0197. In direzione del complesso sono note 21 stelle con emissioni H\u03b1, 15 delle quali sono in realt\u00e0 delle stelle\u00a0T\u00a0Tauri e due sono stelle Ae/Be di Herbig. A queste si aggiungono altre 70 stelle che mostrano delle caratteristiche proprie delle T\u00a0Tauri, pi\u00f9 una trentina di sorgenti di raggi X, sempre associate a questo tipo di oggetti stellari giovani. Secondo alcuni studiosi, questa nube \u00e8 strettamente legata alla vicina Gum 14 (RCW\u00a027) e assieme costituiscono un'unica regione di formazione stellare, indicata con la sigla SFR\u00a0265.00-2.00."}
{"id": "2761281", "revid": "1573940", "url": "https://it.wikipedia.org/wiki?curid=2761281", "title": "Hannah Davis", "text": ""}
{"id": "2761282", "revid": "1543377", "url": "https://it.wikipedia.org/wiki?curid=2761282", "title": "Medibank International 2010 - Singolare femminile", "text": "Il singolare femminile del Medibank International 2010 \u00e8 stato un torneo di tennis facente parte del WTA Tour 2010.\nElena Dement'eva era la detentrice del titolo e ha battuto in finale Serena Williams 6-3, 6-2.\nTeste di serie.\nLe prime 2 teste di serie hanno ricevuto un bye per il 2\u00ba turno."}
{"id": "2761286", "revid": "1305772", "url": "https://it.wikipedia.org/wiki?curid=2761286", "title": "Moonlight (software)", "text": "Moonlight \u00e8 stato un ambiente di runtime open source sviluppato da Novell per eseguire gli applicativi RIA (Rich Internet Application) di Silverlight (Ambiente sviluppato da Microsoft). L'ambiente gira su sistemi Windows, macOS e su sistemi GNU/Linux sul quale \u00e8 l'unico supporto esistente per questa tecnologia, dato che l'ambiente Silverlight non \u00e8 sviluppato per sistemi GNU/Linux.\nSi trattava di un progetto open-source mentre i codec che il software utilizza per la riproduzione di audio e video erano proprietari.\nMoonlight non \u00e8 pi\u00f9 sviluppato da dicembre 2011 a causa di alcune modifiche apportate da Microsoft a Silverlight che hanno di fatto eliminato ogni possibile supporto multi-piattaforma.\nControversie.\nEssendo Silverlight un progetto proprietario, Novell fu costretta a basarsi sulle sole parti rilasciate come standard dal progetto della Microsoft, le altre parti furono ricostruite grazie ad un lavoro di ingegneria inversa. Nonostante il pericolo di violazione dei brevetti, Microsoft ha sempre promesso di non denunciare Novell per questo progetto."}
{"id": "2761287", "revid": "121213926", "url": "https://it.wikipedia.org/wiki?curid=2761287", "title": "Jij\u00e9", "text": "Biografia.\nQuarto di otto figli, si trasferisce dalla citt\u00e0 natale a Florennes nel 1920, per poi migrare nel 1927 a Ch\u00e2telet.\nAppassionato lettore di fumetti, affianca alla scuola di artigianato, studi in corsi di pittura a Charleroi. Nel 1935 inizia a collaborare con riviste locali, fino a quando nel 1938 viene fondato il settimanale \"Spirou\", al quale partecipa prima come illustratore e poi come autore di fumetti. Nel 1960, diviene il primo maestro di Moebius.\nNel 1977 vince il Grand Prix de la ville d'Angoul\u00eame."}
{"id": "2761288", "revid": "57342", "url": "https://it.wikipedia.org/wiki?curid=2761288", "title": "Joseph Gillain", "text": ""}
{"id": "2761289", "revid": "1372005", "url": "https://it.wikipedia.org/wiki?curid=2761289", "title": "La legge (Fr\u00e9d\u00e9ric Bastiat)", "text": "La legge (\"La loi\") \u00e8 un saggio dell'economista e politico francese Fr\u00e9d\u00e9ric Bastiat, scritto nel giugno 1850 a Mugron, pochi mesi prima della sua morte a Roma.\nIn quest'opera Bastiat afferma la propria totale adesione al giusnaturalismo, cio\u00e8 alla piena affermazione dei diritti naturali individuali, (Vita, Libert\u00e0, Propriet\u00e0) contro ogni diritto positivo che distrugge ogni libert\u00e0 e qualsiasi iniziativa e creativit\u00e0 umana, riprendendo con ci\u00f2, e dando nuovi e originali sviluppi, ai principi che furono di Ugo Grozio, John Locke, Tommaso d'Aquino e dai filosofi della Scuola di Salamanca.\nIn questo pamphlet, Bastiat risponde alle seguenti domande: \u00abCos'\u00e8 la legge? Cosa dev'essere? Qual \u00e8 il suo dominio? Quali sono i suoi limiti? Dove si fermano, di conseguenza, i poteri del Legislatore?\u00bb\nEgli defin\u00ec la legge come \u00abla forza comune organizzata per fare ostacolo all'Ingiustizia\u00bb, \u00abl'organizzazione collettiva del Diritto individuale di legittima difesa\u00bb. Ne concluse che \u00abla Legge \u00e8 la Giustizia\u00bb, la \u00abGiustizia organizzata\u00bb. Testo che ha avuto e continua tuttora ad avere un ruolo di primaria importanza nel consolidamento delle idee liberali negli Stati Uniti d'America (fin da quando, nel 1950, la Foundation For Economic Education ne promosse un'edizione destinata ad una diffusione che ormai, ha superato il milione di copie).\nIn Italia la prima traduzione de \"La legge\" avviene solo nel 2001, in occasione del bicentenario della nascita dell'autore, dall'editore indipendente Leonardo Facco. Purtroppo stampata in pochissime copie, \u00e8 oggi diventata una rarit\u00e0 bibliografica, praticamente introvabile.\nBibliografia in lingua italiana.\n(All'interno sono presenti i pamphlet) \"ci\u00f2 che si vede e ci\u00f2 che non si vede\" \"propriet\u00e0 e legge\", \"giustizia e fraternit\u00e0\", \"la legge\", \"lo stato\", \"spoliazione e legge\", \"guerra alle cattedre di economia politica\", \"capitale e rendita\", \"maledetto denaro\".\nRubbettino editore. 2005."}
{"id": "2761290", "revid": "767487", "url": "https://it.wikipedia.org/wiki?curid=2761290", "title": "Innocenti bugie", "text": "Innocenti bugie (\"Knight and Day\") \u00e8 un film commedia del 2010 diretto da James Mangold. I protagonisti del film sono Tom Cruise e Cameron Diaz, che tornano a recitare assieme dopo \"Vanilla Sky\" del 2001. Del cast fanno parte anche gli attori statunitensi Viola Davis, Peter Sarsgaard, Maggie Grace, Marc Blucas, Paul Dano e l'attore spagnolo Jordi Moll\u00e0.\nTrama.\nAeroporto di Wichita Mid-Continent. June Havens incontra casualmente il misterioso Roy Miller e si ritrova nello stesso aereo con lui verso Boston. I due parlano, confidandosi sogni e desideri mai realizzati, come quelli di viaggiare fino a Capo Horn.\nMentre June \u00e8 in bagno, Roy viene attaccato da alcuni uomini armati e li uccide. Fa poi atterrare l'aereo da solo e spiega a June che potrebbe venire braccata da agenti di un suo collega, Fitzgerald. Quindi la narcotizza. Risvegliatasi nella propria abitazione la ragazza viene effettivamente contattata da agenti dell'FBI ma Roy riesce a salvarla in pi\u00f9 occasioni.\nL'uomo deve custodire Zefiro, una rivoluzionaria batteria inesauribile e deve proteggere il suo inventore, il giovane Simon Feck. Roy spiega a June che il collega Fitzgerald ha fatto il doppiogioco (accordandosi per consegnare il tutto al trafficante Antonio) ed \u00e8 riuscito a incastrare Roy al suo posto. A Salisburgo l'FBI spiega a June che in realt\u00e0 \u00e8 Roy stesso il doppiogiochista e la donna finisce col consegnarlo agli agenti; Roy per\u00f2 scompare con lo Zefiro.\nL'FBI prosegue le ricerche e June torna a casa, sebbene non si arrenda; decide cos\u00ec di fingere di essere in possesso di Zefiro per trovare Roy. Subito viene catturata e portata a Siviglia da Antonio. Quando il criminale comprende il bluff decide di ucciderla ma Roy ricompare, salvandola e impedendo che Fitzgerarld consegni Simon ad Antonio. Intanto, Roy e June si scoprono innamorati. Minacciando Simon, Fitzgerald spara a Roy e fugge con Zefiro, che per\u00f2 gli esplode in mano, uccidendolo: la batteria era ancora instabile. Roy finisce cos\u00ec all'ospedale e una volta guarito \u00e8 pronto a ricominciare la sua vita da spia. Interviene per\u00f2 June, che lo rapisce e lo conduce verso Capo Horn.\nProduzione.\nPrima che il regista James Mangold firmasse per il film, la pellicola venne precedentemente associata al regista Tom Dey. Il film nasce da una sceneggiatura intitolata \"Trouble Man\", in seguito riscritta da pi\u00f9 di 12 sceneggiatori iscritti alla Writers Guild of America. Nonostante ci\u00f2, a causa di questo gran numero di coautori, diedero il riconoscimento solamente a Patrick O'Neil, che aveva contribuito in maniera leggermente pi\u00f9 incisiva. Altri sceneggiatori furono Scott Frank, Laeta Kalogridis, Ted Griffin, Dana Fox e Simon Kinberg.\nTom Cruise ricevette in anticipo da alcune delle case di produzione del film circa 20 milioni di dollari, anche se il \"Los Angeles Times\" rifer\u00ec che l'attore aveva ricevuto solamente 11 milioni.\nIl titolo originale con cui diedero il via alle riprese, fu \"Wichita\", cambiato poi in fase di post-produzione con \"Knight and Day\".\nRiprese.\nLe riprese del film iniziarono a Boston a met\u00e0 settembre 2009. Le riprese proseguirono in altre localit\u00e0 del Massachusetts; in seguito alcune scene furono girate a New York, Salisburgo, in Austria e a Siviglia, in Spagna.\nCast.\nPrima che Tom Cruise entrasse a far parte del cast, il ruolo di Roy Miller fu offerto anche ad Adam Sandler, il quale giustific\u00f2 il suo rifiuto affermando di \"non vedersi bene con la pistola\". In seguito anche gli attori Chris Tucker ed Eva Mendes furono contattati per il ruolo dei due attori protagonisti, ma rifiutarono.\nDistribuzione.\nIl film \u00e8 stato distribuito negli Stati Uniti il 23 giugno 2010 e ha incassato 75 milioni di dollari; in Italia \u00e8 stato distribuito l'8 ottobre 2010 incassando 2 milioni di euro.\nIn Italia, l'edizione DVD e Blu-ray Disc \u00e8 stata messa in commercio il 9 febbraio 2011 dalla 20th Century Fox con il titolo \"Knight and Day - Innocenti bugie\"."}
{"id": "2761291", "revid": "1573940", "url": "https://it.wikipedia.org/wiki?curid=2761291", "title": "Chantal Meek", "text": ""}
{"id": "2761292", "revid": "71433", "url": "https://it.wikipedia.org/wiki?curid=2761292", "title": "Knight &amp; Day", "text": ""}
{"id": "2761293", "revid": "1543377", "url": "https://it.wikipedia.org/wiki?curid=2761293", "title": "Medibank International 2010 - Doppio femminile", "text": "Il doppio femminile del Medibank International 2010 \u00e8 stato un torneo di tennis facente parte del WTA Tour 2010.\nHsieh Su-wei e Peng Shuai erano le detetrici del titolo, ma quest'anno non hanno partecipato.\nCara Black e Liezel Huber hanno battuto in finale 6-1, 3-6, 10-3, Tathiana Garbin e Nadia Petrova."}
{"id": "2761295", "revid": "767487", "url": "https://it.wikipedia.org/wiki?curid=2761295", "title": "Carambola, filotto... tutti in buca", "text": "Carambola, filotto... tutti in buca \u00e8 un film italiano del 1975, diretto da Ferdinando Baldi. \u00c8 il secondo film della coppia Paul L. Smith e Michael Coby (nata come imitazione della coppia Bud Spencer e Terence Hill) ed \u00e8 il sequel di \"Carambola\".\nTrama.\nStati Uniti, ultimi anni della \"conquista del West\". Le macchine fanno le prime timide apparizioni. Len e Coby, due vagabondi, rubano ai nordisti un sidecar con mitragliatrice. L'oggetto \u00e8 anche nelle mire di Ward e del Supremo, due delinquenti. Intanto i nordisti recuperano il mezzo e incarcerano Coby. Len, travestito da ufficiale, riesce a farlo uscire e anche a recuperare il sidecar. Inseguiti dai soldati, nonch\u00e9 da Ward, dal Supremo, da una pazza zitella, dallo sceriffo e dal suo vice, i due seminano tutti. Ma ci penseranno le rapide di un fiume a metterli definitivamente nei guai.\nProduzione.\nNella versione italiana, hanno lo stesso doppiaggio di Terence Hill e Bud Spencer ovvero gli attori Glauco Onorato e Pino Locchi.&lt;br&gt;\nIl tema musicale del film, \"Coby e Len\" e \"Sky's motorbike\", \u00e8 cantato dal gruppo dei \"Dream Bags\"."}
{"id": "2761298", "revid": "1005847", "url": "https://it.wikipedia.org/wiki?curid=2761298", "title": "Elezioni regionali in Veneto del 2010", "text": "Le elezioni regionali italiane del 2010 in Veneto si sono tenute il 28 e 29 marzo. Esse hanno visto la vittoria di Luca Zaia, sostenuto dal centro-destra, che ha sconfitto Giuseppe Bortolussi, sostenuto dal centro-sinistra."}
{"id": "2761299", "revid": "767487", "url": "https://it.wikipedia.org/wiki?curid=2761299", "title": "Joe McElderry", "text": "Dopo aver vinto la sesta edizione della versione britannica di \"X Factor\", ha raggiunto il successo con il singolo \"The Climb\".\nNel 2010 ha pubblicato il disco di debutto \"Wide Awake\".\nBiografia.\nGli esordi: \"X Factor\".\nDopo aver tentato senza successo di entrare nel cast del talent show \"X Factor\" (nella sua versione britannica) nel 2007, \u00e8 riuscito nell'intento nell'autunno del 2009, diventando allievo della cantante e componente del gruppo musicale Girls Aloud, Cheryl Tweedy.\nDopo aver interpretato, per tutta la durata della trasmissione, canzoni di artisti quali Elton John e i Journey, \u00e8 risultato vincitore del programma nel dicembre del 2009, interpretando, nella serata finale, una cover della canzone di Miley Cyrus \"The Climb\", scritta da Jessi Alexander e Jon Mabe.\nLa vittoria gli ha valso un contratto con l'etichetta discografica Syco, sotto-etichetta della multinazionale Sony Music, diretta da Simon Cowell.\nIl debutto: \"Wide Awake\".\nNegli ultimi mesi del 2009 ha debuttato come cantante. A novembre \u00e8 stata infatti pubblicata una cover della celebre canzone di Michael Jackson \"You Are Not Alone\" incisa dal cantante insieme agli altri finalisti del programma, pubblicata come singolo di beneficenza, che ha raggiunto la vetta delle classifiche irlandesi e britanniche.\nNel mese di dicembre, immediatamente dopo la sua vittoria nel programma, \u00e8 uscito il suo singolo di debutto, la cover di \"The Climb\" di Miley Cyrus, che ha riscosso un grande successo arrivando ai primi posti delle classifica di Irlanda e Gran Bretagna e risultando il quarto singolo pi\u00f9 venduto in Europa nelle classifiche settimanali. Il singolo verr\u00e0 incluso nell'album di debutto del cantante, in fase di produzione. Nel 2010 ha inoltre partecipato all'incisione del singolo di beneficenza \"Everybody Hurts\", interpretando il brano insieme ai pi\u00f9 noti artisti britannici, i cui fondi sono stati destinati alle vittime del Terremoto di Haiti del 2010.\nNell'ottobre del 2010 \u00e8 stato pubblicato il singolo \"Ambitions\", sempre per l'etichetta discografica Syco, cover dell'omonimo brano dei Donkeyboy. Il singolo ha anticipato la pubblicazione del suo primo album di inediti, avvenuta il 25 ottobre 2010; intitolato \"Wide Awake\", ha ottenuto un buon successo di vendite raggiungendo la terza posizione della classifica britannica e la quinta in Irlanda. Dal disco \u00e8 stato successivamente estratto come singolo un altro brano, \"Someone Wake Me Up\", inserito anche nella colonna sonora del film \"Le cronache di Narnia - Il viaggio del veliero\". Per la medesima pellicola ha registrato anche il brano \"There's a Place for Us\".\nSpodestato come numero uno delle classifiche inglesi nel Natale del 2009 dai Rage Against the Machine con una canzone uscita ben 17 anni prima (\"Killing in the name of\"). Per la prima volta in 5 anni, grazie alla massiccia adesione online del pubblico, non fu una canzone del vincitore del celeberrimo X Factor a finire prima in classifica nelle vendite digitali del Regno Unito, ma un vecchio inno rock del gruppo di Los Angeles. McElderry non la prese bene, bollando il brano dei Rage Against the Machine come \"orribile\".\nVita privata.\nNell'estate del 2010 McElderry ha risposto a voci insistenti circa il proprio orientamento sessuale dichiarando in un'intervista a un quotidiano inglese di essere omosessuale.\nPer questo motivo \u00e8 stato considerato un esempio da un'associazione per i diritti degli omosessuali.\nDiscografia.\nAlbum studio\nAlbum natalizi\nSingoli"}
{"id": "2761301", "revid": "599013", "url": "https://it.wikipedia.org/wiki?curid=2761301", "title": "Lyndsie Fogarty", "text": ""}
{"id": "2761302", "revid": "767487", "url": "https://it.wikipedia.org/wiki?curid=2761302", "title": "Giuseppe Vavassori", "text": "Carriera.\nInizi\u00f2 la carriera alla nel 1954 in Serie C, provenendo dalle giovanili della . Dopo una stagione con i toscani, torn\u00f2 alla societ\u00e0 bianconera con cui esord\u00ec in Serie A il 4 dicembre 1955 contro il .\nIn tre anni gioc\u00f2 soltanto nove partite di campionato, ma dal 1958, per due stagioni, venne schierato pi\u00f9 di frequente, pur non diventando titolare fisso; indoss\u00f2 infatti la maglia di titolare solo nel 1960, dopo la vittoria del suo secondo titolo (in quello del 1958 non era mai sceso in campo), e dopo un lungo dualismo con Carlo Mattrel.\nBissato il successo (con la Juventus vince anche due Coppe Italia) nel 1961, nello stesso anno esord\u00ec anche in nazionale, il 24 maggio contro l' all'Olimpico di Roma, subentrando a 35 minuti dal termine, sul risultato di 1-1, a Lorenzo Buffon il quale aveva sub\u00ecto la rottura del setto nasale. Pur portandosi sul 2-1, l'Italia usc\u00ec dal campo battuta e Vavassori fu, suo malgrado, protagonista negativo dell'incontro: sub\u00ec il pareggio su un tiro innocuo di Hitchens che si lasci\u00f2 clamorosamente passare sotto le gambe, e non risult\u00f2 impeccabile neppure sulla rete del definitivo 2-3 di Greaves. Proprio quegli errori, che negarono all'Italia la prima, storica vittoria sugli inglesi, gli preclusero la possibilit\u00e0 di indossare ancora la maglia della nazionale, e convinsero la dirigenza juventina a cederlo per puntare sul pi\u00f9 giovane Roberto Anzolin.\nTrasferitosi al di Carmelo Di Bella, vi rimase per cinque stagioni, tutte in massima categoria. Retrocesso in Serie B al termine del campionato 1965-66, pochi mesi dopo pass\u00f2 al , all'inizio della sua sesta stagione in Sicilia.\nGioc\u00f2 titolare nella formazione rossobl\u00f9 fino al 1969, quindi una stagione da riserva, l'annata 1970-71 di nuovo da titolare, per poi chiudere con l'attivit\u00e0 agonistica al termine della stagione 1971-72, nella quale collezion\u00f2 le sue ultime 5 presenze in massima serie.\nIntraprese quindi la carriera di allenatore, guidando soprattutto le squadre giovanili del club felsineo.\nMor\u00ec prematuramente nel 1983, a soli 49 anni, a causa di un cancro al colon. Alla sua memoria \u00e8 intitolato lo stadio comunale di Rivoli."}
{"id": "2761303", "revid": "71433", "url": "https://it.wikipedia.org/wiki?curid=2761303", "title": "Knight and Day", "text": ""}
{"id": "2761304", "revid": "98077", "url": "https://it.wikipedia.org/wiki?curid=2761304", "title": "Ludi Florales", "text": ""}
{"id": "2761305", "revid": "765341", "url": "https://it.wikipedia.org/wiki?curid=2761305", "title": "Moorilla Hobart International 2010 - Singolare", "text": "Il singolare del Moorilla Hobart International 2010 \u00e8 stato un torneo di tennis facente parte del WTA Tour 2010.\nPetra Kvitov\u00e1 era la detentrice del titolo, ma quest'anno non si \u00e8 qualificata avendo perso nell'ultimo turno di qualificazione.\nAl'ona Bondarenko ha battuto in finale 6-2, 6-4, Shahar Peer."}
{"id": "2761306", "revid": "1543377", "url": "https://it.wikipedia.org/wiki?curid=2761306", "title": "Bielorussia ai Giochi olimpici", "text": "La Bielorussia partecipa ai Giochi olimpici dall'edizione invernale del 1994; il debutto ai Giochi estivi \u00e8 avvenuto due anni dopo, e da allora i suoi atleti hanno partecipato a tutte le edizioni. In precedenza i bielorussi gareggiavano sotto le bandiere dell'Unione Sovietica; nel 1992 hanno fatto parte della Squadra Unificata.\nLa Bielorussia ha vinto un totale di 87 medaglie, 78 delle quali nelle edizioni estive e 9 in quelle invernali.\nIl Comitato Olimpico Nazionale Bielorusso, fondato nel 1991, venne riconosciuto dal CIO nel 1993."}
{"id": "2761307", "revid": "55848", "url": "https://it.wikipedia.org/wiki?curid=2761307", "title": "Piccola civetta indiana", "text": ""}
{"id": "2761308", "revid": "599013", "url": "https://it.wikipedia.org/wiki?curid=2761308", "title": "Jacqueline Lawrence", "text": ""}
{"id": "2761312", "revid": "110157", "url": "https://it.wikipedia.org/wiki?curid=2761312", "title": "Placca Explorer", "text": "La placca Explorer \u00e8 una delle placche in cui \u00e8 suddivisa la crosta terrestre; si trova nella parte nordorientale dell'oceano Pacifico, localizzata nella zona di subduzione della Cascadia.\nSi tratta di una placca relativamente piccola, compresa fra la placca pacifica e quella nordamericana. I suoi limiti geologici sono:\nLa placca Explorer \u00e8 uno dei resti dell'antica placca Farallon, che and\u00f2 in subduzione sotto la placca nordamericana durante il periodo Giurassico."}
{"id": "2761319", "revid": "767487", "url": "https://it.wikipedia.org/wiki?curid=2761319", "title": "Violetta Oblinger Peters", "text": ""}
{"id": "2761321", "revid": "2091899", "url": "https://it.wikipedia.org/wiki?curid=2761321", "title": "Borgonovo (Torricella Sicura)", "text": "Borgonovo \u00e8 una frazione del comune di Torricella Sicura situata a 704 metri sul livello del mare.\nStoria.\nPer quanto riguarda le origini dell'abitato la tradizione orale vuole che sia stato fondato dai sopravvissuti di una guerra svoltasi sul monte Fanum, chiamato dai locali \"Mbane\". Da qui il nome Borgonovo. Al periodo dell'incastellamento si fa risalire invece la presenza di un insediamento sulla cosiddetta \"Rocca di Fano\". Ben pi\u00f9 delineati invece sono le vicende dell'Antica Universit\u00e0 Agraria di Borgonovo che comprendeva anche le frazioni di San Felice, Santo Stefano e Ginepri.\nA fine Ottocento Borgonovo, con la soppressione del comune di Valle San Giovanni, entr\u00f2 a far parte del comune di Torricella Sicura.\nVita tradizionale.\nLa vita a Borgonovo fino a pochi decenni fa era quelle tipica delle genti delle zone montane della Laga. Tutti gli abitanti erano dediti alle attivit\u00e0 agricole e pastorali, i terreni coltivati arrivavano fino al Monte Fanum, si seminava il grano, ma anche il farro e il granturco per farne polente, si preferiva il seminativo arborato per raccogliere le mele \"rosa\" e altri frutti, si coltivava il montonico sugli \"oppi\", si allevavano le pecore e si produceva un ottimo pecorino."}
{"id": "2761322", "revid": "1442080", "url": "https://it.wikipedia.org/wiki?curid=2761322", "title": "Moorilla Hobart International 2010 - Doppio", "text": "Il doppio del Moorilla Hobart International 2010 \u00e8 stato un torneo di tennis facente parte del WTA Tour 2010.\nGisela Dulko e Flavia Pennetta erano le detentrici del titolo, ma la Pennetta non ha partecipato quest'anno.\nDulko ha fatto coppia con Zheng Jie, ma ha perso nei quarti contro 3-6, 4-6, Chan Yung-jan e Monica Niculescu.\nChuang Chia-jung e Kv\u011bta Peschke hanno battuto in finale 3-6, 6-3, 10-7, Chan e Niculescu."}
{"id": "2761336", "revid": "400694", "url": "https://it.wikipedia.org/wiki?curid=2761336", "title": "Dating", "text": "Il dating (tradotto alcune volte in italiano come \"incontri\") rappresenta l'attivit\u00e0 di carattere sociale attraverso la quale due persone si danno la possibilit\u00e0 di valutare la loro idoneit\u00e0 come partner in una relazione sentimentale. Pu\u00f2 essere inteso come una forma di corteggiamento ed \u00e8 a volte visto come un precursore di fidanzamento o di matrimonio.\nDiverso ma diretto discendente del corteggiamento di tradizione ottocentesca, il \"dating\" divenne popolare all'inizio del 1900 soprattutto fra i giovanissimi i quali, grazie alle nuove caratteristiche di divertimento e disimpegno, vi vedevano sia l'occasione di diventare artefici primi della propria vita sentimentale sia il tentativo definitivo di affrancarsi dal controllo parentale. Ma soprattutto si segnava il confine fra il corteggiamento finalizzato al fidanzamento d'interesse (di carattere familiare) e quello legato ai sentimenti (di carattere personale).\nTipologie di \"dating\".\nLa diffusione della tecnologia e la trasformazione degli schemi culturali hanno spinto la pratica del dating verso un'affermazione e un'accettazione tale da generare un vero e proprio stile di vita. Il successo come pratica del divertimento e stile di vita ha determinato la nascita di diverse tipologie di dating:\nDating online.\nIn principio il \"dating online\" era l'insieme di tutte le attivit\u00e0 di dating praticate su internet solo tramite personal computer. Con l'evoluzione della tecnologia queste attivit\u00e0 si sono trasferite su dispositivi tecnologici affini (come cellulari, smartphone, palmari, netbook) determinando la diffusione di nuove tipologie di \"dating online\":\nGli utenti per iscriversi devono avere in genere pi\u00f9 di 18 anni, sempre se il sito \u00e8 a pagamento o per incontri sessuali."}
{"id": "2761337", "revid": "767487", "url": "https://it.wikipedia.org/wiki?curid=2761337", "title": "I Am (Earth, Wind &amp; Fire)", "text": "I Am \u00e8 l'undicesimo album degli Earth, Wind &amp; Fire, pubblicato nel 1979 dalla Columbia Records."}
{"id": "2761340", "revid": "1856513", "url": "https://it.wikipedia.org/wiki?curid=2761340", "title": "St Barth Commuter", "text": "La St Barth Commuter \u00e8 una compagnia aerea regionale francese, basata a Saint-Barth\u00e9lemy nelle Antille francesi.\nStoria.\nLa compagnia aerea nasce nel 1995 ed effettua voli di linea e charter nei Caraibi."}
{"id": "2761341", "revid": "124459208", "url": "https://it.wikipedia.org/wiki?curid=2761341", "title": "Faces (album Earth, Wind &amp; Fire)", "text": "Faces doppio album registrato in studio degli Earth, Wind &amp; Fire, pubblicato nel 1980 dalla Columbia Records."}
{"id": "2761342", "revid": "2519", "url": "https://it.wikipedia.org/wiki?curid=2761342", "title": "Darchula", "text": "Darchula o Khalanga \u00e8 un centro abitato del Nepal capoluogo del distretto di Darchula (Sudurpashchim Pradesh).\nLa citt\u00e0 si trova sulla riva orientale del fiume Mahakali presso il confine con lo Stato indiano del Uttarakhand a circa 900\u00a0m di altitudine."}
{"id": "2761344", "revid": "547034", "url": "https://it.wikipedia.org/wiki?curid=2761344", "title": "Agricoltura a sviluppo pianificato", "text": "L'Agricoltura a sviluppo pianificato, traduzione del termine anglosassone \"Development Supported Agriculture (DSA)\", \u00e8 un movimento nascente nel settore dello sviluppo immobiliare che preserva ed investe nell'uso agricolo della terra. Dato che molti terreni vengono persi nella sfida tra i settori economici dell'agricoltura e dell'edilizia, la DSA tenta di riconciliare il bisogno dello sviluppo immobiliare con la necessit\u00e0 di preservare i terreni agricoli. L'obiettivo generale della DSA \u00e8 quello di incubare su piccola scala le aziende biologiche che coesistono in aree urbane residenziali, provvedendo loro prestazioni a favore degli agricoltori, dei residenti, la comunit\u00e0 locale e l'ambiente."}
{"id": "2761348", "revid": "1543377", "url": "https://it.wikipedia.org/wiki?curid=2761348", "title": "Con parole mie", "text": "Con parole mie \u00e8 stata una trasmissione radiofonica condotta da Umberto Broccoli in onda sulle frequenze di Radio1 dal luned\u00ec al venerd\u00ec dalle 15:05 alle 15:34 (prima del 13 gennaio 2014 dalle 14:08 alle 14:47).\nIl programma, in onda dal 26 giugno 1999, risultava essere uno dei pi\u00f9 seguiti della rete ammiraglia RAI.\nIl programma viene chiuso definitivamente venerd\u00ec 4 aprile 2014 per avvicendamento palinsesto primavera estate.\nPresentazione.\n\u00c8 una trasmissione che \u00abrecupera e analizza fatti e persone del quotidiano di ieri, per leggere il quotidiano di oggi\u00bb, cercando di offrire spunti di riflessione con le problematiche di ieri, a paragone con quelle del mondo d'oggi. Questo avviene attraverso la riflessione sulle parole dei personaggi di epoca antica, come per gli scritti di Seneca, Plinio il giovane, Marco Valerio Marziale e Marco Aurelio, di personaggi storici successivi nel tempo, per quanto riguarda i personaggi come Cristoforo Colombo, ma di coloro che appartengono ad un passato pi\u00f9 recente, come per esempio poeti come Alda Merini o Eugenio Montale. Vengono pure sovente utilizzate altre testimonianze del passato, come musiche o la gran quantit\u00e0 di materiale fornito dalle Teche Rai.\nGli approfondimenti tematici sono generalmente su eventi passati, ma dalle ultime stagioni (ed in particolare nelle puntate speciali) sono molto frequenti le riflessioni su avvenimenti del Novecento.\nConduttore e redazione.\nUmberto Broccoli \u00e8 autore e conduttore della trasmissione. Era affiancato da Patrizia Cavalieri per i testi delle puntate e, in redazione, da Roberta Genuini, Cecilia Mosetti, Annalisa Lullo (fino al 2009), Natalia Sangiorgi e Giggi Fazi.\nPer le Teche Rai partecipava alla lavorazione delle puntate Guglielmina \"Mimmi\" Micocci, mentre Gottardo Montano, di frequente, si occupava del \u00abcolore dei suoni\u00bb.\nDal 2005 il Maestro Luca Bernardini si occupava anche della regia musicale.\nNella stagione invernale del programma 2009-2010, dal 21 settembre 2009 la voce di Seneca \u00e8 stata interpretata dal giornalista e radiocronista sportivo Alfredo Provenzali, mentre la voce di Cristoforo Colombo nella stagione estiva 2010 \u00e8 affidata ad Enrico Cattaneo. Dal 13 settembre, con l'avvio della serie invernale 2010/2011, la voce di Plinio il giovane \u00e8 affidata al giornalista Cesare Palandri.\nL'interpretazione di personaggi femminili \u00e8 spesso affidata alle voci di Valentina Montanari o di Fiammetta d'Angelo.\nAlle puntate in palinsesto si accompagnano puntate speciali e trasferte presso le citt\u00e0 d'Italia che, all'occasione, stipulano convenzioni con l'azienda RAI. In genere una parte del palinsesto estivo, durante queste trasferte, \u00e8 messa in onda da Viareggio o da Fermo.\nMusiche di scena e scaletta del programma.\nDurante il programma vengono utilizzati vari sottofondi musicali, eseguiti molte volte dallo stesso Luca Bernardini, per accompagnare le letture e le riflessioni; sono molto numerosi e in continuo aumento, ma ecco i pi\u00f9 ricorrenti:\nScelte musicali.\nContestualmente alla lettura, i testi vengono periodicamente intervallati da brani di musica leggera italiana e non; come introduzione o dopo passi letterari o testimonianze antiche (come per come accade per i brani di Seneca) \u00e8 consuetudine per ogni puntata la presenza di una canzone-guida che viene poi \"ripresa\" prima dei saluti finali.\nGli artisti principalmente pi\u00f9 riproposti durante la stagione radiofonica sono Alberto Fortis, Fiorella Mannoia, Franco Fanigliulo, Giuni Russo, Mario Castelnuovo, Lucio Battisti, Antonello Venditti, Claudio Baglioni, Francesco De Gregori e Franco Battiato.\nPuntate e tematiche affrontate.\nNella stagione invernale 2009/2010 ogni luned\u00ec e venerd\u00ec veniva affrontato un argomento a carattere storico, scegliendolo tra gli avvenimenti recenti della storia contemporanea italiana e non. Generalmente i pi\u00f9 seri e impegnati erano trattati nella puntata del luned\u00ec. Alle tre giornate infrasettimanali del marted\u00ec, mercoled\u00ec e gioved\u00ec era riferito invece lo schema classico delle puntate, basato su letture dai testi di Seneca e del mondo antico.\nIl tema portante delle riflessioni della stagione estiva 2010 era il viaggio: prendendo spunto dal viaggio reale di Cristoforo Colombo dalla Spagna all'America, la redazione di \"Con parole mie\" si \u00e8 imbarcata sulla \"Preziosa Colomba\" per un viaggio immaginario dalla foce del Tevere verso le coste italiane. Dal 10 agosto al 29 agosto \"Con parole mie\" \u00e8 andata in onda da Fermo. Da giugno alla prima settimana di settembre \u00e8 inoltre andata in onda una serie di puntate domenicali incentrate su una antologia storica della radio.\nCon il cambio di palinsesto di settembre 2010 inizia la stagione invernale 2010/2011. Le puntate prendono spunto dalle riflessioni sulla vita contenute nelle lettere di Gaio Plinio Cecilio Secondo (Plinio il Giovane) e da altri testi del mondo antico. A partire da met\u00e0 novembre le puntate del luned\u00ec e del venerd\u00ec sono dedicate alla storia contemporanea, mentre gli episodi del marted\u00ec, del mercoled\u00ec e del gioved\u00ec trattano i consueti temi sull'antichit\u00e0.\nLa stagione estiva 2011 viene dedicata, come la precedente serie vacanziera, al viaggio. In particolare in questa serie di puntate, iniziata a luglio e terminata a settembre, il conduttore immagina di sorvolare le pi\u00f9 belle citt\u00e0 d'Italia sopra un tappeto volante in compagnia del genio della lampada \"Gi\u00f9 Fa\", rivelatosi nell'ultima puntata Luca Bernardini. Come \"indicazioni per il viaggio\" vengono usati gli scritti dei grandi autori arabi del passato. Ogni domenica mattina, inoltre, va in onda una serie di puntate aventi per tema \"una vacanza con la radio per visitare i luoghi di villeggiatura\".\nIl 12 settembre 2011 prende il via la stagione invernale 2011/2012 di \"Con parole mie\". Sulla scia dei palinsesti degli anni precedenti e conformemente alla consolidata \"tradizione\" di riflettere sul presente attraverso gli scritti del passato, a caratterizzare la trasmissione sono le riflessioni filosofiche di Sant'Agostino, tratte dalla sua opera le Confessioni, insieme a testimonianze di altri autori.\nDal 2 luglio 2012 fino al 7 settembre va in onda la stagione estiva, preceduta da alcuni episodi basati sulla lettura di favole dell'antichit\u00e0. In questa stagione Umberto Broccoli compie un viaggio immaginario nei cieli d'Italia a bordo della slitta volante di Lino, Babbo Natale, che lo accompagna nel viaggio (Lino \u00e8 impersonato da Luca Bernardini)."}
{"id": "2761351", "revid": "326822", "url": "https://it.wikipedia.org/wiki?curid=2761351", "title": "Great Dangaioh", "text": ""}
{"id": "2761356", "revid": "17675", "url": "https://it.wikipedia.org/wiki?curid=2761356", "title": "Vincent Collins", "text": ""}
{"id": "2761361", "revid": "1573940", "url": "https://it.wikipedia.org/wiki?curid=2761361", "title": "Memopal", "text": "Memopal \u00e8 un software disponibile per Windows, Mac, Linux, Android, iOS che offre un servizio di sincronizzazione delle cartelle del proprio computer con un archivio online.\nFunzionalit\u00e0.\nMemopal supporta Windows, Mac, Linux. Dispone anche di un App per iPhone, iPad, Android e Blackberry e di interfacce Mobile che consentono di accedere ai propri file. I file su Memopal possono essere condivisi e acceduti tramite il World Wide Web. Memopal ha anche una versione ottimizzata per cellulare del proprio sito web.\nMemopal supporta lo storico dei salvataggi, i file che vengono eliminati o sovrascritti possono essere recuperati. Supporta la deduplicazione cross-user in modo che i file o le sequenze di byte comuni a pi\u00f9 utenti vengano sincronizzate senza necessit\u00e0 di trasferimento di dati. Il servizio utilizza i trasferimenti SSL (128-bit).\nMemopal ha una funzionalit\u00e0 di ricerca simile a Google Desktop per indicizzare i file con una metrica di rilevanza basata su come l'utente interagisce con i file. Memopal indicizza solo i metadati (path, nome, date) del file e non il suo contenuto. L'indicizzazione di contenuto \u00e8 opzionale per gli utenti business.\nMemopal offre 3GB di spazio gratuitamente (pi\u00f9 500MB se ci si inscrive con un invito) e senza limiti di tempo. Alternativamente si possono ottenere 200Gb per 49 euro."}
{"id": "2761369", "revid": "767487", "url": "https://it.wikipedia.org/wiki?curid=2761369", "title": "Link Quartet", "text": "I Link Quartet sono un gruppo musicale acid jazz italiano.\nBiografia.\nNati nel 1993 a Piacenza da un'idea di Giulio Cardini (alias Mr. Link) alla chitarra, con la collaborazione di Riccardo \"Ciack\" Bergonzi alla batteria di Renzo Bassi al basso di Maurizio Girgenti alle tastiere, (sostituito alla fine degli anni novanta dall'hammondista Paolo Negri) e dal percussionista Antonio Bacciocchi (alias Tony Face) che diventer\u00e0 batterista nel gruppo dopo l'uscita di Bergonzi.\nEpisode One \u00e8 il primo album discografico della band, ed esce nel 2001 sotto l'etichetta spagnola Animal Records, al quale far\u00e0 seguito Beat.it (Hammondbeat Records) l'anno successivo, che porter\u00e0 una svolta allo stile musicale che verr\u00e0 molto influenzato da sonorit\u00e0 rock and roll anni sessanta, prendendo spunto da gruppi come The Small Faces o Brian Auger. Il terzo album Italian Playboys esce il 2 novembre del 2004 (in Italia sotto la Record Kicks) portando la band in vari tour per l'Europa e negli States.\nIn questi anni i Link Quartet suonano sui principali palchi d'Europa come il \u201cBourges Festival\u201d in Francia e l'\"Euro Ye Ye\u201d in Spagna, aprendo concerti di artisti internazionali come Manu Chao, James Taylor Quartet e Brian Auger, oltre che partecipare a numerose compilation dell'etichetta discografica Acid Jazz Records e ai programmi radiofonici inglesi di Craig Charles e Mark Radcliffe in onda sulla BBC1 e BBC2.\nNel 2009 tornano sulla scena musicale con l'aggiunta del chitarrista Marco Murtas, al posto di Giulio Cardini, e del batterista Alberto Maffi, al posto di Tony Face, presentando due nuovi singoli \u201cFast Girls &amp; Sexy Cars\u201d e \u201cDrummore\u201d preludio dell'imminente quarto album."}
{"id": "2761370", "revid": "286870", "url": "https://it.wikipedia.org/wiki?curid=2761370", "title": "The Link Quartet", "text": ""}
{"id": "2761373", "revid": "124266235", "url": "https://it.wikipedia.org/wiki?curid=2761373", "title": "Ossidiana fiocco di neve", "text": "L'ossidiana fiocco di neve \u00e8 una roccia magmatica effusiva vetrosa.\nStruttura e caratteristiche.\nLa variet\u00e0 fiocco di neve di ossidiana \u00e8 caratterizzata da noduli tondeggianti o globulari dette sferuliti di colore bianco, grigio chiaro o rosa pallido composte da cristobalite o feldspati con abito lamellare o quarzo su una matrice nera o grigio scuro. \u00c8 composta da silicati vari con cristobalite, quarzo o feldspato.\nOrigine e giacitura.\nL'origine dell'ossidiana fiocco di neve \u00e8 identica a quella dell'ossidiana nera.\nL'origine delle inclusioni risale alla parziale e progressiva devetrificazione della roccia, quindi alla lenta cristallizzazione della cristobalite.\nIl taglio.\nA cabochon, lastre, pendenti e sfere per collane. Tuttavia si possono creare piccole sculture.\nPietre simili ed imitazioni.\nL'ossidiana fiocco di neve si pu\u00f2 confondere principalmente con calcedonio e quarzo neri, tuttavia delle paste vitree con inclusioni atte ad imitare le inclusioni delle pietre originali non garantiscono la medesima finezza."}
{"id": "2761374", "revid": "287204", "url": "https://it.wikipedia.org/wiki?curid=2761374", "title": "Lindano", "text": "Il lindano \u00e8 un insetticida clororganico commercializzato dal 1938. Noto anche come \u03b3-esaclorocicloesano, erroneamente chiamato anche \"benzene esaclorato\". Fu utilizzato in agricoltura e nella produzione farmaceutica per il trattamento della scabbia e l'eliminazione dei pidocchi.\nInsieme al lindano era presente in commercio anche un altro insetticida, noto come gammesano, che consisteva in una miscela di 16 stereoisomeri, di cui il lindano, il principio attivo pi\u00f9 efficace, rappresentava il 12%. Rispetto al gammesano, il lindano ha una tossicit\u00e0 pi\u00f9 alta nei confronti dei Vertebrati, ma ha una minore persistenza e una pi\u00f9 bassa fitotossicit\u00e0.\nAspetti tossicologici.\nLa LD50 per via orale \u00e8 di 88\u2013125\u00a0mg/kg nei topi e di 900\u20131000\u00a0mg/kg per via dermale.\nIl lindano \u00e8 una neurotossina che interferisce con le funzioni di neurotrasmissione del GABA; interagisce con il canale cloruro del recettore GABAA formando un complesso col sito di fissaggio della picrotossina. Nell'uomo, il lindano attacca principalmente il sistema nervoso, il fegato e i reni e, con probabilit\u00e0, \u00e8 anche un agente cancerogeno e perturbatore endocrino.\nL'Organizzazione mondiale della sanit\u00e0 classifica il lindano come \u00abmediamente pericoloso\u00bb e il suo commercio internazionale \u00e8 limitato e regolamentato in virt\u00f9 della convenzione di Rotterdam sul consenso informativo preventivo. Il suo impiego \u00e8 attualmente vietato in pi\u00f9 di 50 paesi (tra cui l'Italia) e si propone la sua inclusione nella convenzione di Stoccolma sugli inquinanti organici persistenti, al fine di bandire la produzione e l'utilizzazione nel mondo intero.\nUtilizzi.\nEssendo dotato di una larga gamma di attivit\u00e0 insetticida, il lindano ha trovato numerose applicazioni in agricoltura come insetticida, nella protezione da pidocchi, in medicina veterinaria e nella salute pubblica:\nImpieghi in ambito agrario.\nL'uso del lindano in campo agricolo era fondamentalmente di tipo preventivo, mirato alla lotta degli insetti terricoli. Si impiegava perci\u00f2 ampiamente nel trattamento delle sementi e nella geodisinfestazione con formulati polverulenti o granulari. In alternativa, il lindano si usava nella preparazione di esche e nei trattamenti liquidi, come polvere bagnabile, ma dal 1975, in Italia, era permesso l'uso solo per la disinfestazione dei cereali immagazzinati, per la concia delle sementi e per la geodisinfestazione della barbabietola da zucchero.\nStoria.\nL'uso del lindano come insetticida inizi\u00f2 negli anni quaranta per il trattamento delle colture, dei prodotti agroforestali, delle sementi, del suolo, degli animali domestici. \u00c8 stato anche usato per trattamenti sanitari contro pidocchi e scabbia, sotto forma di sciampo o lozione. Si stima che tra il 1950 e 2000, sono state prodotte globalmente intorno a tonnellate di lindano, in gran parte usate in agricoltura. Fu prodotto in Cina, Stati Uniti, Brasile e vari paesi europei, tra cui l'Italia con un grande impianto produttivo presso Colleferro, incluso nel Sito di bonifica di Interesse Nazionale \"Valle del Sacco\". Nel 2007 \u00e8 ancora in produzione solo in India e probabilmente Russia.\nAl novembre 2006, l'uso del lindano \u00e8 stato proibito in 52 paesi e sottoposto a norme restrittive in altri 33. Nel 2009, un'ulteriore restrizione internazionale nell'uso del lindano in agricoltura \u00e8 stata incrementata nella Convenzione di Stoccolma sugli inquinanti organici persistenti del maggio 2001. La convenzione, firmata dalla maggior parte degli stati mondiali, manca ancora della ratificazione da parte di Italia, Irlanda, Stati Uniti, Russia e paesi minori dell'Africa e dell'Asia. Una specifica eccezione permette ancora l'uso del lindano per pi\u00f9 di 5 anni in trattamenti di seconda opzione per pidocchi del capo e scabbia. \u00c8 stata anche proibita la produzione degli isomeri \u03b1- e \u03b2-esaclorocicloesano, normalmente sottoprodotti del lindano."}
{"id": "2761376", "revid": "729019", "url": "https://it.wikipedia.org/wiki?curid=2761376", "title": "Islandstorget (metropolitana di Stoccolma)", "text": "Islandstorget \u00e8 una stazione della metropolitana di Stoccolma.\nSi trova nel quartiere di S\u00f6dra \u00c4ngby, a sua volta situato all'interno della circoscrizione di Bromma, mentre sul tracciato della linea verde T19 della rete metroviaria locale \u00e8 compresa tra le fermate Blackeberg ed \u00c4ngbyplan.\nVenne inaugurata il 26 ottobre 1952 cos\u00ec come tutte le altre fermate incluse nel tratto che va da H\u00f6torget fino a V\u00e4llingby. Tuttavia in precedenza, nel periodo 1944-1952, era qui in funzione la ferrovia leggera \"\u00c4ngbybanan\".\nIslandstorget \u00e8 separata dalla stazione di Blackeberg da un tunnel lungo 600 metri circa. Dispone di una piattaforma, la quale \u00e8 raggiungibile dal viale \"Blackebergsv\u00e4gen\".\nIl suo utilizzo medio quotidiano durante un normale giorno feriale \u00e8 pari a 2.800 persone circa."}
{"id": "2761378", "revid": "36426", "url": "https://it.wikipedia.org/wiki?curid=2761378", "title": "Bocchetta della Boscarola", "text": "La Bocchetta della Boscarola (1.423\u00a0m s.l.m.) \u00e8 un valico alpino delle Alpi Biellesi situato tra la Provincia di Biella e quella di Vercelli. Collega la Val Sessera (BI) con Scopello e l'Alpe di Mera (VC), in alta Valsesia.\nSul colle convergono i territori dei comuni di Scopello (VC), Mosso (BI) e di una isola amministrativa montana del comune di Crevacuore (BI).\nDescrizione.\nIl valico \u00e8 costituito da una profonda incisione aperta tra il Monte Camparient (1.742\u00a0m) e la Cima della Mora (1.937\u00a0m).\nIl vallone che sale al colle dal lato valsesiano \u00e8 bagnato dal Torrente Boscarola, tributario della Sesia, mentre verso la Valsessera scende il pi\u00f9 modesto Rio Stramba.\nLa Bocchetta della Boscarola presenta un notevole interesse geologico perch\u00e9 vi transita la Linea Insubrica, un'importante linea di discontinuit\u00e0 nella crosta terrestre che separa geologicamente la catena principale delle Alpi dalle cosiddette \"Alpi calcaree meridionali\". \nAccesso.\nIl valico \u00e8 raggiungibile dal Bocchetto di Sessera o da Scopello con una strada sterrata chiusa al traffico motorizzato per la maggior parte del proprio sviluppo. \nStoria e ambiente.\nUna buona parte dei pendii che salgono verso la bocchetta dal lato biellese \u00e8 compresa nella \"Foresta Regionale dell'Alta Valle Sessera\". \nI boschi oggi presenti sono il risultato del lungo lavoro di ricostruzione seguito ai tagli indiscriminati e al pascolamento selvaggio che nel periodo compreso tra le due guerre mondiali avevano molto impoverito il popolamento forestale.\nLa zona ha avuto una notevole importanza durante la Resistenza. Nell'inverno 1944 gli alpeggi attorno al colle servirono da rifugio ai partigiani della brigata garibaldina \"Bandiera\", i quali erano stati costratti ad abbandonare il paese di Rassa da un pesante attacco nazifascista.\nEscursionismo e sci.\nLa Bocchetta della Boscarola \u00e8 raggiungibile per sentiero dall'Alpe di Mera; il percorso \u00e8 stato segnalato dal C.A.I. di Varallo e richiede circa 45'.\nLa strada che collega il Bocchetto di Sessera con la Boscarola rappresenta un apprezzato itinerario per MTB.\nNelle annate pi\u00f9 nevose lo sterrato \u00e8 percorribile anche con gli sci da fondo; in genere per\u00f2 solo il primo tratto viene battuto."}
{"id": "2761386", "revid": "117014414", "url": "https://it.wikipedia.org/wiki?curid=2761386", "title": "Premi Lumi\u00e8re 2010", "text": "La cerimonia di premiazione della 15\u00aa edizione dei Premi Lumi\u00e8re si \u00e8 svolta il 15 gennaio 2010 all'H\u00f4tel de Ville di Parigi. \u00c8 stata presieduta da R\u00e9gis Wargnier e presentata da Estelle Martin.\n\u00c8 stato reso omaggio a Jocelyn Quivrin, scomparso il 15 novembre 2009, che era stato premiato nel 2008 come migliore promessa maschile.\nVincitori e candidati.\nI vincitori sono indicati in grassetto."}
{"id": "2761388", "revid": "149485", "url": "https://it.wikipedia.org/wiki?curid=2761388", "title": "Campionati mondiali di canoa/kayak slalom 2009", "text": "I XXXII Campionati mondiali di canoa/kayak si slalom si sono svolti a La Seu d'Urgell (Spagna) dal 9 al 13 settembre 2009.\nHanno partecipato oltre 300 atleti provenienti da 55 nazioni, tra le quali Uganda e Nepal, alla loro prima partecipazione.\nEvento dimostrativo.\n20 atlete provenienti da 12 nazioni hanno partecipato alla gara dimostrativa del C-1 femminile, che diventer\u00e0 gara ufficiale a partire dall'edizione successiva di Tacen."}
{"id": "2761389", "revid": "1186766", "url": "https://it.wikipedia.org/wiki?curid=2761389", "title": "Campionati mondiali di canoa/kayak slalom 2007", "text": "I XXXI Campionati mondiali di canoa/kayak si slalom si sono svolti a Foz do Igua\u00e7u (Brasile)."}
{"id": "2761396", "revid": "915690", "url": "https://it.wikipedia.org/wiki?curid=2761396", "title": "Campionati mondiali di canoa/kayak slalom 2006", "text": "I XXX Campionati mondiali di canoa/kayak di slalom si sono svolti a Praga (Repubblica Ceca)."}
{"id": "2761398", "revid": "1573940", "url": "https://it.wikipedia.org/wiki?curid=2761398", "title": "Campionati mondiali di canoa/kayak slalom 2005", "text": "I XXIX Campionati mondiali di canoa/kayak di slalom si sono svolti a Penrith (Australia)."}
{"id": "2761399", "revid": "287204", "url": "https://it.wikipedia.org/wiki?curid=2761399", "title": "Campionati mondiali di canoa/kayak slalom 2003", "text": "I XXVIII Campionati mondiali di canoa/kayak di slalom si sono svolti a Augusta (Germania)."}
{"id": "2761402", "revid": "149485", "url": "https://it.wikipedia.org/wiki?curid=2761402", "title": "Campionati mondiali di canoa/kayak slalom 2002", "text": "I XXVII Campionati mondiali di canoa/kayak di slalom si sono svolti a Bourg-Saint-Maurice (Francia)."}
{"id": "2761403", "revid": "1545256", "url": "https://it.wikipedia.org/wiki?curid=2761403", "title": "Monty Python's Big Red Book", "text": "Monty Python's Big Red Book \u00e8 il primo libro dei Monty Python che include maggiormente del materiale derivato e rielaborato dai loro primi anni nel \"Monty Python's Flying Circus\". Venne pubblicato nel 1971 dalla Methuen Publishing Ltd.\n\u00c8 stato pubblicizzato in America nel 1975 dalla Warner Books.\nCos\u00ec come il comico contenuto, il titolo stesso \u00e8 un riferimento umoristico al \"Libretto rosso\" di Mao Tse-Tung, sebbene il libro abbia una copertina blu.\n\u00c8 menzionato in un episodio di \"Doctor Who\" intitolato \"Silence in the Library\"."}
{"id": "2761409", "revid": "55935", "url": "https://it.wikipedia.org/wiki?curid=2761409", "title": "Ysopet", "text": ""}
{"id": "2761413", "revid": "838137", "url": "https://it.wikipedia.org/wiki?curid=2761413", "title": "Benzene esaclorato", "text": "Il benzene esaclorato \u00e8 un nome comune che pu\u00f2 riferirsi a:"}
{"id": "2761416", "revid": "767487", "url": "https://it.wikipedia.org/wiki?curid=2761416", "title": "Episode One", "text": "Episode One \u00e8 un album discografico del gruppo musicale italiano Link Quartet, pubblicato nel 2001 dalla Animal Records.\nIl disco.\n\u00c8 il primo album musicale dei Link Quartet, contiene 8 tracce di cui 6 cover di artisti come The Small Faces, Lalo Schifrin, Nino Ferrer e Quincy Jones."}
{"id": "2761424", "revid": "767487", "url": "https://it.wikipedia.org/wiki?curid=2761424", "title": "Lui e lei (film 1952)", "text": "Lui e lei (\"Pat and Mike\") \u00e8 un film del 1952 diretto da George Cukor, prodotto e distribuito dalla Metro-Goldwyn-Mayer.\nTrama.\nPat Pemberton \u00e8 una campionessa di \"golf\" oltre che una straordinaria atleta capace di eccellere in molte discipline. Collier, il suo gelosissimo fidanzato, \u00e8 un professore di lettere che sembra non sappia trovare di meglio da fare che rinfacciarle la sua \"inferiorit\u00e0\" intellettuale. Vorrebbe anche portarla all'altare ma il problema \u00e8 che lei riesce a vincere solo quando non se lo ritrova fra i piedi. Decide cos\u00ec di chiedere aiuto al suo nuovo allenatore Mike Conovan, del quale finir\u00e0 con l'innamorarsi."}
{"id": "2761428", "revid": "767487", "url": "https://it.wikipedia.org/wiki?curid=2761428", "title": "Euphoria (film 1974)", "text": "Euphoria \u00e8 un cortometraggio di animazione del 1974, prodotto e diretto da Vince Collins.\nTrama.\nEuphoria \u00e8 una serie di disorientative trasformazioni e vertiginosi passaggi di stato.\nLa fertilit\u00e0, la nascita, la metamorfosi traumatica dell'essere e la rinascita sono i segmenti del ciclo vitale mostrato da Vince Collins."}
{"id": "2761433", "revid": "104458", "url": "https://it.wikipedia.org/wiki?curid=2761433", "title": "Adolf Kind", "text": ""}
{"id": "2761437", "revid": "383470", "url": "https://it.wikipedia.org/wiki?curid=2761437", "title": "Accademia delle belle arti di Monaco", "text": ""}
{"id": "2761438", "revid": "599013", "url": "https://it.wikipedia.org/wiki?curid=2761438", "title": "Ludovic Turpin", "text": "Carriera.\nCresciuto nella squadra dilettantistica Club Cycliste \u00c9tupes, nel 1999 vince il campionato nazionale per dilettanti.\nDiventa professionista nel 2000, ingaggiato della squadra AG2R La Mondiale di Vincent Lavenu, con la quale corre fino al 2010. Buono scalatore, nel 2006 si distingue per la vittoria di tappa a Brian\u00e7on nel Crit\u00e9rium du Dauphin\u00e9 Lib\u00e9r\u00e9. Nella stessa stagione, tuttavia, \u00e8 costretto a saltare il Tour de France per un infortunio al femore. Durante la stagione successiva riesce a raggiungere la ventesima posizione finale nella Vuelta a Espa\u00f1a. Abbandona il professionismo nel 2011 dopo una stagione alla Saur-Sojasun diretta da St\u00e9phane Heulot.\nDal 2012 al 2018 gareggia per formazioni di Guadalupa, vincendo nel 2012 il Tour de Guadeloupe, gara di classe 2.2 del calendario UCI Europe Tour, e nel 2017 una tappa alla Vuelta Independencia Nacional in Repubblica Dominicana."}
{"id": "2761440", "revid": "1777102", "url": "https://it.wikipedia.org/wiki?curid=2761440", "title": "Raffaello Martinelli", "text": "Biografia.\nFormazione.\nFrequenta il liceo nel seminario diocesano di Bergamo per poi divenire alunno del Pontificio Seminario Romano Maggiore.\nMinistero sacerdotale.\nRiceve l'ordinazione presbiterale l'8 aprile 1972.\nNel 1978 consegue il dottorato in Teologia, con specializzazione in Pastorale Catechetica, presso la Pontificia Universit\u00e0 Lateranense; nel 1979 si laurea in Pedagogia presso l'Universit\u00e0 Cattolica del Sacro Cuore di Milano.\nDal 1974 \u00e8 viceparroco nella cattedrale di Bergamo e dal 1979 al Santuario di Santa Maria Immacolata delle Grazie, sempre in citt\u00e0.\nA servizio della Congregazione per la Dottrina della Fede dal 1980, diviene poi capo ufficio della medesima congregazione.\nDal 1987 \u00e8 anche rettore del Collegio Ecclesiastico Internazionale San Carlo e primicerio della Basilica dei Santi Ambrogio e Carlo al Corso, a Roma. Sotto la sua direzione si compiono importanti lavori di ristrutturazione e ammodernamento sia nel collegio che nella basilica.\nIl 27 gennaio 1986 \u00e8 insignito del titolo di cappellano di Sua Santit\u00e0, mentre nel 1999 dell'onorificenza di prelato d'onore di Sua Santit\u00e0.\nMinistero episcopale.\nIl 2 luglio 2009 \u00e8 nominato vescovo di Frascati; riceve l'ordinazione episcopale il 12 settembre 2009 nella Basilica di San Pietro per l'imposizione delle mani di papa Benedetto XVI, coconsacranti i cardinali Tarcisio Bertone e William Joseph Levada.\nIl 13 settembre 2009 inizia il suo ministero pastorale a Frascati.\nIl 22 dicembre 2009 \u00e8 nominato membro della Congregazione delle Cause dei Santi.\nGenealogia episcopale.\nLa genealogia episcopale \u00e8:\nOpere.\nA lui \u00e8 stato affidato il coordinamento dei lavori per il Catechismo della Chiesa Cattolica. Ha inoltre preso parte come redattore e coordinatore della segreteria alla realizzazione del Compendio del medesimo Catechismo.\nFra le sue opere catechistiche si segnalano:"}
{"id": "2761444", "revid": "438678", "url": "https://it.wikipedia.org/wiki?curid=2761444", "title": "Exceptio veritatis", "text": ""}
{"id": "2761450", "revid": "1305772", "url": "https://it.wikipedia.org/wiki?curid=2761450", "title": "Discografia dei Disturbed", "text": "Quella che segue \u00e8 la discografia dei Disturbed, gruppo musicale alternative metal statunitense, formatosi quando il chitarrista Dan Donegan, il batterista Mike Wengren ed il bassista Steve \"Fuzz\" Kmak assunsero il cantante David Draiman nel 1997. Un filmato di dimostrazione li port\u00f2 ad un accordo con la Giant Records.\nSotto quell'etichetta pubblicarono il loro album di debutto, \"The Sickness\", nel marzo del 2000. L'album raggiunse la posizione numero 29 nella classifica statunitense Billboard 200 e la 30 nell'australiana ARIA Charts. \"The Sickness\" \u00e8 stato certificato quattro volte disco di platino negli Stati Uniti dalla RIAA e platino in Australia dalla ARIA. Vennero estratti quattro singoli dall'album: \"Stupify\", \"Voices\", \"The Game\" e \"Down with the Sickness\"; l'ultimo di essi fu quello di maggior successo, essendo stato l'unico singolo dei Disturbed ad essere certificato disco di platino dalla RIAA.\nNel giugno 2002 i Disturbed pubblicarono il film documentario \"M.O.L.\", il quale mostra alcuni dei momenti pi\u00f9 personali della band nello studio e durante i tour, assieme a molti video musicali ed esibizioni live. \"M.O.L.\" venne certificato platino dalla ARIA. Nel settembre dello stesso anno usc\u00ec il loro secondo album in studio, \"Believe\". Raggiunse la prima posizione nella Billboard 200 e nella classifica neozelandese RIANZ, oltre che il secondo posto nella Billboard Canadian Albums. \"Believe\" venne certificato due volte platino dalla RIAA, platino dalla ARIA e dalla Music Canada. Il primo singolo dell'album, \"Prayer\", raggiunse la 14\u00aa posizione nella Billboard Canadian Hot 100 e la 31\u00aa nella Official Singles Chart. Un video musicale, diretto dai fratelli Strause, venne filmato per la canzone, ma siccome alcune scene nel video somigliavano ai filmati degli attentati dell'11 settembre, molte stazioni televisive si rifiutarono di trasmetterlo. Il singolo fu seguito da \"Remember\", il quale non riusc\u00ec a raggiungere il successo del suo predecessore. Una data del tour Music as a Weapon II del 2003 venne registrata ed in seguito pubblicata nel febbraio 2004; al concerto vi erano inoltre le band Taproot, Chevelle e \u00dcnloco. L'album dal vivo raggiunse la 148\u00aa posizione nella Billboard 200.\nTre anni dopo l'uscita di \"Believe\", i Disturbed pubblicarono il loro terzo album in studio, \"Ten Thousand Fists\", nel settembre del 2005. L'album raggiunse la stessa posizione che ebbe il predecessore; numero uno nella Billboard 200 e nella classifica RIANZ e numero due nella Canadian Albums Charts. Venne certificato platino negli Stati Uniti, Australia e Canada. \"Ten Thousand Fists\" produsse singoli come \"Guarded\", \"Just Stop\", la cover della canzone dei Genesis, \"Land of Confusion\", e \"Stricken\". Entrambi gli ultimi due singoli raggiunsero la top 90 nella Billboard Hot 100 e la top 80 nella UK Singles Chart. \"Stricken\" venne successivamente certificato oro dalla RIAA. Il quarto album in studio dei Disturbed, \"Indestructible\", fu pubblicato nel giugno del 2008. Come l'album precedente, arriv\u00f2 alla numero uno nelle classifiche statunitensi e neozelandesi; inoltre raggiunse il top in quelle canadesi ed australiane. Quattro singoli venne estratti da \"Indestructible\": l'omonima traccia, \"Perfect Insanity\", \"The Night\" ed \"Inside the Fire\" (la quale raggiunse la prima posizione nella Hot Mainstream Rock Tracks, venne certificata oro dalla RIAA e fu nominata per un Grammy Award nella categoria Miglior interpretazione hard rock).\nLa band ha pubblicato quattro album consecutivi che hanno debuttato alla posizione numero uno della classifica Billboard 200, un traguardo che \u00e8 stato realizzato solo dai Metallica e dalla Dave Matthews Band."}
{"id": "2761452", "revid": "599013", "url": "https://it.wikipedia.org/wiki?curid=2761452", "title": "Palazzo Pisani", "text": ""}
{"id": "2761458", "revid": "124816747", "url": "https://it.wikipedia.org/wiki?curid=2761458", "title": "Zeke e Luther", "text": "Zeke e Luther \u00e8 una sitcom televisiva statunitense per ragazzi del 2009 basata sul mondo dello skateboard. La serie viene prodotta e trasmessa dal canale satellitare Disney XD. I protagonisti sono gli attori Hutch Dano, Adam Hicks, Daniel Curtis Lee, e Ryan Newman. In Italia il primo episodio \u00e8 stato presentato in esclusiva il 28 settembre 2009, giorno dell'apertura italiana del canale satellitare Disney XD, e poi successivamente in chiaro da Italia 1 a partire il 18 aprile 2011. Negli U.S.A la prima stagione \u00e8 stata mandata in onda per la prima volta il 15 giugno 2009 e si \u00e8 conclusa il 1\u00ba febbraio 2010. La seconda stagione \u00e8 stata lanciata il 15 marzo 2010 e in Italia il 13 settembre 2010. La terza stagione \u00e8 stata mandata in onda in Italia a partire dal 12 settembre 2011 al 20 gennaio 2013. La sigla italiana, traduzione di quella originale, \u00e8 stata cantata dai doppiatori di Zeke e Luther Flavio Aquilone e Gabriele Patriarca.\nTrama.\nZeke e Luther, due ragazzi di Gilroy (California), sono migliori amici sin da bambini la cui grande passione \u00e8 lo skateboard; il loro obiettivo \u00e8 diventare dei professionisti della disciplina, ma devono far fronte ai guai che combinano, agli impegni scolastici e ad imbarazzanti vicende amorose. Insieme agli altri ragazzi del quartiere sono soliti passare le loro giornate alle rampe (dove c'\u00e8 sempre anche il loro amico/nemico Kojo), al negozio di ciambelle di Don, oppure a casa l'uno dell'altro. \nZeke tra i due \u00e8 il pi\u00f9 maturo, mentre Luther \u00e8 un tipo pi\u00f9 giocherellone.\nCensure.\nIn Italia diverse scene della serie sono state rimosse, a causa di alcuni temi o azioni inadatti ad un pubblico giovane. Ad esempio, nell'episodio \"La fanta band\" vi \u00e8 una scena in cui Ginger si diverte lanciando delle accette contro una staccionata. La scena \u00e8 stata rimossa da Disney XD (Italia), infatti nella versione americana non vi \u00e8 alcuna censura."}
{"id": "2761462", "revid": "383470", "url": "https://it.wikipedia.org/wiki?curid=2761462", "title": "Michaelskirche", "text": ""}
{"id": "2761466", "revid": "767487", "url": "https://it.wikipedia.org/wiki?curid=2761466", "title": "Beat.it", "text": "Beat.it \u00e8 un album discografico del gruppo musicale italiano Link Quartet, pubblicato nel 2002 dalla Hammondbeat Records.\nIl disco.\n\u00c8 il secondo album musicale dei Link Quartet, contiene 12 tracce."}
{"id": "2761469", "revid": "198326", "url": "https://it.wikipedia.org/wiki?curid=2761469", "title": "Pfarrkirche Sankt Anna im Lehel", "text": ""}
{"id": "2761473", "revid": "383470", "url": "https://it.wikipedia.org/wiki?curid=2761473", "title": "Theatinerkirche", "text": ""}
{"id": "2761476", "revid": "212348", "url": "https://it.wikipedia.org/wiki?curid=2761476", "title": "Universit\u00e0 di Vanderbilt", "text": ""}
{"id": "2761478", "revid": "383470", "url": "https://it.wikipedia.org/wiki?curid=2761478", "title": "Heilig-Geist-Kirche", "text": ""}
{"id": "2761484", "revid": "383470", "url": "https://it.wikipedia.org/wiki?curid=2761484", "title": "Schloss Suresnes", "text": ""}
{"id": "2761485", "revid": "3115", "url": "https://it.wikipedia.org/wiki?curid=2761485", "title": "Gum 19", "text": "Gum 19, nota anche come RCW 34, \u00e8 una piccola nebulosa a emissione visibile nella costellazione delle Vele.\nSi osserva nella parte nordoccidentale della costellazione, a circa 2\u00b0 dalla stella Suhail (); appare come una piccola macchia di forma triangolare e pu\u00f2 essere fotografata con l'ausilio di filtri attraverso un telescopio di media potenza. La sua declinazione \u00e8 fortemente australe; ci\u00f2 comporta che dalle regioni boreali la sua osservazione sia assai difficoltosa al di fuori dal tropico, mentre a nord del 47\u00b0N \u00e8 sempre invisibile. Dall'emisfero australe invece \u00e8 osservabile per quasi tutte le notti dell'anno. Il periodo migliore per la sua osservazione nel cielo serale va da dicembre a maggio.\nSi tratta di una regione H II di piccole dimensioni posta alla distanza di circa 3100\u00a0parsec (10100 anni luce), in una zona inter-braccio posta quindi esternamente rispetto al Braccio di Orione; la responsabile della sua ionizzazione \u00e8 vdBH\u00a025a, una stella blu di sequenza principale che appare in direzione della nebulosa a riflessione vdBH 25, la quale per\u00f2 essendo posta a circa 700\u00a0parsec di distanza dal Sole, non \u00e8 fisicamente associata a Gum\u00a019. All'interno della nebulosa sono stati identificati due maser, uno ad acqua e uno a metanolo, entrambi oggetti tipici delle regioni H II ultracompatte ospitanti oggetti stellari in formazione. Sul bordo settentrionale della nebulosa, a nord del fronte di ionizzazione della stella vdBH\u00a025a, si trova la brillante sorgente infrarossa IRAS\u00a008546\u22124254, coincidente con una giovane stella massiccia, attorno alla quale sarebbero attivi dei fenomeni di formazione stellare, in particolare sul bordo del fronte di ionizzazione; nei pressi di questa sorgente \u00e8 stato scoperto anche un piccolo ammasso infrarosso, DBS2003\u00a028."}
{"id": "2761492", "revid": "767487", "url": "https://it.wikipedia.org/wiki?curid=2761492", "title": "Italian Playboys", "text": "Italian Playboys \u00e8 un album discografico del gruppo musicale italiano Link Quartet, pubblicato nel 2004 dalla Hammond Beat Records.\nIl disco.\n\u00c8 il terzo album musicale dei Link Quartet, contiene 14 tracce."}
{"id": "2761493", "revid": "819238", "url": "https://it.wikipedia.org/wiki?curid=2761493", "title": "Ferrovia Asti-Genova", "text": "La ferrovia Asti-Genova \u00e8 la denominazione storica di una linea ferroviaria italiana che collega Asti a Genova e al suo porto, passando per Acqui Terme.\nL'evoluzione della rete avvenuta nei decenni ha tuttavia cambiato i percorsi dei treni che collegano le due citt\u00e0. Secondo i fascicoli linea del 2003 il percorso di questa linea \u00e8 ora suddiviso in due linee distinte non collegate da servizi ferroviari, la Asti\u2013Acqui Terme e la Acqui Terme\u2013Genova, mentre i treni che collegano direttamente Genova con Asti percorrono la ferrovia dei Giovi.\nLa gestione dell'infrastruttura e degli impianti ferroviari \u00e8 affidata a Rete Ferroviaria Italiana, societ\u00e0 del gruppo Ferrovie dello Stato Italiane, che li qualifica tra le linee complementari.\nStoria.\nIl senatore Giuseppe Saracco di Bistagno, pi\u00f9 volte Ministro a quel tempo, si fece promotore in Parlamento della costruzione della linea ferroviaria Genova-Ovada-Acqui, collegata a nord con Asti, che cos\u00ec acquistava un duplice collegamento con il porto di Genova.\nI lavori iniziarono verso il 1890 e il 14 novembre 1892 veniva abbattuto l'ultimo diaframma della galleria Cremolino, tra Prasco e Molare. Il 19 giugno 1893 si inaugurava la tratta Asti-Ovada e successivamente, il 17 giugno 1894, Sampierdarena-Ovada.\nL'esercizio della linea si svolse inizialmente con trazione a vapore. Nel 1929 la linea fu elettrificata a corrente alternata trifase con alimentazione dalle sottostazioni elettriche di Acquasanta, Campo Ligure, Predosa e Ovada. La linea venne poi convertita a 3000 volt, corrente continua. La conversione avvenne in tre momenti: nel 1964 fu la volta della tratta Genova-Ovada, nel 1974 spett\u00f2 al tronco Ovada-Acqui Terme e quindi, nel 1976, all'Asti-Acqui.\nNel 1988 le stazioni di Molare e Visone furono declassate a fermate.\nCaratteristiche.\nLa linea \u00e8 una ferrovia a binario semplice a scartamento ordinario da . \u00c8 elettrificata con tensione in corrente continua.\nLa galleria di valico del Turchino, lunga , \u00e8 a doppio binario.\nDal punto di vista della circolazione ferroviaria, la linea \u00e8 dotata di sistema d'esercizio Controllo Centralizzato del traffico (CTC) fra Acqui Terme e Genova Borzoli, e di Sistema di Comando e Controllo (SSC) nel nodo di Genova. Nel primo tronco, la circolazione \u00e8 regolata dal Dirigente Centrale Operativo (DCO) di Ovada, mentre nel nodo la competenza \u00e8 del DCO del posto centrale di Genova Teglia, sito nei fabbricati dell\u2019ex magazzino compartimentale del quartiere di Rivarolo di Genova.\nTraffico.\nLa linea viene percorsa da treni regionali su due direttrici:\n\u00c8 inoltre impiegata da alcuni treni merci, instradati da e per la bretella ferroviaria Voltri - Borzoli, al servizio del \"Voltri Terminal Europa\" (VTE). All'ingresso sud di Ovada \u00e8 presente una bretella di binari che permette ai merci provenienti e diretti a Genova di entrare direttamente sulla Ovada-Alessandria."}
{"id": "2761495", "revid": "287204", "url": "https://it.wikipedia.org/wiki?curid=2761495", "title": "Oregon Waves", "text": "Gli Oregon Waves sono una societ\u00e0 di pallacanestro statunitense con sede a Beaverton, in Oregon.\nFondati nel 2009, disputano la International Basketball League."}
{"id": "2761496", "revid": "1964823", "url": "https://it.wikipedia.org/wiki?curid=2761496", "title": "Manchester City Football Club 2005-2006", "text": "Questa pagina raccoglie i dati riguardanti il Manchester City Football Club nelle competizioni ufficiali della stagione 2005-2006.\nAl termine della stagione: David James (Inghilterra) e Claudio Reyna (Stati Uniti) furono convocati per il Campionato mondiale di calcio 2006."}
{"id": "2761497", "revid": "486946", "url": "https://it.wikipedia.org/wiki?curid=2761497", "title": "Attestato di Pubblica Benemerenza della Protezione Civile", "text": ""}
{"id": "2761511", "revid": "339392", "url": "https://it.wikipedia.org/wiki?curid=2761511", "title": "Porta della vittoria", "text": ""}
{"id": "2761517", "revid": "121153136", "url": "https://it.wikipedia.org/wiki?curid=2761517", "title": "Francesco Peroni", "text": "Biografia.\nSi laurea con lode in Giurisprudenza all'Universit\u00e0 di Pavia nel 1985. Abilitato alla professione di avvocato nel 1987, svolge attivit\u00e0 di ricerca, prima nell'Ateneo pavese e, successivamente, nell'Universit\u00e0 di Milano. Dottore di ricerca in discipline penalistiche all'Universit\u00e0 di Firenze nel 1992, diviene docente di procedura penale all'Universit\u00e0 di Trieste, prima come ricercatore nel 1992, poi come professore associato nel 1998, infine come professore ordinario nel 2000.\nL'impegno istituzionale nell'Universit\u00e0 di Trieste lo vede direttore del Dipartimento di Scienze Giuridiche dal 2000 al 2003, preside della Facolt\u00e0 di Giurisprudenza dal 2003 al 2006, e quindi rettore, dal 2006 al 2013. Nel 2006, quando viene eletto rettore, \u00e8 il pi\u00f9 giovane rettore d'Italia. Nel 2009 viene rieletto rettore al primo scrutinio.\nIn ambito giudiziario, dal 1996 al 2006 svolge, su nomina del Consiglio Superiore della Magistratura, funzioni di componente esperto del Tribunale di Sorveglianza del Distretto di Corte d'Appello di Trieste. \nDal 2010 al 2013 \u00e8 consigliere superiore della Banca d'Italia, mentre dal 2012 all'anno successivo ricopre, su designazione del Comune di Trieste, l'incarico di presidente del Politeama Rossetti - Teatro Stabile del Friuli Venezia Giulia.\nIn seguito alle elezioni regionali in Friuli-Venezia Giulia del 2013 entra a far parte della giunta presieduta da Debora Serracchiani come assessore alle finanze, al patrimonio e alla programmazione economica: carica che mantiene fino al maggio 2018, termine della legislatura.\nDal 2019 al 2021 \u00e8 componente, in rappresentanza dello Stato, della Commissione paritetica Stato - Regione Autonoma Friuli Venezia Giulia: organo del quale assume la presidenza nel 2020, fino alla scadenza del mandato.\n\u00c8 autore di una novantina di pubblicazioni, tra monografie, articoli, voci enciclopediche e contributi a convegni. I suoi interessi scientifici sono orientati, soprattutto, agli istituti delle cautele personali, della giustizia penale negoziata e delle impugnazioni penali."}
{"id": "2761520", "revid": "253269", "url": "https://it.wikipedia.org/wiki?curid=2761520", "title": "Hutch Dano", "text": ""}
