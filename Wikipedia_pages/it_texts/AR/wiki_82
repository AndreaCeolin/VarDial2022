{"id": "2802177", "revid": "767487", "url": "https://it.wikipedia.org/wiki?curid=2802177", "title": "Kymco Sento", "text": "IlSento \u00e8 un ciclomotore prodotto dalla casa motociclistica di Taiwan Kymco, presentato nel 2008.\n\u00c8 prodotto in un'unica motorizzazione, 50 cm\u00b3 a 4 tempi, con il raffreddamento ad aria forzata.\nHa l'avviamento elettrico e kick starter e una velocit\u00e0 massima di 45 km/h.\nI colori disponibili sono due l'antracite e l'azzurro."}
{"id": "2802179", "revid": "1543377", "url": "https://it.wikipedia.org/wiki?curid=2802179", "title": "Barbacoas (Costa Rica)", "text": "Barbacoas \u00e8 un distretto della Costa Rica facente parte del cantone di Puriscal, nella provincia di San Jos\u00e9."}
{"id": "2802184", "revid": "144796", "url": "https://it.wikipedia.org/wiki?curid=2802184", "title": "S\u014dt\u012brios Krokidas", "text": "Dopo la sconfitta nella guerra contro la Turchia e la caduta dell'esecutivo di Petros Pr\u014dtopapadak\u012bs, la Grecia cadde in una grave crisi politica.\nNel settembre 1922, durante il governo di Nikolaos Triantaphyllakos scoppi\u00f2 una rivolta da parte dei militari a Salonicco che poi si allarg\u00f2 anche a Mitilene.\nIl comando rivoluzionario guidato da Stylianos Gonatas chiese l'abdicazione di Costantino I. Il 26 settembre 1922 il re lasci\u00f2 il Paese e Triantaphillakos si dimise. Il comando rivoluzionario nomin\u00f2 allora primo ministro Alexandros Zaim\u012bs; tuttavia, poich\u00e9 quest'ultimo si trovava fuori dal Paese, in attesa del suo ritorno, Krokidas ricopr\u00ec la carica di premier ad interim.\nNel breve periodo del suo gabinetto, Krokidas costitu\u00ec un tribunale straordinario che condann\u00f2 a morte quattro ex primi ministri ed il capo delle forze armate che aveva guidato l'esercito greco durante la guerra contro la Turchia.\nIl 27 novembre 1922 Krokidas si dimise in seguito a contrasti con membri del suo esecutivo e venne rimpiazzato dal leader del comando rivoluzionario Stylianos Gonatas.\nFu membro della Massoneria. "}
{"id": "2802186", "revid": "767487", "url": "https://it.wikipedia.org/wiki?curid=2802186", "title": "Marco Monza", "text": "Carriera.\nCresciuto nel Lecchese, entra poi nelle giovanili del .\nNella stagione 1984-1985 viene ceduto in prestito all'Ospitaletto, squadra bresciana che partecipa al campionato di C2 nel girone B con la quale, nella stagione 1986-1987, vince il campionato ottenendo la promozione in C1.\nL'anno successivo (1986-1987) approda al Bologna, neo promossa nella serie cadetta e con il nuovo allenatore Gigi Maifredi. La stagione lo vede titolare, collezionando 32 presenze e una rete, e la squadra vince il campionato Serie B riconquistando la massima serie.\nLa stagione successiva \u00e8 quella del debutto in Serie A, collezionando, sempre con il Bologna, 29 presenze e una rete nelle gare di campionato. La squadra ottiene la salvezza classificandosi al 14\u00ba posto, 2 punti sopra la soglia della retrocessione.\nSempre con la squadra bolognese gioca in Coppa Italia (7 presenze) e in Mitropa Cup (3 presenze).\nChiude la carriera agonistica nel 1994 in Serie C2, nelle file del Lecco.\nAttualmente, oltre a svolgere l'attivit\u00e0 di assicuratore per la UnipolSai Assicurazioni con agenzia in Barzano' (LC), \u00e8 responsabile della reparto di Scuola Calcio della Societ\u00e0 di Eccellenza, S.S. Luciano Manara di Barzan\u00f2 (LC)."}
{"id": "2802189", "revid": "109724813", "url": "https://it.wikipedia.org/wiki?curid=2802189", "title": "'Ndrina Giacobbe", "text": "La 'ndrina Giacobbe \u00e8 una cosca malavitosa o 'ndrina della zona di Borgia alleata con la Cosca dei Gaglianesi in Calabria.\nOrganizzazione.\nMembri\nDopo la morte del \u201cpadrino\u201d, secondo le forze dell'ordine coordinate dalla Dda di Catanzaro, l'organizzazione \u00e8 passata nelle mani dei Passafaro. Nella zona marina invece i referenti criminali rimangono i Pil\u00f2-Cossari."}
{"id": "2802196", "revid": "599013", "url": "https://it.wikipedia.org/wiki?curid=2802196", "title": "Anastasios Charalambis", "text": "Dopo aver studiato all'Accademia militare ellenica, combatt\u00e9 nella guerra greco-turca del 1884 e nelle guerre balcaniche.\nDall'aprile al giugno 1917 fu ministro degli Esteri.\nDopo la sconfitta contro la Turchia e la caduta del governo di Petros Pr\u014dtopapadak\u012bs nel settembre 1922, in Grecia scoppi\u00f2 una rivolta di militari vicini all'ex premier Eleutherios Venizelos che chiesero e ottennero le dimissioni di re Costantino I e del primo ministro Nikolaos Triantaphyllakos.\nVenne dunque formato un gabinetto guidato da Alexandros Zaim\u012bs con Charalambis ministro degli Esteri. Tuttavia, poich\u00e9 Zaimis si trovava momentaneamente all'estero, S\u014dt\u012brios Krokidas venne nominato premier ad interim in attesa del suo ritorno in Patria. Il 29 settembre, mentre Krokidas era in viaggio verso Atene per prestare giuramento, Charalambis venne nominato primo ministro per un giorno in sua vece."}
{"id": "2802199", "revid": "339392", "url": "https://it.wikipedia.org/wiki?curid=2802199", "title": "Operazione Valkiria", "text": ""}
{"id": "2802202", "revid": "46291", "url": "https://it.wikipedia.org/wiki?curid=2802202", "title": "Phleum alpinum", "text": "Phleum alpinum \u00e8 una specie di pianta appartenente alla famiglia delle Poaceae, diffusa nelle zone montuose di Europa, Asia, America del Nord e del Sud."}
{"id": "2802203", "revid": "599013", "url": "https://it.wikipedia.org/wiki?curid=2802203", "title": "Rob Wielaert", "text": ""}
{"id": "2802216", "revid": "125431304", "url": "https://it.wikipedia.org/wiki?curid=2802216", "title": "Salsa (danza)", "text": "La salsa \u00e8 un ballo caraibico nato nel quartiere portoricano di New York, (e divulgatosi poi nell' arco di tutto il centro-America) al principio degli anni 'sessanta del secolo scorso e derivante dal Son Cubano che, a sua volta ha origine a Cuba, intorno alla fine del XIX secolo, ma sviluppatosi effettivamente durante gli anni trenta del XX secolo, \u00e8 diventato famoso negli anni '50 come Mambo. La salsa, sebbene condivida caratteristiche ben definite comuni, si sviluppa in vari stili che si differenziano principalmente per gestualit\u00e0, figure, ramificazioni musicali di stampo culturale. Insieme al Merengue, costituisce il genere pi\u00f9 diffuso nelle danze caraibiche.\nRitmo.\nLa frase musicale della salsa \u00e8 composta da due battute in 4/4, ovvero di quattro battiti: il primo battito (tempo) ha un accento ritmico forte, il terzo battito ha un accento ritmico mezzoforte, mentre il secondo e quarto battito hanno accento ritmico debole. La struttura ritmica in battere e levare (accento forte e debole) si ripete nella seconda battuta, ovvero con un accento forte sul battito 5, mezzoforte sul 7 e debole sul 6 e 8. Al contrario dei musicisti, i ballerini effettuano una pausa per ogni battuta, che pu\u00f2 essere effettuata sul 4 e sull'8 per chi balla sul battere (cosiddetto \"ballare sull'1\" o \"a tempo\") o sull'1 e sul 5 per chi balla in levare (\"ballare sul 2\" o \"in controtempo\"): la pausa non viene effettuata come un vero e proprio stop nella danza bens\u00ec come un allungamento dell'ultimo tempo di ballo.\nLa \"clave\" \u00e8 lo strumento musicale il cui suono viene solitamente preso come punto di riferimento per gli attacchi dei passi. In realt\u00e0, per un ballerino di salsa, la difficolt\u00e0 principale \u00e8 trovare la prima battuta (che coincide con la prima battuta della quartina musicale); essendo la sezione ritmica spesso molto articolata ed eterogenea, nei brani di salsa, i numerosi strumenti percussivi che si sovrappongono necessitano di un orecchio allenato, per far s\u00ec che il movimento del corpo si coordini al ritmo.\nTale esercizio \u00e8 sovente difficile per il principiante, ma man mano che si procede nell'apprendimento del ballo, l'abitudine all'ascolto genera la capacit\u00e0 di decodificare all'istante gli accenti delle varie percussioni.\nPer trovare l'uno musicale, e quindi la prima battuta di salsa, \u00e8 necessario anche un attento ascolto della voce solista e del coro, l'inizio del canto o particolari accenti della voce solista indicano l'uno musicale, mentre l'inizio del canto del coro spesso coincide con la quinta battuta (la prima della seconda terzina di movimento).\nTempo e controtempo.\nEsistono almeno due modi principali di ballare la salsa: \"a tempo\" con la melodia (quindi attaccando sul tempo 1) oppure \"in controtempo\" cio\u00e8 sulla clave e percussioni (quindi sul tempo 2, ma non necessariamente in quanto con arrangiamento della clave 3-2 il primo passo non corrisponde con \"il 2\"). Ballando a tempo o controtempo si \u00e8 anche \"in frase\" (frase musicale). Questo \u00e8 un discorso di tipo musicale, che si basa sugli \"accenti\" dei tempi forti.\nLo stile portoricano generalmente si balla a controtempo, mentre lo stile cubano si balla generalmente a tempo, anche se essendo originato dal \"son\", molte salse cubane richiedono di ballare a controtempo.\nUn'ulteriore evoluzione \u00e8 ballare sul \"break\", tipico dello stile newyorkese ma ormai utilizzato anche nella portoricana perch\u00e9 pi\u00f9 semplice da eseguire.\nLa frase della salsa cubana e composta da otto tempi (uno, dos, tres, cuatro, cinco, seis, siete, ocho) per\u00f2 il quattro e l'otto non si contano perch\u00e9 sono considerate pause.\nStruttura.\nUno degli elementi chiave di questo ballo \u00e8 la pausa (chiamata anche battuta, sospensione o stop) sul quarto tempo del ritmo: durante l'esecuzione dei passi, per ogni tre \"step\" ballati ce n'\u00e8 uno non ballato. Tale caratteristica subisce varianti ed evoluzioni a seconda della scuola e del gusto dei ballerini. \nPur esistendo sequenze di movimenti predefinite, chiamate \"figure\" o \"coreografie\", la concatenazione di queste l'una all'altra \u00e8 basata sull'improvvisazione; sta quindi alla fantasia dei ballerini costruire i vari passi di danza durante tutto l'arco del brano.\nLa posizione di partenza del ballo \u00e8 un abbraccio frontale asimmetrico con 4 punti di contatto tra uomo e donna:\nTale posizione \u00e8 detta di \"coppia chiusa (sociale chiusa)\".\nMa in genere viene abbandonata quasi subito, durante la danza, per lasciare spazio alla posizione di \"coppia aperta\" (sociale aperta), che \u00e8 il vero punto di partenza per le varie figure: uomo e donna si tengono uno davanti all'altra mano destra con mano sinistra e sinistra su destra, non abbracciati, in genere l'uomo mette le mani sotto quelle della donna.\nEsiste anche un momento in cui la coppia si divide e i due ballerini eseguono un assolo di passi (chiamati pasitos, o \"shines\"), molto presenti soprattutto nella salsa portoricana. Meno frequente nello stile cubano, nel quale l'unico momento di assolo \u00e8 lasciato alla rumba cubana.\nQuesto ballo sottost\u00e0 alla convenzione (comune anche ad altri balli) che vuole che l'uomo guidi e la donna segua.\nIn buona sostanza l'uomo, mediante il linguaggio corporeo, comunica alla donna i vari spostamenti, giostrando opportunamente le varie pressioni con la mano destra sulla parte alta della schiena, sotto la scapola sinistra della donna, o alzando e abbassando le braccia, e imprimendo movimenti di rotazione.\nL'uomo d\u00e0 il comando alla dama per le varie figure. Le mani si muovono in modo coordinato ai passi, per indicare alla donna quale movimento stanno per eseguire entrambi o solo uno dei due (cambio posto, ponte, cambio coppia; giro dx/giro sx esterni, oppure interni verso il petto). Senza indicazioni, l'altro continua a eseguire il passo base.\nL'uomo esegue il tempo 1 sempre sul piede sinistro, il 5 sul destro. Le figure hanno un 3 tempi di preparativo (+ pausa) in cui l'uomo prepara la mano per indicare alla donna la figura da eseguire (apro, giro, vuelta, ecc.) e 3 tempi di esecutivo (+ pausa) in cui la donna o l'uomo mettono in atto la figura: la donna inizia la figura sempre al tempo 5.\nI \"pasitos\" che si eseguono in assolo (e in coppia) sono: base avanti e indietro, laterale dx/sx, calcio (al tempo 1 sx coi due piedi lato dx, e 5 col piede dx e i due piedi a lato sx), gancio (al 3 dx incrocia indietro sx; al 5 sx incrocia dx indietro), unghia e, vuelta dx/sx, una sola gamba, passo lungo (al tempo 2) e sempre pi\u00f9 stretti fino a marcia sul posto, incrocio indietro e incrocio avanti (sul tempo 3), con le varianti:\nOltre ai \"pasitos\", abbiamo la \"vuelta\" destra/sinistra che si distingue a in giro esterno (dx/sx) e giro interno (dx/sx), e il mezzo giro (dx e sx), sia per l'uomo che per la donna. Il giro esterno \u00e8 pi\u00f9 frequente nelle figure.\nIn coppia il passo principale per l'uomo, ripetuto pi\u00f9 di frequente nelle varie figure, \u00e8 il cambio posto.\nCon la \"caricia\" (carezza) la mano destra del ballerino prende la mano dx della dama e la porta sopra la testa della dama fino a toccare il collo, dopodich\u00e9 la mano sinistra prende la mano sinistra della dama e la porta sopra la testa del ballerino fino a toccargli il collo (lato destro).\nLa \"caricia\" si pu\u00f2 eseguire sia durante un passo base, sia dopo una \"vuelta\" destra (giro in senso orario) della dama, dove per\u00f2 i contatti tra le mani sono invertiti rispetto alla norma (che \u00e8: mano sinistra uomo con destra donna, destra uomo con sinistra donna).\nStili di salsa.\nNei paesi d'origine, il ballo della salsa ha sempre fatto parte della cultura e dell'identit\u00e0 collettiva in modo molto radicato. La versione che \u00e8 stata esportata nel mondo occidentale, a uso delle scuole di danza, dei circoli, delle balere, \u00e8 spesso \"modificata\" confezionata secondo lo stile della salsa \"da spettacolo\", contrapposto invece alla salsa \"da strada\", ovvero quella propria dei paesi caraibici.\nNella salsa da strada, ritroviamo infatti un modo di ballare legato all'improvvisazione estemporanea, a volte poco coreografico, e improntato soprattutto nei movimenti corporei effettuati in perfetta sintonia con il partner e con la musica.\nLa salsa da spettacolo, invece, \u00e8 pi\u00f9 figurata e costruita, si d\u00e0 maggiore risalto allo stile dei movimenti negli spazi e nei tempi \"canonici\" del ritmo, numerose sono le coreografie e le sequenze di passi codificate e acquisite come bagaglio personale dei ballerini; e a volte, ci\u00f2 va a discapito della \"spontaneit\u00e0\" istintiva nel sentire 'proprio' il ritmo e le vibrazioni musicali. A ogni buon conto, pregi e difetti sussistono in entrambi gli stili.\nAnche in questo genere, non mancano le contaminazioni con altri balli: alcuni maestri infatti, insegnano passi che includono dei movimenti presi a prestito dall'hip hop, dal funky, spesso inserendoli nelle coreografie abituali.\nIn genere, ci\u00f2 che attrae il principiante e lo invoglia a imparare questo ballo, \u00e8 innanzitutto il clima di divertimento e allegria evocato dal tipico ritmo musicale, movimentato e festoso.\nUn altro motivo \u00e8 senz'altro la \"socializzazione\": questo tipo di ballo infatti, specie nelle scuole di salsa, presuppone e invita a instaurare rapporti umani con i vari partner.\nSalsa cubana.\nIl pattern di danza prevalente della salsa cubana prevede che l'uomo e la donna ballino disegnando idealmente nelle figure un cerchio. Le movenze del corpo sia maschili sia femminili sono generalmente pi\u00f9 accentuate che negli altri stili, ma il ballo pu\u00f2 essere eseguito in maniera differente a seconda della scelta di stile di ballo: con poche figure e movenze pi\u00f9 accentuate oppure con figure pi\u00f9 veloci e movimenti di braccia pi\u00f9 complessi e intricati. \nIl casino cubano \u00e8 generalmente ballato a tempo con la melodia (sull'1) ma, se la musica lo richiede, pu\u00f2 essere tranquillamente ballato a controtempo, seguendo cio\u00e8 la clave e i tamburi. Il son cubano dal quale il casino si sviluppa \u00e8 difatti ballato, principalmente, in controtempo alla melodia. \nQuesto genere di ballo \u00e8 la fusione dei ritmi e movenze africane degli schiavi importati nei secoli a Cuba e quelle europee e occidentali (diverse figure del casino per esempio prendono spunto dal rock'n'roll). \nPer arrivare allo sviluppo del casino, che nacque senza un preciso genere musicale corrispondente (a differenza dei balli di seguito menzionati che avevano un genere musicale corrispondente), si part\u00ec dalla contraddanza importata dall'Europa a Cuba nel XIX secolo, che port\u00f2 in sequenza temporale alla danza habanera, al danz\u00f3n, al son cubano, al danzonete, danzon de nuevo ritmo, cha-cha e infine appunto il casino, che inizialmente era soltanto un fenomeno coreografico ballato su vari generi musicali e successivamente ballato su generi musicali come salsa e timba.\nSalsa portoricana.\nLa salsa portoricana e quella cubana sono i due stili di salsa ufficialmente pi\u00f9 conosciuti. La portoricana nasce come stile a Portorico ed \u00e8 caratterizzata da un movimento in generale pi\u00f9 elegante e moderato ( i ballerini tendono a portare tutto il loro corpo verso l'alto, soprattutto il busto). \u00c8 un ballo in coppia dove i ballerini sviluppano ed eseguono le figure in linea, ovvero muovendosi come se dovessero seguire una linea immaginaria; si predilige usare numerosi giri multipli della donna, e inoltre una delle differenze principali con la cubana \u00e8 che i giri vengono eseguiti sempre verso sinistra. \u00c8 inoltre presente un ampio repertorio di passi individuali (pasitos). Per quanto concerne il tempo da seguire nella portoricana ci sono due scuole di pensiero: ufficialmente la portoricana si balla sul due musicale, ma negli ultimi anni si sta diffondendo anche la scuola di pensiero che la vede ballare sull'uno musicale (quindi si balla sia sul tempo sia sul controtempo).\nNew York Style.\nIl New York Style (che possiamo vedere pi\u00f9 volte nel film \"Dirty Dancing\", ambientato negli anni cinquanta) \u00e8 molto simile alla salsa portoricana, tanto che molti interpreti newyorkesi non riconoscono l'esistenza di uno stile di ballo chiamato salsa portoricana, ma dichiarano che \"mambo New York style\" ha dato origine alla salsa portoricana. Quindi il mambo New York style non si distingue in modo netto dalla portoricana, ma alcuni ballerini la interpretano in modo diverso soprattutto perch\u00e9 si utilizza il \"break\". Questi due stili di salsa compresa la salsa Los Angeles style si ballano in linea. Un altro fondamentale della salsa in linea \u00e8 nel giro della donna che deve girare cercando di posizionare i piedi \"dritti\" sulla linea immaginaria che si segue durante il ballo. La salsa in linea \u00e8 uno stile molto elegante privo di movimenti del bacino ma ricco di movimenti puliti e sobri.\nLos Angeles Style.\nIl Los Angeles Style invece si balla a tempo con la melodia (sull'1), ma mantenendo una ideale linea di ballo come nella salsa portoricana, con la novit\u00e0 che vengono inserite molte figure presenti in altri stili o provenienti dal rock and roll, in particolare figure e prese acrobatiche (questo stile viene chiamato anche \"salsa free style\"). L'origine della salsa \"Los Angeles style\" \u00e8 attribuita al coreografo del film \"Salsa\" del 1988, che per esigenze di copione costru\u00ec una salsa \"free style\". Nel film rock and roll acrobatico e salsa coesistono fino a contaminarsi, in seguito questo nuovo modo di ballare la salsa divenne un vero e proprio stile grazie al ballerino e coreografo messicano (di adozione statunitense) Francisco Vasquez.\nTra le sottocategorie, \u00e8 da evidenziare anche la nascita di una variante del ballo non ancora molto diffusa: la \"salsa cubana acrobatica\", dove vengono inserite posizioni acrobatiche; a differenza della Los Angeles - dove queste vengono eseguite mantenendo la linea tra i ballerini - in questo caso le acrobazie vengono effettuate durante la rotazione verso destra tipico della salsa cubana.\nUno stile che si \u00e8 molto diffuso grazie agli artisti che lo hanno abbracciato \u00e8 la \"salsa hip hop\".\nQuesto stile \u00e8 un insieme tra la salsa in linea (Los Angeles Style, New York Style, portoricana) o la salsa cubana e l'hip hop.\nLo stile \u00e8 divulgato da salseri internazionali quali: Tropical gem (Fernando Sosa), Chiquito &amp; Dominican Power, Latin Black (Seo Fernandez), Juan Carlos Vidal (Ecuasalsa), Leo Garcia (Raulin y Aaron), Salsach\u00e8 (Lieb J.).\nSalsa colombiana o Cali style.\nStile che viene dalla citt\u00e0 di Cali, conosciuta anche come la \"capitale mondiale della salsa\" per ospitare ogni anni i campionati mondiali di ballo di salsa, ma diffuso in tutta la Colombia. Fortemente influenzato dalla pachanga e dal boogaloo, la salsa colombiana prevede un ballo prevalentemente sul posto e con un caratteristico \"step\" laterale nei tempi di pausa, generalmente assenti negli altri stili, e in generale movimenti di gambe e piedi rapidi e pi\u00f9 complessi.\nStile venezuelano.\nQuesto stile nasce nei sobborghi di Caracas e si caratterizza per essere molto romantico. Si balla in coppia, avendo come passo base l'uomo che avanza con il piede sinistro e la ballerina che indietreggia con il destro; successivamente, viene effettuata da entrambi un'apertura laterale che prosegue con alcuni giri coreografici."}
{"id": "2802223", "revid": "922800", "url": "https://it.wikipedia.org/wiki?curid=2802223", "title": "Vaqif Cavadov", "text": ""}
{"id": "2802224", "revid": "46291", "url": "https://it.wikipedia.org/wiki?curid=2802224", "title": "Poa pratensis", "text": "Poa pratensis , chiamata comunemente erba fienarola, \u00e8 una specie di pianta erbacea appartenente alla famiglia delle Poacee, estremamente diffusa e per questo talvolta considerata infestante. Cresce in Europa, Asia, Nordafrica e Nord America.\nUsi.\nViene utilizzata nei prati dei campi da calcio.\nTassonomia.\nLa specie presenta alcune sottospecie:"}
{"id": "2802225", "revid": "287204", "url": "https://it.wikipedia.org/wiki?curid=2802225", "title": "Cascine Gandini", "text": "Cascine Gandini (\"Casine Gandine\" in dialetto cremasco) \u00e8 una frazione del comune lombardo di Palazzo Pignano.\nStoria.\nLa localit\u00e0 \u00e8 un piccolo borgo agricolo di antica origine, appartenente al territorio cremasco. Il toponimo era in origine \"Cassine Gandine\".\nIn et\u00e0 napoleonica (1810-16) fu frazione di Scannabue, recuperando l'autonomia con la costituzione del Regno Lombardo-Veneto. Nel 1817 fu aggregato a Cassine Gandine il comune di Cassine Capre con Ronchi.\nAll'Unit\u00e0 d'Italia (1861) il comune contava 523 abitanti. Nel 1929 Cassine Gandine venne aggregata al comune di Palazzo Pignano."}
{"id": "2802227", "revid": "149727", "url": "https://it.wikipedia.org/wiki?curid=2802227", "title": "Cassine Gandine", "text": ""}
{"id": "2802229", "revid": "31360", "url": "https://it.wikipedia.org/wiki?curid=2802229", "title": "Dumirox", "text": ""}
{"id": "2802230", "revid": "149727", "url": "https://it.wikipedia.org/wiki?curid=2802230", "title": "Cassine Gandine con Cassine Capre con Ronchi", "text": ""}
{"id": "2802231", "revid": "339392", "url": "https://it.wikipedia.org/wiki?curid=2802231", "title": "Sereupin", "text": ""}
{"id": "2802232", "revid": "6923", "url": "https://it.wikipedia.org/wiki?curid=2802232", "title": "Serbia ai XXI Giochi olimpici invernali", "text": "La Serbia ha partecipato ai XXI Giochi olimpici invernali, che si sono svolti a Vancouver in Canada dal 12 al 28 febbraio 2010, con una delegazione di 10 atleti. \u00c8 stata la prima partecipazione del paese ai Giochi invernali, in quanto nella precedente edizione i suoi atleti avevano gareggiato come rappresentanti della Serbia e Montenegro."}
{"id": "2802239", "revid": "248762", "url": "https://it.wikipedia.org/wiki?curid=2802239", "title": "Tangenziale di Varese", "text": ""}
{"id": "2802240", "revid": "73843", "url": "https://it.wikipedia.org/wiki?curid=2802240", "title": "San Marino ai XXI Giochi olimpici invernali", "text": "San Marino ha partecipato ai XXI Giochi olimpici invernali, che si sono svolti a Vancouver in Canada dal 12 al 28 febbraio 2010, con una delegazione di un solo atleta, gareggiante nello sci alpino."}
{"id": "2802247", "revid": "287204", "url": "https://it.wikipedia.org/wiki?curid=2802247", "title": "L'anno dei dodici inverni", "text": "L'anno dei dodici inverni \u00e8 un romanzo di fantascienza del 2009 di Tullio Avoledo, ispirato al videogioco \"Fallout 3\". Il romanzo \u00e8 stato finalista al Premio Stresa e vincitore del Premio dei Lettori di Lucca 2010.\nTrama.\n1982. Un vecchio si presenta a casa della famiglia Grandi composta dai due coniugi, Esther ed Emilio, e dalla figlia appena nata di nome Chiara. Il vecchio, che dice di chiamarsi Emanuele Libonati, racconta di essere intenzionato a scrivere un libro sui nati a Natale dell'anno precedente (Chiara \u00e8 tra questi) e di volerli seguire nei primi anni di vita con una serie di interviste alle famiglie a distanza di un anno una dall'altra. In seguito a queste interviste il vecchio si avvicina alla famiglia che intuisce che nasconde qualcosa. Conseguentemente al disastro di \u010cernobyl' Emilio, seppur avvertito dell'imminente pericolo da Libonati, si ammala e muore.\nDiversi anni dopo Chiara, in vacanza al mare con la madre, si innamora di un ragazzo e lo sposa.\nNel 2028 si scopre che il vecchio che si fa chiamare Emanuele Libonati intraprende una serie di viaggi indietro nel tempo per salvare Chiara, che senza il suo intervento avrebbe vissuto una vita breve e infelice."}
{"id": "2802248", "revid": "889336", "url": "https://it.wikipedia.org/wiki?curid=2802248", "title": "Torre di Smeaton", "text": "La Smeaton's Tower \u00e8 un antico faro \"off-shore\" costruito nel 1759, che \u00e8 stato smontato dalla sua posizione originaria, dove \u00e8 stato sostituito dal faro di Eddystone, e ricostruito sulla terraferma, a Plymouth, nella contea del Devon in Inghilterra. Nella posizione attuale non \u00e8 pi\u00f9 attivo come faro, ma ha funzione monumentale e di attrazione turistica.\nStoria.\nFu costruito in mare aperto sotto la direzione dell'ingegnere civile, inglese John Smeaton (Whitkirk, Leeds 1724-1792), per sostituire un precedente faro, distrutto da un incendio, che segnalava ai naviganti la presenza degli scogli noti come \"Eddystone Rocks\", circa 25 chilometri a sud/sud-est di Plymouth. Nel 1756 il Presidente della Royal Society britannica affid\u00f2 John Smeaton l'incarico, ed i lavori furono ultimati nel 1759. La torre fu dapprima assemblata sulla terraferma, poi smontata e ricostruita sugli scogli di Eddystone.\nFu il primo faro costruito con successo su uno scoglio in mare aperto ed una delle pi\u00f9 importanti opere ingegneristiche del XVIII secolo: infatti, in quel luogo, costituiva il terzo di due tentativi di costruire un faro che potesse durare nel tempo, dopo che i due precedenti furono distrutti rispettivamente da una tempesta nel 1703 e da un incendio nel 1755. La sua costruzione cost\u00f2 40.000 sterline dell'epoca.\nDopo 120 anni ci si rese per\u00f2 conto che l'acqua stava erodendo la roccia su cui il faro era stato costruito, ponendolo in serio rischio di crollo. Fu quindi smontato nel 1870 e trasportato a Plymouth, su richiesta degli abitanti che si assunsero i costi dell'operazione, dove venne accuratamente ricostruito sulla collina erbosa di Plymouth Hoe, che domina la citt\u00e0 ed il porto.\nAl suo posto, a segnalare gli scogli, fu ultimato nel 1882 il faro di Eddystone, attivo ancor oggi.\nOggi.\nLa torre di Smeaton, ricostruita sulla terraferma, \u00e8 in realt\u00e0 pi\u00f9 bassa di quanto fosse in origine, circa 2/3 dell'altezza originaria, in quanto la parte pi\u00f9 bassa \u00e8 rimasta in loco, e si trova a poche decine di metri dall'attuale faro di Eddystone.\nSi tratta di una torre conica alta 22 metri, completa di lanterna e \"galleria\" (il ballatoio che circonda la lanterna) anche se non \u00e8 pi\u00f9 utilizzato come faro. La torre \u00e8 dipinta a bande orizzontali bianche e rosse (tre rosse e due bianche) ma da foto dell'epoca si evince che in passato lo schema fosse stato differente: torre bianca con una sola banda rossa alla base. Similmente la lanterna, precedentemente dipinta di rosso, \u00e8 ora bianca.\nAccuratamente restaurata, la torre \u00e8 attualmente di propriet\u00e0 della municipalit\u00e0 di Plymouth ed \u00e8 visitabile tutto l'anno, dalla lanterna si pu\u00f2 vedere il panorama completo della citt\u00e0 e del suo porto. L'autorit\u00e0 cittadina, inoltre, affitta la stanza della lanterna per la celebrazione di matrimoni civili.\nCollegamenti esterni.\nPagina sulla Smeaton's Tower nel sito ufficiale dell'autorit\u00e0 cittadina di Plymouth, gestore della torre. Contiene informazioni sulle visite guidate."}
{"id": "2802249", "revid": "1271241", "url": "https://it.wikipedia.org/wiki?curid=2802249", "title": "Red Bull RB6", "text": "La Red Bull RB6 \u00e8 una vettura di Formula 1 con la quale la scuderia anglo-austriaca affronta il campionato mondiale 2010. Viene presentata il 10 febbraio 2010 presso il Circuito di Jerez. I piloti sono gli stessi della stagione 2009, Sebastian Vettel e Mark Webber. Con questa vettura Vettel si \u00e8 aggiudicato il Campionato mondiale piloti di Formula 1 mentre la scuderia ha vinto quello riservato ai costruttori.\nLivrea.\nLa livrea \u00e8 quella tradizionale del team, coi colori blu e giallo, con un grande toro rosso sul \"cockpit\".\nAspetti tecnici.\nCome nella vettura precedente \u00e8 stato scelto di montare le sospensioni posteriori col sistema detto \"pull rod\". Un'altra caratteristica che differenzia la vettura da quelle delle concorrenti \u00e8 il muso molto alto, cos\u00ec come molto alta risulta la posizione dell'intero telaio. Dal punto di vista dell'aerodinamica invece risulta molto marcata la forma a \"V\" della parte superiore del musetto, come appare sempre ampia la pinna posteriore, che lega cofano motore e alettone.\nVi sono stati dei dubbi in merito all'esistenza di qualche sistema illegale per mantenere costante l'assetto da terra della vettura, pur con diversi carichi di carburante. In merito a tali dubbi la FIA dichiara legale la RB6, ma specifica che ogni dispositivo delle sospensioni che modifica l'assetto della monoposto in regime di \"parco chiuso\" \u00e8 da considerarsi non ammesso.\nAl Gran Premio di Turchia viene per la prima volta provato il condotto \"F-duct\", ispirato a quello della McLaren. Il sistema per\u00f2 viene solo testato in prova. Il nuovo condotto viene utilizzato per la prima volta in prova e in gara nel Gran Premio d'Europa.\nDal Gran Premio di Silverstone \u00e8 stata messa in dubbio la rigidit\u00e0 dell'alettone anteriore. Per tale ragione, pur non considerando illegale la vettura, la FIA he deciso di aumentare a 100\u00a0kg il peso al quale le ali dovranno resistere in fase di \"test\".\nNel Gran Premio di Singapore, la vettura monta sui mozzi dei \"led\" luminosi per meglio guidare le operazioni di cambio gomma.\nStagione.\nTest.\nIl primo test della vettura \u00e8 avvenuto il giorno dello stesso della presentazione, con Mark Webber alla guida. La prima giornata \u00e8 stata caratterizzata da un guasto che non ha permesso di testare lungamente la monoposto. Anche il giorno successivo la vettura \u00e8 stata guidata dall'australiano. I giorni 12 e 13 febbraio invece la monoposto \u00e8 stata testata da Sebastian Vettel, che ha compiuto dei test di durata.\nIl primo giorno della seconda sessione di test a Jerez (17-20 febbraio) ha visto la RB6 ottenere il miglior tempo con Sebastian Vettel, che ha sfruttato l'ultima parte delle prove, in cui la pista si stava asciugando, dopo una mattinata piovosa. Gli ultimi due giorni di test sono stati effettuati da Mark Webber, autore del tempo miglior il terzo giorno della sessione, con pista asciutta. L'ultimo giorno invece le prove sono state negativamente influenzate dalla rottura del propulsore.\nAnche l'ultimissima sessione di test, effettuata sul Circuito di Barcellona dal 25 al 28 febbraio, ha visto un comportamento altalenante della vettura. Webber ha fatto nuovamente segnare il tempo miglior nel primo giorno, mentre dei guai tecnici hanno impedito a Vettel di ottenere dei tempi da alta classifica nei due giorni seguenti. Meglio di nuovo Webber che, nell'ultima giornata, ha ottenuto il secondo miglior tempo dietro a Lewis Hamilton.\nCampionato.\nLa vettura si presenta subito come molto veloce, anche se nelle primissime gare sconta un po' di fragilit\u00e0. Vengono conquistate le prime sette \"pole\" (tre con Vettel e quattro con Webber), tre giri veloci, e tre vittorie, con Vettel in Malesia e Webber in Spagna e a Monaco. Il tedesco nei primi due gran premi, pur essendo stato in testa per molti giri, \u00e8 stato costretto per problemi tecnici a perdere posizioni in Bahrein e a ritirarsi in Australia.\nDopo una difficile gara in Cina, una possibile doppietta in Spagna viene meno a causa di un altro problema tecnico sulla vettura di Vettel. Dopo la gara di Monaco per\u00f2 la scuderia si ritrova per la prima volta in testa al mondiale costruttori. Un'altra possibile doppietta viene mancata in Turchia. Questa volta \u00e8 la causa un contatto, durante un tentativo di sorpasso, di Vettel su Webber, quando i due sono nelle prime due posizioni della gara. Il tedesco si ritira mentre l'australiano \u00e8 costretto a una fermata ai box per sostituire il musetto, venendo cos\u00ec retrocesso al terzo posto dietro le due McLaren.\nDopo aver fallito, per la prima volta in stagione, la \"pole\" al Gran Premio del Canada, la vettura conquista altre cinque partenze al palo consecutive, e tre vittorie, una con Vettel a Valencia e due con Webber a Silverstone e Budapest. Anche a Monza e Singapore la RB6 non conquista la \"pole\" ma nella seconda gara ottiene due podi.\nVettel conquista ancora due \"pole\", in Giappone e Corea. Nella prima gara s'impone mentre in Corea \u00e8 costretto al ritiro, cos\u00ec come il compagno di scuderia Webber, che viene scavalcato nella classifica piloti da Alonso. In Brasile le Red Bull dominano dalle libere, mancano la pole partendo subito dietro, e in gara sorpassano facilmente il \"poleman\" Nicolas H\u00fclkenberg e gestiscono la gara ottenendo la quarta doppietta stagionale e conquistando il primo titolo mondiale costruttori.\nNel gran premio seguente Sebastian Vettel conquista nuovamente \"pole\" e vittoria. Complici il settimo posto di Alonso e l'ottavo di Webber, il tedesco pu\u00f2 laurearsi campione del mondo piloti, il pi\u00f9 giovane nella storia della F1. Con 15 \"pole\" la scuderia austriaca eguaglia il record di partenza al palo per uno stesso costruttore in una sola stagione."}
{"id": "2802251", "revid": "1543377", "url": "https://it.wikipedia.org/wiki?curid=2802251", "title": "Tour of Qatar", "text": "Il Tour of Qatar (in italiano \"Giro del Qatar\") \u00e8 stata una corsa a tappe maschile di ciclismo su strada che si disputava annualmente in Qatar. Ha fatto parte del circuito continentale UCI Asia Tour, come gara di classe 2.HC (2.1 dal 2005 al 2011).\nOrganizzato dall'Amaury Sport Organisation, si svolge nella prima met\u00e0 di febbraio generalmente nell'arco di sei giorni.\nPercorso.\nLa corsa era costituita da cinque tappe, solitamente prevalentemente pianeggianti; la vera incognita era rappresentata dalla tradizionale cronometro all'interno del circuito automobilistico di Losail.\nL'edizione 2017, prevista nel calendario dell'UCI World Tour, non \u00e8 corsa a causa della mancanza di sponsor che finanziassero la corsa. Questa cancellazione, ha portato alla chiusura della manifestazione.\nAlbo d'oro.\n\"Aggiornato all'edizione 2016.\""}
{"id": "2802252", "revid": "31360", "url": "https://it.wikipedia.org/wiki?curid=2802252", "title": "Fluoxerene", "text": ""}
{"id": "2802254", "revid": "1543377", "url": "https://it.wikipedia.org/wiki?curid=2802254", "title": "Portogallo ai XXI Giochi olimpici invernali", "text": "Il Portogallo ha partecipato ai XXI Giochi olimpici invernali, che si sono svolti a Vancouver in Canada dal 12 al 28 febbraio 2010, con una delegazione di un solo atleta."}
{"id": "2802255", "revid": "767487", "url": "https://it.wikipedia.org/wiki?curid=2802255", "title": "Marina Barone", "text": "Biografia.\nMarina Barone nasce a Sondrio il 6 aprile 1963.\nFiglia d'arte, gi\u00e0 all'et\u00e0 di 11 anni partecipa ai primi concorsi canori locali e posa, per brevissimo tempo, come modella per una nota casa di profumi.\nAll'et\u00e0 di 14 anni canta nell'orchestra di Tony Spada e la prima esperienza in uno studio di registrazione avviene agli inizi degli anni ottanta, incidendo due brani per un disco i cui proventi sarebbero stati destinati alle aree verdi della citt\u00e0 di Milano: \"Un disco per il verde\".\nCon lo pseudonimo \"Beba\" Barone pubblica nel 1983 il suo primo 45 giri ufficiale con l'etichetta discografica indipendente milanese \"Duck Record\": \"Panama\", che le consente di partecipare a numerose trasmissioni televisive delle reti Rai, tra le quali \"Pronto, Raffaella?\" e \"Discoring\", nonch\u00e9 alla celebre trasmissione \"Il Bingoo \" di Antenna Tre Lombardia. \nL'anno successivo pubblica il Qdisc \"Wow!!!\" e nel 1985 un secondo singolo dal titolo \"Symphony three\", brano quest'ultimo di matrice dance anni ottanta.\nTra il 1986 ed il 1990 inizialmente in coppia con Gianni Panariello, e successivamente proseguendo come voce solista, dar\u00e0 vita al duo musicale Tukano, precursori del revival-folk e dance-medley.\nI Tukano pubblicheranno una decina di album dal titolo \"Italian Carnaval\" (una sorta di piccola enciclopedia musicale dedicata ai brani che hanno fatto la storia della canzone italiana passando dai brani folk, ai motivetti radiofonici, alle canzoni di Sanremo, per giungere alle canzoni degli anni sessanta, tutte riproposte in chiave moderna con nuovi arrangiamenti in lunghi dance-medley). Gli \"Italian Carnaval\", tutti arrangiati da Riccardo Zara (noto autore di tantissime sigle dei cartoni animati nonch\u00e9 ideatore del quartetto I Cavalieri del Re), otterranno un ottimo successo di vendite, tanto che a Marina verr\u00e0 assegnato il disco d'oro.\nNel 1988 partecipa assieme a numerosissimi altri artisti italiani al progetto \"Per te Armenia\", supergruppo e brano omonimo scritto da Charles Aznavour in favore della popolazione armena colpita dal rovinoso terremoto di quell'anno.\nNel 1989 pubblica il suo primo album in veste di cantautrice \"Cherchez la femme\". Con un brano in esso contenuto, \"Grazie Amore\", partecipa ad \"Aspettando Sanremo\", selezione per la categoria \"Emergenti\" del Festival di Sanremo di quell'anno. Il brano non supera le eliminatorie e non parteciper\u00e0 alla manifestazione canora sanremese. Il disco gode comunque di una buona promozione e piace molto ai discografici giapponesi della King Records che decidono di pubblicarlo in Giappone.\nNel 1991 esce il suo secondo lp in veste di cantautrice che porta il suo nome, un album dai toni decisamente introspettivi, che gli vale l'etichetta di sensibile e raffinata cantautrice nonch\u00e9 autrice.\nAlla realizzazione di questo album prendono parte nomi molto conosciuti come Fabrizio Berlincioni coautore di alcuni testi e Franco Fasano, e tra i musicisti Bruno Bergonzi, Paolo Baldan Bembo, Danilo Minotti e Bruno De Filippi.\nA conferma del successo riscontrato nei paesi del Sol Levante, i discografici le affidano un nuovo brano dal titolo \"Di notte teneramente\" cantato in giapponese e in italiano, che diventa la sigla di uno spot televisivo per una delle pi\u00f9 importanti catene alimentari del Giappone.\nL'anno successivo, nel 1992, esce il suo terzo album \"Le stagioni del cuore\" che per atmosfere (e per team di musicisti) poco si discosta da quello precedente del 1991.\nTra il 1992 ed il 1995 Marina continua a scrivere soprattutto per altri artisti come Bobby Solo, Mal, i Bisonti, Enrico Musiani.\nSolo nella primavera del 1996 dar\u00e0 alle stampe un nuovo singolo \"Fino a toccare il cielo\" che anticipa il nuovo l'album, che uscir\u00e0 nell'ottobre del 1997, \"Fragili\".\n\"Fragili\" viene pubblicato anche in versione spagnola con il titolo \"Fragiles\" e pubblicato nella versione italiana in Belgio e Paesi Bassi dall'etichetta olandese Dino Music.\nUna delle ultime apparizioni televisive di Marina risale al 1998 all'interno del \"Girofestival\" dello stesso anno, dove si esibisce cantando in spagnolo \"Te quiero decir\", un suo brano facente appunto parte dell'album \"Fragiles\".\nMarina Barone ha inciso anche numerose cover (la maggior parte delle quali interpretate in maniera anonima o celata dietro svariati pseudonimi), inserite in numerose compilation che afferiscono al mondo della musica liscio, folk, della musica latina e leggera italiana; tra le quali alcune canzoni di Giusy Ferreri e una nuova versione del brano di Povia: \"I bambini fanno \"ooh...\"\". \nUna delle poche cover in cui appare con il proprio nome, \u00e8 un brano di Laura Pausini: \"Le cose che vivi\", inserita nella compilation \"Filorossonero '07\" edita dalla Duck Record. \nHa interpretato anche alcuni grandi successi di Sanremo come: \"Zingara\", \"Le colline sono in fiore\", \"Che sar\u00e0\", \"Nessuno mi pu\u00f2 giudicare\", uscite in un cd allegato ad un supplemento editoriale de \"Il resto del Carlino\".\nOggi preferisce dedicarsi all'attivit\u00e0 manageriale, una sorta di \"dietro le quinte\" che le ha permesso di produrre album come, tra gli altri, quello del giovane rocker Massimo Priviero \"Poetika\" nel 2000, e di riportare sulle scene il cantautore Marco Ferradini, producendo per lui ben due dischi nel 2001 \"Geometrie del cuore\" e nel 2005 \"Filo Rosso\".\nDal 2012 si occupa di vendita di file musicali digitali con la sua etichetta D.O.C."}
{"id": "2802257", "revid": "31360", "url": "https://it.wikipedia.org/wiki?curid=2802257", "title": "Cipralex", "text": ""}
{"id": "2802258", "revid": "670021", "url": "https://it.wikipedia.org/wiki?curid=2802258", "title": "Saltaro", "text": "Il saltaro o \"campaio\" era anticamente un ufficiale di polizia rurale preposto alla cura e custodia dei campi coltivati.\nItalia.\nTrentino Alto Adige e Lombardia.\nIl \"saltaro\" (\"Saltner\" in tedesco) era un'antica figura amministrativa eletta nelle comunit\u00e0 rurali alpine della Lombardia e del Trentino-Alto Adige.\nDa fine '800 nel Burgraviato, a causa dell'influsso turistico, si abbigliava in modo particolarmente vistoso.\nEmilia.\nNel basso medioevo, in Emilia il \"saltaro\" (anche \"camparo\", \"silvano\" o \"gualdermanno\" in area reggiana) era un ufficiale dei comuni rurali con l'incarico di vigilare sulle propriet\u00e0 coltivate (sia collettive che private) e denunciare i danni subiti da persone o animali. L'incarico era piuttosto oneroso e comportava il continuo girare per la \"curia\" (il territorio della comunit\u00e0 locale), oltre a svolgere mansioni di pubblica sicurezza. Spesso erano presenti due o anche pi\u00f9 saltari in uno stesso comune."}
{"id": "2802259", "revid": "31360", "url": "https://it.wikipedia.org/wiki?curid=2802259", "title": "Daparox", "text": ""}
{"id": "2802265", "revid": "110157", "url": "https://it.wikipedia.org/wiki?curid=2802265", "title": "Fatmir Limaj", "text": "Fu membro del Partito Democratico del Kosovo, dove veniva considerato il braccio destro di Hashim Tha\u00e7i. Attualmente fa parte del neonato partito politico Nisma p\u00ebr Kosov\u00ebn (in italiano Iniziativa per il Kosovo).\nBiografia.\nFatmir Limaj nacque il 4 febbraio 1971 a Banja, nel comune di Suka Reva nella Provincia Socialista Autonoma del Kosovo.\nNel 1998 entra a far parte dell'Esercito di Liberazione del Kosovo e combatte durante la Guerra del Kosovo, divenendo il comandante del settore di Lapusnik e del campo di concentramento di Lapusnik.\nNel 2003 venne accusato dal Tribunale penale internazionale per l'ex-Jugoslavia insieme a Isak Musliu e Haradin Bala di aver commesso crimini di guerra sia contro i serbi, che contro gli albanesi che cooperarono con i serbi durante la guerra del Kosovo.\nViene arrestato in Slovenia il 18 gennaio 2003 diventando il primo membro dell'UCK ad essere processato per i fatti della guerra del Kosovo. Le accuse consistevano in cinque capi per crimini contro l'umanit\u00e0 (tortura, omicidio, azioni disumane) e cinque per crimini di guerra (trattamento crudele, tortura, omicidio). Secondo l'accusa questi reati furono commessi sia da Limaj, che da uomini sotto il suo comando all'interno del campo di prigionia di Lapusnik.\nNel novembre del 2005 venne assolto da tutte le accuse per mancanza di prove insieme a Isak Musliu e accolto in Kosovo come un eroe. Mentre Haradin Bala venne condannato a tredici anni di reclusione.\nOggi Fatmir Limaj \u00e8 un politico e dal gennaio 2008 fino alla fine del 2013 \u00e8 stato Ministro dei Trasporti e delle Telecomunicazioni nel governo di Hashim Tha\u00e7i.\nNel maggio 2010 la missione EULEX ha scoperto casi di corruzione riguardanti il ministero diretto da Limaj, nell'inchiesta \u00e8 coinvolto lo stesso Limaj.\nOra fa parte del partito politica Nisma p\u00ebr Kosov\u00ebn, fondato insieme a Jakup Krasniqi il 28 febbraio 2014 a Prishtina."}
{"id": "2802269", "revid": "287204", "url": "https://it.wikipedia.org/wiki?curid=2802269", "title": "Festuca idahoensis", "text": "Festuca idahoensis \u00e8 una specie erbacea appartenente alla famiglia delle Poaceae, originaria della parte occidentale dell'America settentrionale."}
{"id": "2802272", "revid": "228587", "url": "https://it.wikipedia.org/wiki?curid=2802272", "title": "Paesi Bassi ai XXI Giochi olimpici invernali", "text": "I Paesi Bassi hanno partecipato ai XXI Giochi olimpici invernali, che si sono svolti a Vancouver in Canada dal 12 al 28 febbraio 2010, con una delegazione di 34 atleti. Hanno vinto otto medaglie, quattro delle quali d'oro; sette derivano dal pattinaggio di velocit\u00e0, mentre Nicolien Sauerbreij ha vinto l'oro nello snowboard, specialit\u00e0 slalom gigante parallelo.\nBob.\nL'equipaggio del bob a quattro, formato da Edwin van Calker, Sybren Jansma, Arnold van Calker e Timothy Beck, pur se iscritto, non ha partecipato perch\u00e9 il pilota, Edwin van Calker, non era fiducioso di poter guidare in sicurezza."}
{"id": "2802275", "revid": "1788047", "url": "https://it.wikipedia.org/wiki?curid=2802275", "title": "Il ballo della morte", "text": "Il ballo della morte (\"The Killing Dance\") \u00e8 un romanzo horror della scrittrice statunitense Laurell K. Hamilton, sesto capitolo della saga di \"Anita Blake - Cacciatrice di vampiri\".\nTrama.\nIl romanzo si apre con la protagonista, Anita Blake, che viene convocata in qualit\u00e0 di negromante da un potente vampiro, Sabin, che vuole che lei lo aiuti a guarire dall'inarrestabile corruzione che l'astinenza da sangue sta creando in lui, accompagnato da un altro necromante, Dominic Dumare.\nPi\u00f9 tardi, durante una festa, scopre dal suo collega Edward che qualcuno sta cercando di assoldare un assassino che possa ucciderla entro ventiquattro ore. Tornati a casa di lei, Anita viene attaccata da Jimmy Dugan, un delinquente locale, evidentemente ingaggiato dagli stessi che hanno messo la taglia. Eliminatolo, dopo essere stata portata in centrale dai poliziotti, che si accertano che fosse stata veramente legittima difesa, Richard l'accompagna a casa sua, che \u00e8 isolata e non avrebbe messo in pericolo nessuno.\nDopo aver salvato Stephen dal set di uno degli film snuff di Raina, ci\u00f2 \u00e8 oggetto di litigio tra il lupo mannaro ed Anita, perch\u00e9 tutto sarebbe stato pi\u00f9 facile (e Stephen pi\u00f9 protetto) se Richard avesse fatto un compromesso coi suoi principi.\nAnita passa la notte seguente a casa di Richard ed i due, dopo aver litigato, hanno una calorosa riconciliazione, interrotta dai licantropi partecipanti alla riunione che era stata indetta in precedenza.\nSi rende nel frattempo per Richard sempre pi\u00f9 impellente la decisione di definire la situazione di stallo tra l'Ulfric Marcus e lui nella lotta per il dominio nel branco, ma non riesce a superare lo scoglio di dover per forza uccidere l'attuale capobranco per farlo.\nAnita scopre che il branco di Marcus \u00e8 ancor pi\u00f9 diviso, a causa delle mire imperialistiche di quest'ultimo; i sostenitori di Richard tra i licantropi sono molti, e non solo i lupi mannari. Alla fine della riunione Anita affronta l'attacco di Neal, un licantropo che l'ha sfidata perch\u00e9 non la riconosceva come dominante, ma vince la sfida.\nA questo punto arriva Edward, che ha intenzione di occuparsi di proteggerla mentre andr\u00e0 al suo appuntamento con Jean-Claude, che consister\u00e0 nell'inaugurazione del nuovo locale del Master della citt\u00e0, il \"Dance Macabre\". \nIn quell'occasione, Anita \u00e8 costretta ad interrompere lo spettacolo per impedire l'ipnosi permanente di una degli ospiti, la porta nel bagno con l'aiuto di un'altra donna, Annabelle Smith; sole nel bagno, la Smith si rivela una sicaria e cerca di spararle, ma Anita riesce a tirare fuori un pugnale ed ucciderla. \nIn consegna alla polizia - due arresti in un giorno - un detective cerca di interrogarla, ma Dolph si fa affidare il caso e riesce anche a portarla sul luogo di un nuovo delitto: Robert, vampiro al servizio di Jean-Claude, \u00e8 stato ucciso in un campo di forza mediante l'asportazione del cuore; il campo di forza \u00e8 inaccessibile ad Anita, e secondo Tammy Reynolds, una strega entrata recentemente a far parte del RPIT, svela che \u00e8 perch\u00e9 non l'ha fatto lei. Questo scagiona Anita agli occhi di Dolph, e parlandone lei identifica Dominic Dumare, il servo umano di Sabin, come l'unico possibile responsabile della morte."}
{"id": "2802280", "revid": "1442080", "url": "https://it.wikipedia.org/wiki?curid=2802280", "title": "Australian Open 2008 - Quad singolare", "text": "Peter Norfolk ha battuto in finale David Wagner 6\u20132, 6-3."}
{"id": "2802282", "revid": "46291", "url": "https://it.wikipedia.org/wiki?curid=2802282", "title": "Calamagrostis rubescens", "text": "Calamagrostis rubescens \u00e8 una specie di pianta appartenente alla famiglia delle Poaceae, presente nell'ovest dell'America del Nord, in Canada e negli Stati Uniti."}
{"id": "2802286", "revid": "1442080", "url": "https://it.wikipedia.org/wiki?curid=2802286", "title": "Australian Open 2008 - Doppio maschile in carrozzina", "text": ""}
{"id": "2802288", "revid": "1573940", "url": "https://it.wikipedia.org/wiki?curid=2802288", "title": "Saman (Iran)", "text": "S\u0101m\u0101n (farsi \u0633\u0627\u0645\u0627\u0646) \u00e8 il capoluogo della circoscrizione omonima dello shahrest\u0101n di Shahr-e Kord, nella provincia di Chahar Mahal e Bakhtiari. "}
{"id": "2802289", "revid": "155634", "url": "https://it.wikipedia.org/wiki?curid=2802289", "title": "Australian Open 2008 - Doppio femminile in carrozzina", "text": "Jiske Griffioen e Esther Vergeer hanno battuto in finale Korie Homan e Sharon Walraven 6\u20133, 6\u20131."}
{"id": "2802293", "revid": "729019", "url": "https://it.wikipedia.org/wiki?curid=2802293", "title": "Australian Open 2008 - Quad doppio", "text": "Nicholas Taylor e David Wagner hanno battuto in finale Sarah Hunter e Peter Norfolk 5\u20137, 6\u20130, 10-3."}
{"id": "2802299", "revid": "6923", "url": "https://it.wikipedia.org/wiki?curid=2802299", "title": "Andrea Giuffredi", "text": "Biografia.\nSi \u00e8 diplomato in tromba nel 1985 presso il \"Conservatorio Nicolini\" di Piacenza. Dal 1983 ad oggi ha suonato come prima tromba nelle principali istituzioni lirico sinfoniche italiane, Orchestra RAI di Torino e Milano, Teatro Comunale di Firenze, Teatro Regio di Parma, Teatro alla Scala di Milano, Orchestra sinfonica Arturo Toscanini dell'Emilia-Romagna, Filarmonica Toscanini suonando con direttori come Riccardo Muti, Zubin Metha, Seiji Ozawa, nelle pi\u00f9 prestigiose sale da concerto del mondo. Come solista ha suonato accompagnato da I Solisti Veneti, dall'Orchestra Sinfonica Siciliana, dall'Orchestra Sinfonica Arturo Toscanini&lt;ref name=\"Archivio Informazione di Parma 26 /07/2008\"&gt;Archivio \"Informazione di Parma \"26 /07/2008, , 1\u00ba febbraio 2010&lt;/ref&gt;, dalla Tirana Radio Symphony Orchestra, dalla Krasnoyarsk Symphony Orchestra e dai Salzburg Chamber Soloist, interpretando la musica per il cinema di Ennio Morricone, Nino Rota e brani classici prediligendo uno stile melodico, cantabile all'italiana.\nNel 2004 \u00e8 stato invitato come solista all\"'ITG International Trumpet Guild\" conferenza mondiale sulla tromba tenutasi alla University of Denver negli Stati Uniti. Come didatta ha tenuto masterclass in diverse parti del mondo, \"CTG China Trumpet Guild\" alla \"Nanchang University\", all'University of Denver negli Stati Uniti, al \"Tirana Conservatory\" \"(Albania), al \"Conservatorio Centrale\" di Pechino, alla \"Lieksa Brass Week\" (Finlandia), al \"Kalavrita brass festival\" (Grecia), e in vari conservatori in Italia. Suona come prima tromba al Pavarotti &amp; Friends 2000 esibendosi con George Michael, Luciano Pavarotti, Enrique Iglesias; nel 2006 ha suonato come prima tromba nel tour diretto da Ennio Morricone con l'orchestra Filarmonica della Scala; nel 2015 ha suonato con Cesare Cremonini.\nNell'ottobre del 2008 ha suonato in quartetto con Liza Minnelli alla trasmissione di Rai 1, \"Porta a Porta\". Negli Stati Uniti realizza tre album CD per l'etichetta statunitense \"Summit Records\". Dal 2009, come unico rappresentante italiano, \u00e8 membro dell'ensemble internazionale \"Ten of the Best\" ensemble formato da dieci trombettisti selezionati fra diversi stati del mondo, con i quali nel novembre/dicembre 2009 effettua un tour in Germania e Giappone suonando in prestigiose sala da concerto come Berliner Philharmoniker e Tokyo Opera City. \u00c8 docente di tromba presso l'Accademia Internazionale della Musica di Milano. \u00c8 fratello del clarinettista Corrado Giuffredi."}
{"id": "2802303", "revid": "188323", "url": "https://it.wikipedia.org/wiki?curid=2802303", "title": "Ad accensione spontanea", "text": ""}
{"id": "2802304", "revid": "1573940", "url": "https://it.wikipedia.org/wiki?curid=2802304", "title": "Surshjan", "text": "S\u016brshj\u0101n (farsi \u0633\u0648\u0631\u0634\u062c\u0627\u0646) \u00e8 il capoluogo della circoscrizione di Laran, shahrest\u0101n di Shahr-e Kord, nella provincia di Chahar Mahal e Bakhtiari. "}
{"id": "2802308", "revid": "287204", "url": "https://it.wikipedia.org/wiki?curid=2802308", "title": "Agrostis scabra", "text": "Agrostis scabra \u00e8 una specie di pianta appartenente alla famiglia delle Poaceae originaria dell'America settentrionale e della parte orientale dell'Asia. Oggi \u00e8 diffusa in tutto il mondo."}
{"id": "2802309", "revid": "123160064", "url": "https://it.wikipedia.org/wiki?curid=2802309", "title": "Pala Barbarigo", "text": "La Pala Barbarigo (\"Madonna in trono col Bambino, angeli musicanti, i santi Marco e Agostino e il doge Agostino Barbarigo inginocchiato\") \u00e8 un dipinto olio su tela (200x320 cm) di Giovanni Bellini, datato 1488 e conservato nella chiesa di San Pietro Martire a Murano.\nStoria.\nLa pala \u00e8 firmata e datata 1488 sul trono della Vergine. Le circostanze della commissione, raro caso nella produzione di Bellini, sono note attraverso documenti. Il doge Agostino Barbarigo era subentrato nella carica, caso unico nella storia della Serenissima, al fratello Marco, col quale non era in buoni rapporti, anzi sulla cui morte, seguita a un furioso litigio pubblico tra i due per questioni politiche, pesavano gravi sospetti sulla responsabilit\u00e0 del fratello. Per adombrare queste voci Agostino inizi\u00f2 una serie di opere ponendosi come erede e fedele prosecutore dell'operato del fratello, con numerose commissioni artistiche che riguardarono la Scala dei Giganti dei fratelli Marco e Pietro Lombardo, la Torre dell'Orologio di Mauro Codussi e la costruzione dell'ala verso il Rio di Palazzo Ducale. In campo privato si impegn\u00f2 a erigere un maestoso monumento funebre per s\u00e9 e il fratello in Santa Maria della Carit\u00e0 e commission\u00f2 a Giovanni Bellini prima il ritratto ufficiale di Marco per la Sala del Maggior Consiglio (1486-1487) e successivamente il compito di dipingere una \"pala grande\" destinata al salone principale del palazzo di famiglia o al Palazzo Ducale. L'opera, gi\u00e0 collocata in posizione di massimo rilievo, era una sorta di espiazione morale del suo debito con la giustizia cittadina.\nNel 1501 il doge morendo lasci\u00f2 per testamento la tela al monastero femminile di Santa Maria degli Angeli a Murano per l'altare maggiore della chiesa, che fu per\u00f2 presto spostata per far spazio ad una \"Annunciazione\" del Pordenone. Il paliotto arriv\u00f2 cos\u00ec alla chiesa di San Pietro Martire di Murano, dove si trova tuttora.\nVasari menzion\u00f2 la tavola come nella chiesa di San Michele, allora detta: di Murano, sbagliandosi per\u00f2 probabilmente con un'altra opera di Bellini, oggi nel Museo di D\u00fcsseldorf, gi\u00e0 nella Cappella Priuli o della Santissima Croce della chiesa camaldolese.\nL'originalit\u00e0 della pala non ha mancato di suscitare alcune perplessit\u00e0 nella critica, come Von Maerle (1935), che ne diede un giudizio riduttivo, Gronau (1930), che ne rilev\u00f2 dei limiti, o Hendy e Goldschneider (1945) che arrivarono addirittura a ipotizzare un trasferimento posticcio da tavola a tela con l'unica parte originale del maestro nella veste con il mantello di ermellino del Barbarigo. Grazie a un restauro degli anni ottanta queste riserve sono pressoch\u00e9 sparite, restituendo alla pala il suo posto fondamentale nella carriera dell'artista e nella storia dell'arte in generale.\nDescrizione e stile.\nL'opera ha un evidente significato devozionale. Maria in trono col Bambino, \"avvochata appresso el nostro summo chreator Iddio\" (come scrisse il Barbarigo), riceve la presentazione di Agostino Barbarigo inginocchiato da parte di san Marco, protettore di Venezia e quindi dei dogi. Dall'altra parte si trova Agostino di Ippona, omonimo e protettore del committente. A Maria alludono il paesaggio nello sfondo e la fortezza murata, simbolo di Verginit\u00e0 inespugnabile, che assomiglia a quella della \"Pala di Pesaro\"; all'espiazione e alla disgrazia del doge si riferirebbe l'albero stecchito, simbolo di morte e di colpa da espiare. Sul trono si vede lo stemma dei Barbarigo.\nIl dipinto presenta una serie di importanti novit\u00e0 che ne fanno un passaggio cruciale nella produzione di Bellini e nella pittura veneta in generale. La concezione spaziale quattrocentesca \u00e8 abbandonata per la prima volta in favore di un rapporto pi\u00f9 libero tra natura e sacra conversazione, rappresentato dalla semplice balaustra che divide e fonde al tempo stesso i personaggi in primo piano con lo sfondo. Vi si ritrova il motivo del drappo dietro la Vergine, che isola la sua figura facendola stagliare coloristicamente in tutta la sua maestosit\u00e0 ed iconica ieraticit\u00e0 divina. Il Bambino sta in piedi sulle sue ginocchia e benedice con dolcezza il doge, come se accogliesse la sua richiesta di perdono.\nPignatti (1969) fu il primo a mettere in evidenza come l'opera fosse uno dei primi esperimenti di pittura tonale del Bellini, accordata a un sentimento diverso da quello di Giorgione, mancando la tematica del lirismo profano. \nLa data del 1488, identica a quella del Trittico belliniano nella sagrestia della Basilica dei Frari, \u00e8 da intendersi probabilmente come quella della commissione ufficiale del paliotto dogale, pittura che fu conclusa effettivamente qualche anno dopo (Merkel, 2008)."}
{"id": "2802315", "revid": "200568", "url": "https://it.wikipedia.org/wiki?curid=2802315", "title": "Bertolaso", "text": ""}
{"id": "2802316", "revid": "834", "url": "https://it.wikipedia.org/wiki?curid=2802316", "title": "L'italiano", "text": ""}
{"id": "2802318", "revid": "1337338", "url": "https://it.wikipedia.org/wiki?curid=2802318", "title": "Vetro di Murano", "text": "Vetro di Murano \u00e8 la denominazione che caratterizza i vetri artistici lavorati a Murano, isola della laguna di Venezia.\nStoria.\nL'area in cui sorgeva Venezia in epoca pre-romana rappresentava la zona dell'Alto Adriatico, il punto d'arrivo di tutti gli scambi marittimi con le coste orientali del Mediterraneo. Tra tutte le merci giunte dall'Oriente, il vetro godeva di un ruolo di rappresentanza. A riprova di ci\u00f2 attraverso scavi effettuati per la bonifica di edifici storici, sono state repertate strutture abitative di epoca romana, per cui ufficialmente si pensava che la citt\u00e0 di Venezia fosse sorta dai transfughi delle citt\u00e0 romane per trovare scampo dai barbari.\nDa ci\u00f2 si pu\u00f2 capire che l'arte veneziana del vetro provenga direttamente da quella romana dell'Alto Adriatico e, comunque, il vero e proprio sviluppo si ebbe nel medioevo. I vetrai veneziani cominciarono a praticare quest'arte ereditando l'uso del vetro sodico dagli orientali. Tale composizione si adatta a lavorazioni a caldo e in questo si distinsero per il gusto estetico e l'uso di pi\u00f9 colorazioni. La capacit\u00e0 estetica per i veneziani \u00e8 fondata sull'intuizione che il vetro sia un materiale estremamente malleabile e quindi adatto ad essere soffiato e modellato allo stato incandescente, ma capace di mantenere le stesse caratteristiche cromatiche anche nel prodotto finito. Questo differisce dalla tradizione nordica, che sostiene che il vetro sia l'equivalente della pietra dura e quindi che l'abilit\u00e0 risieda nel valorizzare gli oggetti attraverso il taglio. I primi documenti che ci giungono sull'arte vetraria veneziana risalgono all'anno 982 d.C., anno in cui compare il nome di un artigiano vetraio a Venezia. Dopo il 982 si ebbe la conferma dell'esistenza di altri vetrai veneziani, ma nel XIII secolo il predominio risult\u00f2 nettamente degli artigiani muranesi. Ci\u00f2 fu dovuto al fatto che le vetrerie si concentrarono naturalmente nell'isola di Murano, tanto che nel 1291 lo Stato stabil\u00ec la distruzione di vetrerie costruite a Venezia deputandone a Murano l'origine storica.\nSi ritiene che la vetreria ebbe origine a Murano intorno al X secolo, con notevoli influenze asiatiche ed arabe, dal momento che Venezia era un importante porto commerciale. La fama di Murano come centro di lavorazione del vetro nacque quando la Repubblica di Venezia, per prevenire l'incendio degli edifici della citt\u00e0 (all'epoca in gran parte costruiti in legno), ordin\u00f2 ai vetrai di spostare le loro fonderie a Murano nel 1291 e \nContrariamente agli altri paesi in cui le vetrerie sorgevano nelle sedi di produzione delle materie prime o del combustibile, Venezia e Murano hanno sempre importato tutti i materiali come il silicio vetrificante, la soda fondente ed altro, da luoghi lontani, compresa la legna, combustibile fino al secolo scorso, che arrivava dalle coste istriane e dalmate. La vera qualit\u00e0 dell'isola di Murano, per\u00f2, era l'uomo con la sua esperienza, che nel tempo ha perfezionato gli stili, la qualit\u00e0 e l'abilit\u00e0 nel modellare il vetro incandescente. Questi artisti del vetro sono sempre stati contattati fin dal Rinascimento per portare nelle corti e nelle botteghe la loro abilit\u00e0, tanto da diventare maestri. Infatti, per questa ragione, a Murano si attiv\u00f2 una scuola del vetro che avviava i giovani a questo mestiere anche se l'esperienza in vetreria restava unica. Nel Medioevo e nel Rinascimento il vetro di Murano era richiesto dalle classi sociali pi\u00f9 elevate d'Europa a cominciare dall'invenzione del cristallo nel 1450 circa; infatti il cristallo \u00e8 una qualit\u00e0 di vetro che si differenzia e che conferisce al vetro stesso delle caratteristiche peculiari dovute alla medesima base di silicio ma ad una percentuale maggiore di ossido di piombo (24%), per cui i prodotti creati risultavano particolarmente raffinati da soddisfare la richiesta di clienti estremamente facoltosi. Nel periodo barocco la ricerca si trasform\u00f2 attraverso l'esecuzione di oggetti ad effetto quali i lattimi, ossia composizioni a base di silicati, stagno e piombo con aspetto bianco latte da cui l'etimologia, che si accostavano perfettamente ai mobili del Settecento veneziano anche nell'epoca decadente della Repubblica di Venezia. Dopo la fine della Repubblica di San Marco nel 1797 la rinascita dell'artigianato del vetro avvenne nella seconda met\u00e0 del XIX secolo e le vetrerie che nacquero elaborarono tecniche ancor oggi in uso e che hanno dato luogo alla vetreria contemporanea e di design.\nLa categoria dei vetrai di Murano divenne ben presto quella pi\u00f9 in vista nell'isola: infatti, dal XIV secolo i vetrai furono autorizzati a portare spade, godettero dell'immunit\u00e0 dai procedimenti giudiziari da parte dello Stato veneziano e alle loro figlie fu permesso di sposarsi con le pi\u00f9 benestanti famiglie di Venezia. Tuttavia i vetrai non furono mai autorizzati a lasciare la Repubblica. Molti artigiani corsero il rischio a impiantare i forni di lavorazione nelle citt\u00e0 circostanti o in paesi lontani come l'Inghilterra e i Paesi Bassi.\nAlla fine del XVI secolo, tremila persone sui settemila abitanti dell'isola di Murano erano coinvolti in qualche modo nel settore del vetro.\nPer diversi secoli, i vetrai di Murano mantennero un monopolio sulla qualit\u00e0 del vetro, sullo sviluppo o perfezionamento delle tecniche, tra cui quelle del vetro cristallino, del vetro smaltato, del vetro con fili d'oro (avventurina), del vetro multicolore (millefiori), del vetro-latte (lattimo) e delle pietre preziose imitate in vetro. Oggi, gli artigiani di Murano stanno ancora impiegando queste secolari tecniche, in ogni lavorazione: dall'arte contemporanea di vetro alle figurine di vetro di Murano, fino ai lampadari e tappi del vino.\nAll'inizio del secolo XXI Murano rimane sede di un vasto numero di fabbriche e di studi-laboratori di singoli artisti che creano ogni sorta di oggetti in vetro sia per la commercializzazione di massa sia per sculture originali.\nIl Quattrocento.\nInizialmente il vetro soffiato aveva scopo utilitaristico ed infatti se ne conserva poca documentazione, mentre nel 1400 a Venezia si cominci\u00f2 a produrre l'oggetto in vetro anche con scopo puramente artistico-estetico; tra gli artisti si pu\u00f2 menzionare Antonio da Codegoro. Nella seconda met\u00e0 del XV secolo comparvero opere di pittori su vetro cristallino quali: Pietro de Zorzi Cortiner, Filippo de Catanei della Sirena, Valentino Ungaro, Alvise da Segna, Zuane Maria Licini, Zuane Maria Leopardo ed altri i quali usarono smalti colorati fusibili. Questo vetro chiamato cristallino poich\u00e9 estremamente puro, sembrerebbe essere stato creato da Angelo Barovier (1405-1460) discendente da una famosa dinastia di vetrai ancora operativa nell'isola di Murano. Riferendoci alla creazione del cristallo, il vetro cristallino che nasce trasparente e in seguito colorato, nel XV secolo, pi\u00f9 spesso, veniva prodotto e lasciato incolore come il cristallo di rocca, quindi cristallo. Questo materiale trasparente male si sposava per\u00f2 con le decorazioni smalto opaco e spesso, quindi con il tempo le decorazioni divennero sempre pi\u00f9 leggere ed eseguite a puntini smaltati o dorati, produzione che continua fino al primo quarto del XVI secolo.\nIl Cinquecento.\nIn questo secolo, oltre al cristallo decorato o al vetro bianco trasparente decorato con il lattimo utilizzato a filigrana (lunghe e sottili canne inserite nel vetro trasparente), si decor\u00f2 il vetro con l'incisione a punta di diamante o pietra focaia, che graffiava la superficie del vetro con un disegno prestabilito, su invenzione di Vincenzo di Angelo Dal Gallo nel 1534 che fu usata dando l'immagine del cristallo come avvolto da un fine merletto. Altro tipo di lavorazione dell'epoca fu il \"vetro ghiaccio\", rugoso e screpolato all'esterno, lucido ma non trasparente. La decorazione avveniva applicando il colore a freddo sul rovescio degli oggetti ed utilizzando i soggetti dei dipinti di artisti come Raffaello o Primaticcio; a testimonianza il piatto con \"Le due donne dormienti\" che con molta probabilit\u00e0 fu eseguito da Marcantonio Raimondi rivisitando un dipinto di Raffaello. Verso la fine del secolo si diffusero i vetri decorati \"a penne\" usando il lattimo avvolto in fili \"pettinati\" a festoni con uno speciale attrezzo. Nella seconda met\u00e0 del Cinquecento gli oggetti divennero pi\u00f9 complessi ed articolati perch\u00e9 trattati con la lavorazione a pinza. Nel XVI secolo con la diffusione e la fama del vetro di Murano in tutta Europa i maestri vennero chiamati a lavorare in vetrerie estere soprattutto nei Paesi Bassi, in Germania, in Inghilterra e in Spagna. Tra le famiglie pi\u00f9 note della seconda met\u00e0 del XV secolo si annoverano: i Barovier, i Mozzetto, i Della Pigna e nel XVI secolo le dinastie dei Ballarin, dei De Catanei della Sirena, dei D'Angelo Dal Gallo, dei Bortolussi e dei Dragani.\nIl Seicento.\nNel Seicento non vennero prodotti oggetti particolarmente innovativi, ma poi il vetro si contraddistinse per la produzione di manufatti chiamati \"\u00e0 la fa\u00e7on de Venise\" prodotti all'estero con artigiani locali o molto spesso da maestri vetrai muranesi espatriati. Questi, assecondando il gusto dei paesi ospitanti, enfatizzarono i motivi del decoro barocco comparsi nel secolo precedente anche sul vetro colorato, come ad esempio la decorazione dei gambi sui calici denominati \"ad alette\". Purtroppo questo secolo rimarc\u00f2 il grande esodo dei maestri muranesi che trovarono dimora nelle grandi citt\u00e0 del Nord Europa pi\u00f9 per la miseria dovuta alla rigidit\u00e0 delle leggi repubblicane che da obiettivi economici. Ed \u00e8 infatti in questo periodo che l'arte del vetro cominci\u00f2 a decadere pur avendo validi artisti, dando spazio all'affermazione del vetro boemo. Questo vetro, nato negli anni settanta-ottanta, pi\u00f9 terso e pesante di quello veneziano, poteva essere lavorato con maggior facilit\u00e0 sia ad intaglio che ad incisione non pi\u00f9 a graffio ma a rotella. Quindi, paradossalmente, alla fine del secolo a Venezia si imitavano le incisioni a rotella dai vetri boemi.\nIl Settecento.\nPer tentare di uscire dalla grave crisi in cui si era imbattuta l'arte vetraria all'inizio del secolo, il muranese Giuseppe Briati avvi\u00f2 una produzione di vetro simile per composizione a quella dei vetri boemi, senza imitare le opere ma tentando di vincere la concorrenza. Per quanto riguarda i vetri incisi a rotella, tecnica anch'essa boema, seppur variandone la foggia, dovettero essere chiamati cristalli \"all'uso di Boemia\". Ciononostante, la produzione di Briati, approvata dal Consiglio dei Dieci del 1737, ebbe un enorme successo. Tra gli oggetti pi\u00f9 noti si annoverano le \"chiocche\", lampadari a molti bracci decorati da festoni, fiori e foglie, i \"deseri\" centri tavola, gli specchi di cristallo colorato e il famoso \"lattimo\" che imitava la porcellana. A Murano il lattimo era opera soprattutto della famiglia Miotti e dei fratelli Bertolini, che nel 1739 avevano ottenuto dalla Repubblica di Venezia l'esclusiva di decorarlo in oro. Quest'epoca \u00e8 anche quella della produzione di vetri mimetici come il \"calcedonio\", l'\"avventurina\" ed i vetri soffiati decorati a smalto a caldo. Maestri di tale tecnica furono Osvaldo Brussa e suo figlio Angelo Brussa, dei quali con i soggetti caratterizzati da fiori, frutta, animali, scene sacre e profane, giungiamo all'inizio dell'Ottocento. Non va dimenticato che il vetro trova applicazione pratica attraverso la creazione di oggetti d'uso domestico, quali le ampolle per l'olio e l'aceto, le lampade da tavolo alla fiorentina, i vassoi, i cestini, i centro tavola e come materiale decorativo d'arredo. Per quasi tutto il Settecento grande importanza godette lo specchio veneziano incorniciato da decori, smalti ed incisioni, che a volte comparvero sulla superficie. Successori di Briati furono Giacomo Giandolin, Lorenzo Rossetto e Zuane Gastaldello, Vittorio Mestre, la Compagnia di Cristalli Fini ad Uso di Boemia, Antonio Motta, Vincenzo Moretti e C.\nL'Ottocento.\nCon la Caduta della Repubblica di Venezia, nel 1797 cominci\u00f2 per la citt\u00e0 una crisi industriale e occupazionale, poich\u00e9 nel 1806 i decreti napoleonici sancirono l'abolizione delle corporazioni artigianali, e quindi l'opera dei vetrai perse la tutela della Mariegola dell'Arte; in pi\u00f9 le fornaci soffrirono la concorrenza della Boemia, Stiria e Carinzia, delle cui produzioni in vetro abbondavano i nostri mercati. Inoltre, l'imponente emigrazione dei vetrai, diffuse i segreti professionali mentre le materie prime importate e i prodotti esportati, subirono l'alto peso della tassazione. Una stasi si manifest\u00f2, quindi, tra la fine del XVIII secolo e l'inizio del XIX secolo, sia a livello tecnico che estetico, anche se si continuava molto rozzamente la tradizione dei vetri dipinti a smalto dei Brussa. La rinascita fu merito nel 1838 di Domenico Bussolin e di Pietro Bigaglia nel 1845, che ripresero a produrre vetro filigranato dai colori vivaci e dalla variet\u00e0 di intrecci e alla produzione dell'\"avventurina\" e di Lorenzo Radi coi \"calcedoni\". Successivamente, nella met\u00e0 del secolo, i fratelli Toso fondarono la fornace omonima e nel 1859 Antonio Salviati cre\u00f2 il laboratorio collaborando con l'abate Vincenzo Zanetti alla Fondazione dell'Archivio e alla Scuola di disegno per vetrai, che diverr\u00e0 Museo del Vetro. Scuola e Museo erano strettamente connessi poich\u00e9 gli allievi diventavano maestri se abili a riprodurre fedelmente gli oggetti antichi. Dopo la guerra del 1866, con l'annessione del Veneto all'Italia, rinacque lo splendore dell'attivit\u00e0 muranese. Infatti, nel 1866 Antonio Salviati riattiv\u00f2 la produzione e il commercio del vetro soffiato esportando soprattutto a Londra. In quest'epoca Vincenzo Moretti cre\u00f2 i \"vetri murrini\" della Compagnia di Venezia e Murano riproducendo i vetri a mosaico romani. Gli artigiani riproposero anche i vetri paleocristiani a foglia d'oro esposti all'Esposizione Universale di Parigi del 1878 e i vetri smaltati tra i quali la \"Coppa Barovier\", conservata al Museo, che ne costituisce l'opera prima; invece, nella tecnica che riproduceva le ceramiche di scavo, vi sono i vetri Corinti e Fenici prodotti dalla Compagnia di Venezia e Murano, da Salviatti e dai Fratelli Toso. Verso gli anni novanta in tutta Europa nascevano movimenti innovatori, ma a Murano si continuava a produrre vetro ottocentesco. Nel 1895, per\u00f2, i Barovier, all'apertura della prima Biennale di Venezia, produssero calici leggerissimi con gambo a spirale di chiara foggia Art Nouveau.\nIl Novecento.\nIl XX secolo comincia a Murano con nuovi processi di lavorazione del vetro di foggia moderna. Il primo innovatore fu Vittorio Toso Borella, che cre\u00f2, intorno al 1909, due ciotole in vetro leggerissimo decorate con aironi e fiori acquatici a smalto trasparente. A Vittorio Zecchin, artista del gruppo secessionista di C\u00e0 Pesaro, si devono creazioni in vetro mosaico realizzate nella fornace dei Barovier ed esposte a C\u00e0 Pesaro nel 1913. Nel 1914 divenne famosa la lastrica \"barbaro\" disegnata dal pittore Teodoro Wolf Ferrari.\nDopo l'interruzione dovuta alla Prima Guerra Mondiale, le fornaci ripresero la produzione adottando uno stile essenziale e funzionale. Subito dopo la guerra iniziarono le collaborazioni tra artisti e fornaci. Vittorio Zecchin stesso divenne direttore artistico della \"Vetri Soffiati Muranesi Cappellin Venini e C.\", nata nel 1921 e specializzata nel recupero degli stili dei vetri cinquecenteschi, tratti dai dipinti rinascimentali, come ad esempio il \"Calice Costolato\" ed il \"Vaso Veronese\". Altri artisti come il pittore Guido Cadorin e lo scultore Napoleone Martinuzzi collaborarono con le aziende e quest'ultimo, nel 1925, alla separazione di Cappellin e Venini, divenne direttore artistico della \"Nuova Vetri Soffiati Muranesi Venini e C.\" fino al 1932. Tra le sue opere, che denotavano l'esperienza di scultore, gli anatroccoli in vetro e filigrana del 1929 e un tipo di vetro opaco con bolle d'aria o \"puleghe\" inglobate, detto perci\u00f2 \"pulegoso\", oggetti di spessore consistente come frutti, funghi e piante grasse decorate da nastri.\nNegli anni venti Umberto Bellotto si distinse perch\u00e9 accost\u00f2 il vetro al ferro battuto e collabor\u00f2 con la Pauly &amp; c. e prima con Barovier, che era la vetreria artistica pi\u00f9 attiva tra il 1920 e il 1930 e si avvaleva del tecnico e designer Ercole Barovier. Seconda per importanza era la S.A.L.I.R., nota per il vetro inciso e per la collaborazione dell'acquafortista Guido Balsamo Stella e dell'incisore boemo Franz Pelzel. \nAll'inizio degli anni venti riapr\u00ec la Salviati con la collaborazione di Dino Martens e del pittore Mario De Luigi. Nel 1940 si cominci\u00f2 a considerare come tradizione vetraria anche il vetro di grosso spessore e dagli anni trenta si datarono i vetri di Carlo Scarpa per Venini. Dopo la guerra, con la ripresa dell'attivit\u00e0, si distinsero Ercole Barovier e Giulio Radi per la AVEM, per l'uso di coloranti metallici, mentre Alfredo Barbini modell\u00f2 a caldo una serie di sculture. Archimede Seguso, perseguendo le tecniche tradizionali, realizz\u00f2 in filigrana preziosi tessuti. Dagli anni cinquanta la fornace di Paolo Venini collabor\u00f2 con designers di ogni nazionalit\u00e0 creando con il vetro mosaico piatti e vetri da tavola. \nA Murano oggi il vetro \u00e8 diventato espressione d'arte pura a cui gli artisti si dedicano servendosi delle fornaci ma senza vincoli di produzione seriale.\nLavorazioni e composti del vetro.\nIl vetro \u00e8 costituito da silice, che diventa liquido a temperature elevate. Prima che il vetro passi da uno stato liquido ad uno solido, c'\u00e8 un intervallo in cui il vetro diventa morbido e malleabile prima che s'indurisca completamente, permettendo all'artigiano di plasmare il materiale.\nOltre alla silice, le altre materie prime, chiamate \"flusso\" o \"fondenti\", ammorbidiscono a temperature pi\u00f9 basse. Pi\u00f9 ossido di sodio \u00e8 presente nel vetro, pi\u00f9 questo si solidifica lentamente. Questo \u00e8 un fattore importante per la lavorazione manuale del vetro, perch\u00e9 concede al vetraio pi\u00f9 tempo per modellare il materiale. Le varie materie prime che un artigiano pu\u00f2 aggiungere a una miscela di vetro sono sodio, per rendere la superficie di vetro opaco, nitrato ed arsenico, per eliminare le bolle, e coloranti o sostanze opacizzanti. Colori, tecniche e materiali variano a seconda del risultato che il vetraio sta cercando di raggiungere.\nLa lavorazione del vetro di Murano pu\u00f2 essere suddivisa in due categorie: prima lavorazione e seconda lavorazione.\nRientrano nella prima lavorazione quei procedimenti che utilizzano la materia prima, ossia sabbia, soda ed altri composti, oppure il vetro grezzo, detto cotisso. Questi elementi vengono fusi in forni specializzati al fine di ottenere la miscela vitrea che successivamente viene lavorata.\nFanno parte, invece, della seconda lavorazione l'elaborazione a lume con l'utilizzo di bacchette di vetro, la vetrofusione e le lavorazioni \"a freddo\" quali la decorazione, l'incisione e la molatura.\nPrima lavorazione.\nCon il termine \"avventurina\" si descrive un vetro inventato a Murano intorno al 1620 che presenta avvolte nella massa, a prima vista, innumerevoli pagliuzze dorate, in realt\u00e0 trattasi di minutissimi cristalli di rame. Il segreto della composizione dell'avventurina, detenuto nei secoli da pochi maestri vetrai, sta nell'aggiungere a fusione conclusa, appropriate quantit\u00e0 di materie prime come battitura di ferro, silicio metallico, carbone, fino a quando inizia a precipitare il rame metallico. Un lento ciclo di raffreddamento del vetro fuso provoca la separazione del rame metallico dal vetro di base. L'omogeneit\u00e0 della distribuzione dei cristalli di rame caratterizza la qualit\u00e0 dell'avventurina. L'origine del termine avventurina prende nome dalla definizione data dal vetraio seicentesco Giovanni Darduin: \"la si dimanda venturina, et con ragione, perch\u00e9 sortisse pi\u00f9 per ventura che per scientia\".\n\u00c8 definito \"cristallo\" il vetro incolore e trasparente, decolorato con biossido di manganese, ottenuto con materie prime depurate. Fin dai tempi del Medioevo il cristallo \u00e8 considerato il pi\u00f9 pregiato vetro muranese.\nIl segreto della sua qualit\u00e0 sta nelle purezza delle materie prime impiegate, nell'uso di decoloranti, nella preparazione della miscela vetrificabile e nella condotta della fusione. e successivamente venne riprodotto in altri paesi europei.\nA differenza del cristallo nordico, che presenta un'alta concentrazione di ossido di piombo e che oggi deve sottostare a severi controlli relativi ai fumi derivanti dalla fusione, il cristallo muranese \u00e8 un vetro sodico-calcico i cui componenti principali, oltre alla silice, sono l'ossido di sodio e l'ossido di calcio. Il cristallo sodico risulta molto adatto alla produzione di oggetti soffiati particolarmente leggeri che richiedono lunghi tempi di lavorazione.\n\u00c8 un vetro ottenuto con una tecnica decorativa a caldo, inventata a Murano nella prima met\u00e0 del XVI secolo. Prevede l'utilizzo di bacchette contenenti fili lisci in \"lattimo\" o in vetro colorato. Se i fili nelle bacchette sono ritorti, o a spirale, la filigrana \u00e8 detta \u201ca retortoli\u201d mentre se le bacchette sono incrociate la filigrana viene definita \"a reticello\" o \"doppia\".\nIl lattimo \u00e8 un vetro bianco opaco come il latte (da cui il nome), l'invenzione \u00e8 datata nel 1450 circa a Murano con lo scopo di imitare la porcellana cinese giunta a Venezia, utilizzando come opacizzanti calcina di piombo e stagno. Nel Rinascimento e nel XVIII secolo il lattimo venne utilizzato soprattutto per la produzione di raffinati oggetti soffiati, decorati a smalti policromi. Nella lavorazione odierna gli agenti opacizzanti utilizzati sono caratterizzati da minuti cristalli di fluoruro di calcio e di sodio che si separano dal vetro fuso durante il raffreddamento. Questi cristalli risultano tanto pi\u00f9 omogenei quanto pi\u00f9 \u00e8 elevata la concentrazione di ossido di zinco nella miscela. Simile al lattimo, da un punto di vista estetico, \u00e8 il vetro smalto a base di arseniato di piombo, utilizzato soprattutto nella lavorazione delle perle e della filigrana.\nLa soffiatura intorno alla met\u00e0 del I secolo a.C. fu una tecnica che rivoluzion\u00f2 la produzione vetraria, rendendo rapida ed accessibile la produzione di contenitori in vetro favorendone la diffusione anche presso le classi pi\u00f9 modeste. L'origine della soffiatura avvenne nell'area siro-palestinese, inizialmente non esisteva una vera e propria canna da soffio bens\u00ec una canna vitrea cava che veniva chiusa ad una estremit\u00e0 permettendo la modellazione in quella zona in forma di boccetta, mentre nell'altra estremit\u00e0 avveniva la soffiatura generata dal maestro vetraio. In un secondo tempo l'oggetto modellato veniva staccato dal resto della canna vitrea. L'introduzione di una canna metallica rese pi\u00f9 agevole il lavoro del vetraio ed ampli\u00f2 la gamma produttiva.\nIl \"sommerso\" \u00e8 una forma di arte del vetro di Murano che presenta strati di colori contrastanti (in genere due), la tecnica prevede l'immersione di un soffiato di grosso spessore nel crogiolo contenente del vetro trasparente di altro colore ed egualmente di ampio spessore. La sovrapposizione di spessi vitrei trasparenti permette di ottenere particolari effetti cromatici. . Questo processo \u00e8 una tecnica popolare per i vasi, ed \u00e8 talvolta usato per le sculture.\nSeconda lavorazione.\nLe \"conterie\" sono perline di vetro arrotondate o a spigolo vivo, ottenute con la lavorazione a \"lume\" sezionando tubicini forati tirati in fornace per una decina di metri. La canna vitrea non forata viene ammorbidita dal calore del fuoco che fuoriesce da un cannello, successivamente viene avvolta intorno a un tubicino metallico che conferisce alla perla la forma desiderata e infine decorata con l'utilizzo di vetro policromo.\nLe conterie si differenziano da quelle lavorate in passato che venivano chiamate margarite. La loro lavorazione fu introdotta a Murano nel XIII secolo da Cristoforo Briani e Domenico Miotti. Dai loro numerosi allievi nacque un'industria molto fiorente tuttora attiva.\nLa tecnica del vetro decorato a smalto prevede l'utilizzo di composti colorati ottenuti con polveri di vetri bassofondenti opachi e trasparenti finemente macinati, applicati a pennello sulla superficie del vetro per realizzare un decoro che pu\u00f2 assumere sagome astratte, vegetali o figurative. L'oggetto decorato viene successivamente sottoposto ad un ciclo termico che non supera i 500\u00a0\u00b0C, in questo modo il vetro applicato a pennello, rammollendo, aderisce in maniera permanente alla superficie del vetro di supporto. Questo tipo di tecnica ha origine orientale ed \u00e8 stata introdotta a Venezia nell'ultimo decennio del XIII secolo con larga fortuna nel Rinascimento.\nCon \"millefiori\" viene definita una canna forata o non forata che presenta al suo interno diversi strati vitrei concentrici di vario colore e forma, solitamente a fiore o a stella. L'elaborazione prevede come prima fase l'uso di stampi aperti che imprimono di volta in volta le diverse sagome a seconda di ciascun strato di diverso colore e successivamente la tiratura della canna lungo decine di metri. Un particolare tipo di canna millefiori \u00e8 la rosetta, che risale al XV secolo caratterizzata da motivi a stella in vetro bianco, rosso e blu, a strati alterni. La canna millefiori viene generalmente tagliata in sezioni denominate murrine. I segmenti ottenuti da una canna forata, dopo essere stati molati, possono diventare delle perle. Mentre le sezioni non forate possono essere accostate e fuse al calore del forno cos\u00ec da confezionare piatti o ciotole e se fuse al fondo di una piccola massa emisferica di cristallo, dei pressacarte o presse-papier.\nLa molatura \u00e8 una tecnica, rimasta inalterata per molti anni, che permette di scavare il vetro e si effettua in diverse fasi. La prima fase prevede l'utilizzo di una ruota molto grezza costituita da carburo di silicio a grana \"80\", la seconda fase consiste nell'aggiustare l'incisione eseguita precedentemente con una ruota, sempre in carburo di silicio, ma di grana pi\u00f9 fine \"220\", nella terza fase si agisce con la moltaura e la lisciatura dell'incisione attraverso l'impiego di una ruota in pietra arenaria naturale. Nella quarta ed ultima fase l'oggetto viene ripassato con una ruota in sughero impregnata da un impasto composto da pietra pomice ed acqua con lo scopo di lucidare l'incisione. A lavoro compiuto si procede a pulire e rendere l'oggetto brillante con una ruota di panno bagnata di ossido di cerio e acqua.\nLe origini dello specchio veneziano risalgono al Rinascimento. La lavorazione dello specchio si basa su una lastra di vetro, con una parte rivestita di alluminio o argento, che produce una immagine per riflessione delle figure che compaiono di fronte ad essa. Solo tra la fine del XII secolo e l'inizio del XIII vi fu la diffusione degli specchi di vetro con un rivestimento metallico e, col Rinascimento,\u00a0Venezia e Norimberga diventarono dei rinomati centri per la produzione di tali oggetti. Nel XVI secolo il sistema pi\u00f9 diffuso per rendere specchiata una superficie vitrea consisteva nell'applicare un sottile strato di metallo riflettente, spesso una lega (amalgama) di mercurio e stagno. Successivamente nel 1835 Justus von Liebig scopr\u00ec il processo chimico di rivestimento del vetro con argento ci\u00f2 dette origine alle tecniche di produzione degli specchi odierne. Il procedimento consiste nello spruzzare, sotto vuoto, un sottile strato di alluminio o argento sulla parte inferiore della lastra di vetro ed attendere la reazione per elettrolisi. Lo strato metallico deposto sul lato opposto a quello riflettente viene ricoperto da una vernice a scopo protettivo.\n\u00c8 una tecnica antichissima, in cui rientra anche il vetro mosaico. Sezioni di vetro di diverso colore vengono accostate su una piastra di fibra ceramica e fuse in un forno elettrico in modo da ottenere un tessuto vitreo multicolore detto vetro mosaico o murrina. Sulla lastra vengono disposti lacerti o granuli di vetro di diverso colore che si fondono con il supporto vitreo di base. L'operazione pu\u00f2 essere ripetuta pi\u00f9 volte sovrapponendo i colori e creando un decoro tridimensionale.\nIl vetro murrino \u00e8 una tecnica tra le pi\u00f9 antiche, si tratta di una seconda lavorazione che consiste in una piastra vitrea composta saldando con il calore tessere in vetro di diverso colore sezionate da canne policrome, la piastra in seguito viene modellata con l'utilizzo di uno stampo in argilla refrattaria e pu\u00f2 essere ulteriormente modificata anche prendendo forma di vaso.\nStrumenti.\nLo strumento principale nella lavorazione del vetro di Murano \u00e8 il forno, ossia una camera chiusa, con pareti in materiale refrattario, provvista di aperture, dalle quali si estrae il vetro, a temperature di circa 1000 gradi centigradi. All'interno del forno \u00e8 situato il cosiddetto \"crogiolo\", un recipiente in materiale refrattario che contiene le materie prime mescolate tra loro. Per versare la miscela delle materie prime all'interno del forno viene utilizzata la \"cazza da infornar\". Successivamente, con la \"cazza da missiar\", uno strumento in ferro dotato di un lungo manico che termina con una sorta di cucchiaio, si trasporta il vetro fuso da un crogiolo all'altro. Come ultima fase si utilizza la \"cazza da traghettar\", uno strumento a forma di pala che serve a levare dal forno il vetro gi\u00e0 fuso e spostarlo in recipienti pieni d'acqua.\nDiversi strumenti per la lavorazione del vetro di Murano sono caratteristici: il pi\u00f9 conosciuto \u00e8 la canna da soffio, un lungo tubo di metallo utilizzato per soffiare l'aria nella massa fusa appena prelevata dal forno. Ogni maestro ha i suoi strumenti personali che porta sempre con s\u00e9. Spesso vengono utilizzati anche degli stampi in legno o ghisa (aperti o chiusi), che si rifanno a una tecnica molto antica. Nel corso dei secoli all'interno della fornace gli strumenti per la soffiatura del vetro sono rimasti gli stessi, testimonianza dell'artigianalit\u00e0 e della tradizione che un prodotto in vetro di Murano racchiude ancora in s\u00e9. rafforzando la natura artistica del processo di lavorazione del vetro, che si basa sull'abilit\u00e0 dell'artigiano piuttosto che sull'uso di attrezzi speciali.\nBardella\nPiccola asse di legno, legata ad una coscia del maestro (o ad entrambe), che serve per appoggiare la canna durante la lavorazione, poi sostituita da bracci dello scagno.\nBorsella\nPinza di forma e dimensioni diverse utilizzata per svolgere operazioni di modellatura, strozzatura, taglio e decorazione del vetro caldo in lavorazione.\nCanna da soffio\nTubo in ferro forato nel senso della lunghezza con una delle due estremit\u00e0 di forma leggermente conica. Viene utilizzato per prelevare il vetro dal crogiolo, per la soffiatura e la formatura dell'oggetto a mano libera o con l'uso di uno stampo.\nCrogiuolo\nDetto anche \u201cpadella\u201d. \u00c8 un recipiente in materiale refrattario (anticamente indicato come \"tera\" o \"creda\"), sito all'interno del forno, che contiene la miscela delle materie prime per la fusione.\nPontello\nAsta di ferro pieno con la quale il maestro vetraio sostiene il vetro quando lo lavora nella parte attaccata alla canna da soffio.\nScanno o Scagno\n\u00c8 uno sgabello a tre gambe su cui siede il maestro vetraio. \u00c8 un elemento caratteristico della lavorazione del vetro in area mediterranea. Da un documento risalente al 1313 \u00e8 testimoniato che nella produzione vetraria europea, lo sgabello non \u00e8 utilizzato, perch\u00e9 il maestro lavora in piedi.\nTagianti\nForbici, di varie forme, impiegate per tagliare il vetro in eccesso ancora caldo.\nIl Museo del Vetro.\nIl Museo del vetro di Murano nasce nel 1861, allorch\u00e9 Antonio Colleoni, sindaco dell'isola, e l'abate Vincenzo Zanetti, cultore di arte vetraria, superando la fase decadente dell'artigianato locale, dopo la caduta della Repubblica di San Marco e dopo anni di dominio straniero, fecero approvare al Comune un archivio che raccogliesse tutta la documentazione relativa alla storia dell'isola. Poich\u00e9 i titolari delle fornaci, che avevano ripreso nella seconda met\u00e0 dell'Ottocento a lavorare intensamente, fecero dono di parecchi vetri prodotti nei secoli precedenti e contemporanei, l'archivio divenne museo. L'abate Zanetti nel 1862 cre\u00f2 una scuola annessa al Museo che i vetrai frequentavano nei giorni festivi, studiando i disegni e i modelli del passato l\u00ec conservati. Nel 1923, quando Murano si annesse al Comune di Venezia, il Museo divenne parte della Fondazione Musei Civici di Venezia e nel 1932 le sue collezioni vennero riordinate da Giulio Lorenzetti e Nino Barbantini, che rammodernarono i criteri espositivi e vi aggiunsero vetri delle collezioni Correr, Cicogna e Molin, con i pi\u00f9 bei pezzi rinascimentali. In seguito la Soprintendenza Archeologica istitu\u00ec una sezione archeologica nella quale si custodiscono i vetri provenienti dalla necropoli di Enona a Zara. Oggi le collezioni del Museo sono arricchite da acquisti e da donazioni da parte delle fornaci che rappresentano la raccolta contemporanea. Il Museo del Vetro di Murano \u00e8 ospitato a palazzo Giustinian, gi\u00e0 sede dei Vescovi di Torcello. Le collezioni sono ordinate cronologicamente: oltre alla sezione archeologica, che comprende notevoli reperti romani tra il I e il III secolo d.C., vi si trova la pi\u00f9 vasta rassegna storica del vetro muranese, con importanti pezzi prodotti tra il Quattrocento e il Novecento, tra cui capolavori di rinomanza mondiale, alcuni esempi sono i vetri di Venini, Zecchin, Carlo Scarpa. Spesso le sale vengono arricchite da preziose collezioni temporanee. Notevole il giardino, in cui vengono spesso esposte opere vetrarie contemporanee in un contesto di particolare suggestione..\nIl vetro di Murano oggi.\nIl vetro di Murano viene ancora prodotto in ambito artigianale. Alcuni dei prodotti caratteristici prodotti nell'isola sono: vetri di prima lavorazione, articoli per l'illuminazione, vetri incisi, vetri decorati, vetri decorati per sabbiatura, vetri molati, lavorazioni murrine, specchi e vetri a lume e perle. Girando per le vie di Murano, \u00e8 possibile trovare un gran numero di botteghe che mostrano (a pagamento) delle semplici lavorazioni. Un gruppo di aziende artigiane e industriali ha creato in collaborazione con la Regione del Veneto, un marchio per garantire l'autenticit\u00e0 e la provenienza dell'oggetto in vetro di Murano. Il marchio \u00e8 stato istituito e regolamentato dalla legge regionale del Veneto n\u00ba 70 del 23/12/1994. circa 50 aziende utilizzano il marchio registrato \"Vetro Artistico\u00ae Murano\". Le fabbriche presenti sull'isola di Murano non sono obbligate a chiedere la concessione all'uso del marchio ed alcune scelgono di non farlo. Nel dicembre del 2001 ne viene affidata la gestione al Consorzio Promovetro Murano\nGli artigiani muranensi hanno restaurato i quattro lampadari in vetro di Murano collocati nel municipio del comune di Sant'Agostino, che sono stati risparmiati dalle scosse del terremoto dell'Emilia del 2012 che devastarono l'edificio. Il pi\u00f9 grande di essi ha un peso di 400\u00a0kg, una circonferenza di tre metri per un'altezza di circa cinque metri suddivisi in quattro piani strutturati in cristallo, ambra ed oro. Quest'ultimo fu trasferito negli anni venti da Italo Balbo dalla sala degli stemmi del Castello Estense di Ferrara a Sant'Agostino in quello che era il salone delle feste, la sala del consiglio del comune, un palazzo del 1875..\nTra le iniziative pi\u00f9 recenti promosse a Murano vi \u00e8 la ricostruzione storica dei cosiddetti \"Achanini\" ossia ampolle dal collo allungato, precedentemente realizzate in cristallo e decorate a smalto con motivi ornamentali di origine islamica, utilizzati dalle dame nel XVI secolo come contenitore per acque profumate.\nInquinamento e rischio ambientale.\nLa Stazione sperimentale del vetro ha studiato una proposta per sostituire l'arsenico con sostanze meno pericolose per l'ambiente e la salute umana, come la loppa d'altoforno e l'ossido di cerio. Tuttavia l'ossido di arsenico resta ancora la sostanza migliore per realizzare il vetro cristallino, mentre per altri prodotti vitrei \u00e8 possibile la sostituzione, ma con un costo maggiore."}
{"id": "2802322", "revid": "7969", "url": "https://it.wikipedia.org/wiki?curid=2802322", "title": "Ghiacciaio Br\u00fcggen", "text": ""}
{"id": "2802323", "revid": "46291", "url": "https://it.wikipedia.org/wiki?curid=2802323", "title": "Danthonia intermedia", "text": "Danthonia intermedia \u00e8 una specie di pianta appartenente alla famiglia delle Poaceae, originaria del Nord America, in particolare dell'Alaska e degli Stati Uniti continentali."}
{"id": "2802328", "revid": "1442080", "url": "https://it.wikipedia.org/wiki?curid=2802328", "title": "Pietro Anderloni", "text": "Biografia.\nNato a Sant'Eufemia, oggi quartiere di Brescia nel 1785, figlio di Giovan Battista e di Anna Maria Rocco. Allievo del fratello maggiore Faustino, Pietro Anderloni a lungo rimase indeciso tra la pittura e l'incisione. Quando infine opt\u00f2 per le tecniche incisorie, nel 1804 divenne allievo a Milano della scuola d'incisione di Brera diretta da Giuseppe Longhi e vi lavor\u00f2 per nove anni. Nel 1831, alla morte del suo maestro, assunse la direzione della scuola.\nGli fu universalmente riconosciuta la particolare abilit\u00e0 nell'analizzare ogni dettaglio del modello pittorico e nel riprodurlo fedelmente. Fu particolarmente abile nella riproduzione dei dipinti di Tiziano e di Raffaello. Fu socio di diverse Accademie e fu presidente di quella degli incisori."}
{"id": "2802333", "revid": "46291", "url": "https://it.wikipedia.org/wiki?curid=2802333", "title": "Typha", "text": "Typha \u00e8 un genere di piante della famiglia delle Typhaceae.\nTassonomia.\nComprende le seguenti specie:"}
{"id": "2802335", "revid": "110157", "url": "https://it.wikipedia.org/wiki?curid=2802335", "title": "Bahrdorf", "text": "Bahrdorf \u00e8 un comune di 2.009 abitanti della Bassa Sassonia, in Germania.\nAppartiene al circondario (\"Landkreis\") di Helmstedt (targa HE) ed \u00e8 parte della comunit\u00e0 amministrativa (\"Samtgemeinde\") di Velpke."}
{"id": "2802337", "revid": "2194416", "url": "https://it.wikipedia.org/wiki?curid=2802337", "title": "Riforma Dini", "text": "La legge 8 agosto 1995, n. 335 (\"Riforma del sistema pensionistico obbligatorio e complementare\") detta spesso riforma Dini, dal nome del presidente del consiglio dei ministri Lamberto Dini che ne fu il promotore, \u00e8 una legge ordinaria della Repubblica italiana, che costitu\u00ec una riforma del sistema pensionistico pubblico e privato in Italia.\nEssa realizz\u00f2 una riforma previdenziale introducendo significative modificazioni nel quadro della normativa in materia previdenziale del tempo. Venne approvata dalla maggioranza parlamentare che sosteneva il governo Dini composta da PDS, PPI, PSI, FdV, La Rete, CS, LN, DEM, CCD, CDU e da alcuni fuoriusciti di Rifondazione Comunista che invece si oppose alla riforma.\nAnalisi.\nLe disposizioni della norma costituirono una riforma economico-sociale che introdusse nuove condizioni relativamente ai requisiti di anzianit\u00e0 contributiva e di et\u00e0, oltre all'applicazione del criterio delle decorrenze prestabilite per il conseguimento del diritto e per l'ammissione al godimento della pensione di anzianit\u00e0. Essa stabiliva le norme di unificazione della pensione di anzianit\u00e0 e della pensione di vecchiaia in un nuovo disegno di pensione di vecchiaia.\nLa legge si inseriva in un progetto pi\u00f9 ampio di riordino del sistema pensionistico, iniziato col d.lgs. 30 dicembre 1992, n. 503, che stabil\u00ec il mantenimento delle modalit\u00e0 di determinazione della pensione di vecchiaia con il metodo di calcolo retributivo per i lavoratori con almeno 18 anni di anzianit\u00e0 contributiva al 31 dicembre 1995. Venivano fissati i criteri circa l'alternativa, per i lavoratori in servizio fino al 1\u00ba gennaio 1996 e in possesso di almeno 15 anni di anzianit\u00e0 contributiva, di richiedere di essere sottoposti, ai fini dell'ottenimento della liquidit\u00e0 pensionistica, alle regole del sistema contributivo.\nUn principio innovatore della riforma \u00e8 l'introduzione della rivalutazione dei contributi con il metodo di calcolo contributivo a capitalizzazione simulata sulla crescita per la determinazione della pensione di vecchiaia, sistema che permette un abbattimento degli importi delle pensioni con il conseguente aumento della stabilit\u00e0 finanziaria degli enti previdenziali gestiti con il sistema della gestione a ripartizione.\nContenuto.\nTale riforma introduceva, per i sistemi pensionistici senza patrimonio di previdenza (detto anche pay-as-you-go), un nuovo schema pensionistico con formula delle rendite predefinita per la determinazione della pensione di vecchiaia, il metodo di calcolo contributivo a capitalizzazione simulata sulla crescita.\nInfatti, secondo la norma:\nSi introduceva quindi un sistema che prevede nel calcolo della pensione di vecchiaia un tasso di rendimento apparente distinto per coorte, istituzionalizzando una delle prime forme di tradimento intergenerazionale. La riforma interveniva sia sul sistema pensionistico pubblico in Italia ossia dei sistemi pensionistici obbligatori senza patrimonio di previdenza gestiti da enti previdenziali sia nella regolazione della previdenza complementare.\nLa distorsione pi\u00f9 evidente di tale norma \u00e8 data dalle differenti indennit\u00e0 di pensione che saranno conteggiate sulla base dei medesimi contributi previdenziali versati dai lavoratori dipendenti, autonomi o liberi professionisti, sino all'emanazione della riforma delle pensioni Fornero.\nInfatti per i meno fortunati (anzianit\u00e0 contributiva al 1996 minore di 18 anni) gli stessi contributi saranno semplicemente restituiti senza maturare alcun interesse reale con l'applicazione del metodo di calcolo contributivo a capitalizzazione simulata sulla crescita, mentre per i fortunati (anzianit\u00e0 contributiva al 1996 maggiore di 18 anni) i contributi previdenziali verranno restituiti in modo maggiorato, importi che possono anche essere multipli di quanto versato (metodo di calcolo retributivo).\nQuindi fino alla approvazione della riforma delle pensioni Fornero, l'unico effetto della riforma Dini \u00e8 stato quello di diminuire la crescita del debito previdenziale latente senza effetti significativi sulla sostenibilit\u00e0 fiscale dei sistemi pensionistici obbligatori.\nInfatti la spesa pensionistica in Italia, anche dopo la riforma Dini ha continuato a crescere ad un ritmo troppo elevato rispetto alla sostenibilit\u00e0 fiscale del paese, determinando la necessit\u00e0 di riforme previdenziali in successione. Gli articoli dal quattro in poi della legge Dini aggiornano il D.L. 21 aprile 1993, n. 124 che regolamenta il secondo pilastro della previdenza ovvero i fondi pensione.\nArt. 1 Comma 1.\nAl , la legge afferma che riformer\u00e0 il sistema previdenziale allo scopo di garantire la tutela delle situazioni di bisogno contemplate nell' come segue:\nArt. 1 comma 2.\nLe disposizioni della presente legge costituiscono principi fondamentali di riforma economico-sociale della Repubblica. Le successive leggi della Repubblica non possono introdurre eccezioni o deroghe alla presente legge se non mediante espresse modificazioni delle sue disposizioni. Sono previste eccezioni procedurali per la Valle d'Aosta.\nArt. 1 comma 16.\nAl fine di contribuire al finanziamento delle generose pensioni ereditate dalle pregresse promesse pensionistiche, si opta per l'eliminazione della pensione minima per la categoria dei pi\u00f9 giovani, ossia coloro che avranno la pensione calcolata interamente con il metodo di calcolo contributivo a capitalizzazione simulata.\nArt. 1 Comma 44.\n istituisce il nucleo di valutazione della spesa previdenziale poi eliminato a seguito dell'accorpamento in INPS dell'INPDAP raggiungendo cos\u00ec oltre il 95% delle posizioni previdenziali dei lavoratori attivi e pensionati."}
{"id": "2802338", "revid": "125196036", "url": "https://it.wikipedia.org/wiki?curid=2802338", "title": "Championnat de France amateur 2", "text": "Il Championnat de France amateur 2 (spesso abbreviato in CFA 2) \u00e8 una competizione calcistica francese, organizzata dalla F\u00e9d\u00e9ration Fran\u00e7aise de Football (F.F.F), che costituisce la quinta divisione nazionale. Segue la Ligue 1, la Ligue 2, il Championnat National ed il CFA, mentre precede le divisioni regionali poste al sesto livello del sistema calcistico nazionale e gestite dalle competenti leghe territoriali. Fu creato nella stagione 1993-1994 con il nome di \"National 3\" in seguito alla riforma dei campionati.\nComposizione.\nIl Championnat de France amateur 2 constava di 8 gironi all'italiana di andata e ritorno, composti ciascuno da 16 squadre. Cos\u00ec come per il CFA, lo schema di attribuzione dei punti \u00e8 differente dal consueto. Si attribuiscono:\nVenivano promosse alla categoria superiore 12 squadre: le 8 prime classificate di ciascun girone, pi\u00f9 le 4 migliori seconde, stabilite stilando una classifica avulsa che teneva conto degli scontri diretti con le squadre classificate dal 1\u00ba al 6\u00ba posto del proprio gruppo.\nRetrocedevano nei campionati regionali 28 squadre: le ultime 3 classificate di ogni girone (14\u00ba, 15\u00ba e 16\u00ba posto, per un totale di 24) e le 4 peggiori tredicesime, stabilite stilando una classifica avulsa che tiene conto degli scontri diretti con le squadre classificate dall'11\u00ba al 16\u00ba posto del proprio gruppo.\nCome stabiliva il regolamento della competizione, le 128 squadre partecipanti al torneo erano cos\u00ec ottenute:\nRiforma del 2017.\nIl campionato \u00e8 stato modificato in seguito alla riforma politica sponsorizzata dall\u2019Unione europea che ha portato alla riduzione del numero delle Regioni della Francia.\nDal 2017 il torneo \u00e8 firmato da 12 gironi da 14 squadre, 168 in totale. L\u2019organizzazione \u00e8 stata regionalizzata, dato che ora ogni girone corrisponde a una regione, che lo gestisce col suo comitato regionale. Solo la piccola Corsica \u00e8 aggregata alla Provenza, e quindi alla gestione di questo specifico girone concorre anche la FFF. Le vincitrici di ogni girone sono promosse.\nPer come \u00e8 organizzato il campionato, le retrocessioni sono invece variabili: a seconda di quante squadre per ogni regione scendono dalla categoria superiore, le retrocesse variano qui numericamente per mantenere gli organici a 14 squadre."}
{"id": "2802340", "revid": "110157", "url": "https://it.wikipedia.org/wiki?curid=2802340", "title": "Danndorf", "text": "Danndorf \u00e8 un comune di 2.138 abitanti della Bassa Sassonia, in Germania.\nAppartiene al circondario (\"Landkreis\") di Helmstedt (targa HE) ed \u00e8 parte della comunit\u00e0 amministrativa (\"Samtgemeinde\") di Velpke."}
{"id": "2802342", "revid": "110157", "url": "https://it.wikipedia.org/wiki?curid=2802342", "title": "Grafhorst", "text": "Grafhorst \u00e8 un comune di 1.023 abitanti della Bassa Sassonia, in Germania.\nAppartiene al circondario (\"Landkreis\") di Helmstedt (targa HE) ed \u00e8 parte della comunit\u00e0 amministrativa (\"Samtgemeinde\") di Velpke."}
{"id": "2802346", "revid": "110157", "url": "https://it.wikipedia.org/wiki?curid=2802346", "title": "Gro\u00df Tw\u00fclpstedt", "text": "Gro\u00df Tw\u00fclpstedt \u00e8 un comune di 2.660 abitanti della Bassa Sassonia, in Germania.\nAppartiene al circondario (\"Landkreis\") di Helmstedt (targa HE) ed \u00e8 parte della comunit\u00e0 amministrativa (\"Samtgemeinde\") di Velpke."}
{"id": "2802349", "revid": "110157", "url": "https://it.wikipedia.org/wiki?curid=2802349", "title": "Velpke", "text": "Velpke \u00e8 un comune di 4.620 abitanti della Bassa Sassonia, in Germania.\nAppartiene al circondario (\"Landkreis\") di Helmstedt (targa HE) ed \u00e8 parte della comunit\u00e0 amministrativa (\"Samtgemeinde\") di Velpke."}
{"id": "2802352", "revid": "104401950", "url": "https://it.wikipedia.org/wiki?curid=2802352", "title": "Motore a sette tempi", "text": "Il motore a sette tempi o macchina razionale \u00e8 un tipo particolare di motore endotermico (motore a combustione interna), che non venne mai realizzato nella pratica.\nAl contrario di quanto si pensa, tra i motori a combustione interna non esistono solo i motori a due o quattro tempi, ma sono stati anche realizzati negli anni passati dei motori con un numero maggiore di tempi.\nLa storia.\nDurante la fine dell'800 e i primi anni del '900 si aprirono prospettive pi\u00f9 ampie all'utilizzo dei motori endotermici e l'impiego dei tecnici si rivolse al miglioramento dei rendimenti sia con l'uso di combustibili diversi sia col tentativo di realizzare cicli termodinamici pi\u00f9 convenienti.\nVari studiosi, costruirono dei carburatori efficienti con il vantaggio di poter usare combustibili liquidi caratterizzati da un potere calorifero pi\u00f9 elevato; successivamente Rudolf Diesel cerc\u00f2, partendo da considerazioni teoriche, di realizzare una macchina in grado di compiere in pratica il ciclo di Carnot.\nAbbandonando tale progetto, per l'impossibilit\u00e0 di realizzare praticamente una trasformazione isoterma, Diesel ide\u00f2 quella che lui stesso chiam\u00f2 macchina razionale; si trattava in realt\u00e0 di una macchina assai complessa mediante la quale, dopo una compressione in due tempi, avrebbe dovuto realizzarsi una espansione a pressione costante, ottenuta bruciando in maniera graduale un combustibile, nello specifico polvere di carbone iniettato direttamente nella camera di combustione.\nDescrizione.\nL'intero ciclo avrebbe dovuto compiersi in tre diversi cilindri (uno di bassa pressione e due di alta pressione) nei quali, in sette tempi era previsto lo svolgimento delle seguenti fasi:\nI due cilindri A.P realizzavano i cicli a quattro tempi mentre il cilindro di B.P realizzava, contemporaneamente l'espansione e scarico, l'aspirazione e la precompressione.\nLa macchina razionale non fu mai realizzata in pratica, tuttavia dall'idea di Diesel ebbe origine la grande famiglia dei motori a combustione interna con accensione spontanea, il cui ciclo di funzionamento pu\u00f2 svolgersi in due o quattro tempi."}
{"id": "2802353", "revid": "188323", "url": "https://it.wikipedia.org/wiki?curid=2802353", "title": "Macchina razionale", "text": ""}
{"id": "2802364", "revid": "261173", "url": "https://it.wikipedia.org/wiki?curid=2802364", "title": "Francesco Dell'Ongaro", "text": ""}
{"id": "2802365", "revid": "36426", "url": "https://it.wikipedia.org/wiki?curid=2802365", "title": "Madonna con Bambino e le sante Caterina e Maria Maddalena", "text": ""}
{"id": "2802367", "revid": "29998130", "url": "https://it.wikipedia.org/wiki?curid=2802367", "title": "Concorso completo di equitazione", "text": ""}
{"id": "2802373", "revid": "1543377", "url": "https://it.wikipedia.org/wiki?curid=2802373", "title": "Serotinia", "text": "La serotinia \u00e8 un particolare adattamento ecologico sviluppato da alcuni generi di piante spermatofite che permette il rilascio dei semi solo in seguito al verificarsi di particolari condizioni ambientali piuttosto che al raggiungimento della maturazione da parte del seme stesso. Il tipo di serotinia pi\u00f9 comune e studiato \u00e8 quello mediato dal fuoco e il termine stesso \u00e8 spesso utilizzato per indicare questo caso specifico. Il termine \u00e8 utilizzato in generale per indicare il rilascio dei semi, da parte delle piante, per un lungo periodo di tempo (a prescindere dal fatto che questo rilascio sia spontaneo o no); in tal caso il termine sinonimo \u00e8 bradisporia.\nTipi di serotinia.\nAlcuni fattori ambientali scatenanti sono:\nIl pino d'Aleppo (\"Pinus halepensis\"), per esempio, presenta una spiccata serotinia mediata dal fuoco mentre reagisce debolmente alle condizioni atmosferiche asciutte. Ugualmente avviene per alcune specie del genere \"Banksia\", che presentano un'elevata serotinia dipendente dal fuoco bench\u00e9 il rilascio dei semi possa avvenire anche in seguito alla morte della pianta o di una sua branca.\nIl livello di serotinia pu\u00f2 manifestarsi in vari gradi. Le piante che trattengono i loro semi per un tempo indeterminato, fino al manifestarsi di un evento che ne determini il rilascio vengono definite \"fortemente serotiniche\". Quelle piante che, invece, rilasciano una parte dei semi anche in assenza di un evento scatenante vengono definite \"moderatamente serotiniche\". Infine, le piante che rilasciano spontaneamente i loro semi, dopo un breve periodo in cui i semi stessi sono trattenuti dalla pianta, me che, grazie ad un evento scatenante, il rilascio pu\u00f2 avvenire prima, vengono definite \"non serotiniche\" o \"serotiniche facoltative\".\nSerotinia mediata dal fuoco.\nNell'emisfero australe la serotinia mediata dal fuoco \u00e8 presente nelle angiosperme adattate agli habitat percorsi dagli incendi dell'Australia e del Sudafrica. Il fenomeno \u00e8 molto comune nella famiglia delle \"Proteaceae\" ma lo si ritrova anche in altri generi come \"Eucalyptus\" (\"Myrtaceae\") ed \"Erica\" (\"Ericaceae\"). Nell'emisfero boreale \u00e8 presente in alcune famiglie delle gimnosperme, tra le quali si citano generi come \"Pinus\", \"Cupressus\", \"Picea\" e \"Sequoiadendron\".\nLa chiave dell'adattamento alla serotinia indotta dal fuoco \u00e8 lo strobilo delle conifere o la frutta legnosa, che forniscono ai semi un certo grado di protezione dal calore sviluppato dalle fiamme, insieme ad un meccanismo attraverso il quale il passaggio di un incendio pu\u00f2 innescare il rilascio dei semi stessi. Questo particolare meccanismo di rilascio \u00e8 generalmente rappresentato da una resina che sigilla il frutto o tiene chiuso lo strobilo ma che si scioglie quando \u00e8 sottoposta al calore permettendo l'apertura delle strutture contenitive del seme.\nLa serotinia pu\u00f2 essere intesa come un adattamento ad un ambiente in cui gli incendi sono un evento regolare e il contesto successivo all'incendio offre alle plantule maggiori tassi di germinazione e sopravvivenza. In Australia, per esempio, la serotinia mediata dal fuoco si verifica in aree le cui caratteristiche ambientali non solo permettono lo sviluppo regolare degli incendi, ma sono anche in possesso di suoli oligotrofici e una stagione con clima secco. Questo insieme di caratteristiche si traduce in una forte concorrenza delle specie vegetali per le sostanze nutritive e per l'acqua, con un conseguente tasso di sopravvivenza per le nuove piantine molto basso. Il passaggio del fuoco, tuttavia, riduce la concorrenza ripulendo il sottobosco e lasciando uno strato di cenere che aumenta, anche se temporaneamente, il livello di nutrienti nel suolo e quindi il tasso di sopravvivenza delle piantine risulta notevolmente maggiore. Pressioni analoghe si verificano nei boschi di conifere dell'emisfero boreale, ma in questo caso vi \u00e8 il rilascio di sostanze allelopatiche dalla lettiera di foglie, che riduce notevolmente la germinazione dei semi. Il passaggio di un incendio distrugge la lettiera, eliminando questo ostacolo alla germinazione."}
{"id": "2802381", "revid": "261173", "url": "https://it.wikipedia.org/wiki?curid=2802381", "title": "Fiume Tarsia", "text": ""}
{"id": "2802382", "revid": "1543377", "url": "https://it.wikipedia.org/wiki?curid=2802382", "title": "Sci di fondo ai XXI Giochi olimpici invernali - Staffetta maschile", "text": "Nello sci di fondo ai XXI Giochi olimpici invernali la staffetta maschile 4x10\u00a0km si disput\u00f2 il 24 febbraio, dalle ore 11:30 sul percorso che si snodava nel Whistler Olympic Park con un dislivello massimo di 53\u00a0m; presero parte alla competizione 14 squadre nazionali, ognuna composta da quattro atleti, che disputarono due frazioni a tecnica classica e due a tecnica libera.\nDetentrice del titolo era la nazionale italiana, vincitrice della competizione tenutasi a ; dei fondisti che formavano quella squadra, ovvero Fulvio Valbusa, Giorgio Di Centa, Pietro Piller Cottrer e Cristian Zorzi, il primo non fu presente per difendere il titolo essendosi ritirato nella stagione 2005-2006."}
{"id": "2802411", "revid": "74801", "url": "https://it.wikipedia.org/wiki?curid=2802411", "title": "Carlo Eugenio d'Arenberg", "text": "Biografia.\nInfanzia e ascesa.\nFiglio secondogenito del conte Carlo Filippo d'Arenberg, e della sua terza moglie, Maria Cleofa di Hohenzollern-Sigmaringen, Carlo Eugenio divenne \"Duca d'Arenberg\" alla morte del fratello maggiore Filippo Francesco, anche se era stato destinato alla Chiesa nella sua giovinezza.\nCarriera militare.\nIl 18 maggio 1657 don Giovanni d'Austria, governatore dei Paesi Bassi spagnoli, lo mise al comando del reggimento dei corazzieri, in cui gi\u00e0 aveva si era distinto, tre anni prima, nell'assedio di Arras (1654).\nCarlo II di Spagna lo nomin\u00f2, il 3 giugno 1675, Grand-Bailli e Capitano Generale dell'Hainaut.\nMatrimonio.\nSpos\u00f2, il 18 giugno 1660, Maria Enrichetta de Cusance (1 maggio 1624-8 maggio 1701), contessa di Champlitte, baronessa di Perweys, signora di Faucogney e di Villersexel. Ebbero tre figli:\nMorte.\nIl duca Carlo Eugenio mor\u00ec a Mons il 25 giugno 1691.\nDiscendenza.\nIl duca Carlo Eugenio e Maria Enrichetta de Cusance ebbero:"}
{"id": "2802412", "revid": "38120", "url": "https://it.wikipedia.org/wiki?curid=2802412", "title": "The Death of Klinghoffer", "text": ""}
{"id": "2802413", "revid": "1543377", "url": "https://it.wikipedia.org/wiki?curid=2802413", "title": "Sci di fondo ai XXI Giochi olimpici invernali - Staffetta femminile", "text": "Nello sci di fondo ai XXI Giochi olimpici invernali la staffetta femminile 4x5\u00a0km si disput\u00f2 il 25 febbraio, dalle ore 11:00 sul percorso che si snodava nel Whistler Olympic Park con un dislivello massimo di 53\u00a0m; presero parte alla competizione 16squadre nazionali, ognuna composta da quattro atlete, che disputarono due frazioni a tecnica classica e due a tecnica libera.\nDetentrice del titolo era la nazionale russa, vincitrice della competizione tenutasi a ; delle fondiste che formavano quella squadra, ovvero Natal'ja Baranova, Larisa Kurkina, Julija \u010cepalova ed Evgenija Medvedeva, soltanto quest'ultima fu presente a Vancouver per difendere il titolo: la Baranova si era ritirata nella stagione 2005-2006, la Kurkina non fu inclusa nel quartetto e la \u010cepalova si era ritirata nel 2009, dopo aver ricevuto la condanna alla squalifica di due anni per doping essendo stata trovata positiva all'EPO."}
{"id": "2802414", "revid": "29999160", "url": "https://it.wikipedia.org/wiki?curid=2802414", "title": "Pesce remo", "text": ""}
{"id": "2802417", "revid": "287204", "url": "https://it.wikipedia.org/wiki?curid=2802417", "title": "Madonna col Bambino tra le sante Maria Maddalena e Orsola", "text": "La Madonna col Bambino tra le sante Maria Maddalena e Orsola \u00e8 un dipinto olio su tavola (77x104 cm) di Giovanni Bellini, databile al 1490 e conservato nel Museo del Prado a Madrid.\nDescrizione e stile.\nL'opera, in stretta relazione con una \"Sacra conversazione\" nelle Gallerie dell'Accademia, fa parte di un gruppo di dipinti che testimonia il notevole successo di questo tipo di composizioni, con molte repliche in gran parte dovute alla bottega o solo parzialmente autografe, tra cui spiccano le sacre conversazioni di Urbino e della Pierpoint Morgan Library di New York.\nLe figure sono rappresentate in primo piano a mezzo busto. Al centro si trova Maria col Bambino sulle ginocchia, assisa su un trono del quale si vede solo il drappo sullo schienale. Ai lati si trovano le sante Maria Maddalena e Orsola.\nL'opera ha una luce calda che cade di lato, avanzando morbidamente sulle vesti e sugli incarnati delle sante, in un'atmosfera silente e assorta, evidenziata dall'innovativo sfondo scuro, che qui mostra ancora qualche connotazione, a differenza della tavola veneziana. La composizione \u00e8 simmetrica, come in tutte le sacre conversazioni di Giovanni, e lo sviluppo della profondit\u00e0 \u00e8 suggerito solo dalle posizioni in tralice delle due sante, che creano una sorta di ali diagonali direzionate sul gruppo sacro centrale."}
{"id": "2802423", "revid": "647919", "url": "https://it.wikipedia.org/wiki?curid=2802423", "title": "Pierpoint Morgan Library", "text": ""}
{"id": "2802433", "revid": "2093951", "url": "https://it.wikipedia.org/wiki?curid=2802433", "title": "Adriana Destro", "text": "Biografia.\n\u00c8 professoressa ordinaria di antropologia culturale all'Universit\u00e0 di Bologna, Facolt\u00e0 di Lettere e Filosofia (dal 1990 al 2010). In precedenza aveva insegnato nelle universit\u00e0 di Trieste, Sassari e Ravenna. Ha prodotto pubblicazioni nel campo dell'antropologia del vicino Medio-Oriente, dell'antropologia delle comunit\u00e0 e dei villaggi, dell'antropologia delle religioni, soprattutto del giudaismo antico e del cristianesimo nascente. La sua carriera inizia con una laurea in economia, di carattere antropologico, dedicata alle popolazioni zande, a cui segue una serie di ricerche antropologiche sul campo in Palestina, Israele, Italia del Nord, Turchia e Messico. La sua bibliografia abbraccia circa 20 volumi e un centinaio di articoli. Ha svolto una ricerca sui villaggi palestinesi nei territori occupati dagli israeliani dopo il 1966. \nUn ulteriore modello di ricerca sui villaggi \u00e8 il suo lavoro su una comunit\u00e0 montana piemontese minacciata dalla creazione di un invaso artificiale. Un ulteriore contributo teorico \u00e8 la sua concezione antropologica dei diversi livelli dei testi religiosi. Il contributo di Destro alla disciplina \u00e8 dato anche dall'avere indicato la necessit\u00e0 di applicare l'analisi antropologica alle religioni monoteiste come Cristianesimo, Ebraismo e Islam. Al giudaismo e ai testi base della Bibbia e della Mishnah \u00e8 dedicato il suo libro \"The Law of Jealousy. Anthropology of Sotah (\"1989)\".\" Una serie di suoi libri hanno innovato gli studi sulla nascita del cristianesimo: \"Antropologia delle origini cristiane\"; \"Come nasce una religione\" (2000); \"Forme culturali del cristianesimo nascente\" (2005)\";\" \"L'uomo Ges\u00f9\" (2008); \"La morte di Ges\u00f9\" (2014); \"Il racconto e la scrittura\" (2014). \nA partire dal 2000 ha creato per la prima volta a Bologna corsi di studio in antropologia culturale: la laurea triennale in studi etnologici e antropologici, la laurea specialistica in antropologica culturale e il dottorato in studi antropologici. \u00c8 membro della Society of Biblical Literature, del comitato direttivo della rivista \"Annali di Storia dell'Esegesi\", del comitato direttivo degli Annulal Meetings di Bertinoro e del comitato direttivo del CISSR.\nSposata con il biblista e storico del cristianesimo Mauro Pesce, ha tre figli: l'attore Stefano Pesce, Sara Pesce, professoressa di storia del cinema all'Universit\u00e0 di Bologna e pittrice, e Simona Pesce, psichiatra e psicanalista attiva a Bologna."}
{"id": "2802436", "revid": "3732", "url": "https://it.wikipedia.org/wiki?curid=2802436", "title": "Ebraismo conservativo", "text": ""}
{"id": "2802438", "revid": "1573940", "url": "https://it.wikipedia.org/wiki?curid=2802438", "title": "Lasiurus cinereus", "text": "Il vespertilio cenerino (Lasiurus cinereus ) \u00e8 un pipistrello della famiglia dei Vespertilionidi diffuso nel Continente americano.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 71 e 90\u00a0mm, la lunghezza dell'avambraccio tra 46 e 62\u00a0mm, la lunghezza della coda tra 46 e 62\u00a0mm, la lunghezza del piede tra 9 e 13\u00a0mm, la lunghezza delle orecchie tra 15 e 19\u00a0mm e un peso fino a 26\u00a0g.\nAspetto.\nLa pelliccia \u00e8 lunga, soffice, densa e si estende sulle membrane alari fino all'altezza dei polsi e delle ginocchia. Il colore generale del corpo \u00e8 bruno-grigiastro brizzolato, a causa delle punte dei peli biancastre, ed \u00e8 presente un largo e vistoso collare giallastro e delle macchie biancastre sulle spalle e sui polsi. Il muso \u00e8 nerastro, appuntito e largo, dovuto alla presenza di due masse ghiandolari sui lati. Le orecchie sono nerastre, corte, arrotondate e bordate di peli giallastri. Il trago \u00e8 corto, stretto, con l'estremit\u00e0 arrotondata e curvato in avanti. Le membrane alari sono nerastre, con le ossa dell'arto giallo-rosate, e sono attaccate posteriormente alla base delle dita dei piedi. La punta della lunga coda si estende leggermente oltre l'ampio uropatagio, il quale \u00e8 densamente ricoperto di lunghi peli dello stesso colore del dorso. Il calcar \u00e8 lungo e carenato. Il cariotipo \u00e8 2n=28 FNa=48.\nBiologia.\nComportamento.\nSi rifugia solitariamente tra il fogliame degli alberi a circa 3-5 metri dal suolo e talvolta in luoghi insoliti come i fori prodotti dai picchi, nidi di scoiattoli grigi o sulle facciate degli edifici. I due sessi vivono generalmente separati eccetto durante la stagione degli accoppiamenti. Effettua migrazioni, ma non sono noti i luoghi di svernamento. Il volo \u00e8 rapido e diretto, l'attivit\u00e0 predatoria inizia nel tardo pomeriggio.\nAlimentazione.\nSi nutre di insetti, particolarmente di falene.\nRiproduzione.\nL'accoppiamenti avvengono probabilmente in autunno e sono seguiti dall'impianto ritardato dell'embrione. Le nascite avvengono tra met\u00e0 maggio e i primi di giugno. Danno alla luce in media 1-4 piccoli alla volta, per\u00f2 pi\u00f9 frequentemente soltanto due.\nDistribuzione e habitat.\nQuesta specie \u00e8 diffusa nel Continente americano, dal Canada nord-orientale, attraverso tutti gli Stati Uniti d'America e il Messico fino a gran parte dell'America meridionale, con eccezione dell'Amazzonia, delle coste occidentali dall'Ecuador al Cile settentrionale e della Patagonia. Una popolazione \u00e8 presente nelle pi\u00f9 grandi delle Isole Hawaii e sulle Isole Galapagos, mentre sono stati catturati esemplari probabilmente introdotti accidentalmente in Islanda, Isole Orkney, Bermuda e Hispaniola. \u00c8 il pipistrello americano con l'areale pi\u00f9 vasto.\nVive nelle pinete, in boschi a foglia larga e di conifere, talvolta anche in parchi cittadini.\nTassonomia.\nSono state riconosciute 3 sottospecie:\nStato di conservazione.\nLa IUCN Red List, considerato il vasto areale, la popolazione presumibilmente numerosa, la presenza in diverse aree protette e la tolleranza alle modifiche ambientali, classifica \"L.cinereus\" come specie a rischio minimo (LC)."}
{"id": "2802440", "revid": "729019", "url": "https://it.wikipedia.org/wiki?curid=2802440", "title": "Filippo Francesco d'Arenberg", "text": "Biografia.\nInfanzia.\nFu il primogenito del secondo matrimonio del principe Filippo d'Arenberg ed Isabella Clara de Berlaymont.\nMatrimonio.\nIl 14 luglio 1642 spos\u00f2 la quindicenne Magdalena de Borja y Doria, figlia di Francisco Diego Pascual de Borja ottavo Duca di Gandia, e di Artemisia Maria Teresa de Doria-Carretto.\nDuca d'Arenberg.\nVenne creato duca d'Arenberg il 6 giugno 1644 dall'imperatore Ferdinando III, il che rese il principato un ducato del Sacro Romano Impero.\nMorte.\nQuando mor\u00ec nel 1674 il titolo pass\u00f2 al fratello minore Carlo Eugenio d'Arenberg.\nDiscendenza.\nIl duca Filippo Francesco e Magdalena de Borja ebbero due figli:"}
{"id": "2802443", "revid": "838137", "url": "https://it.wikipedia.org/wiki?curid=2802443", "title": "Coppa CEV 2009-2010 (femminile)", "text": "La Coppa CEV di pallavolo femminile 2009-2010 \u00e8 stata la 30\u00aa edizione del secondo torneo pallavolistico europeo per club; iniziata a partire dal 1\u00ba dicembre 2009, si \u00e8 conclusa con la final-four di Baku, in Azerbaigian, il 21 marzo 2010. Alla competizione hanno partecipato 32 squadre e la vittoria finale \u00e8 andata per la prima volta alla Futura Volley Busto Arsizio.\nSquadre partecipanti.\n\"T\u00fcrk Telekom Gen\u00e7lik ve Spor Kul\u00fcb\u00fc ritirato a causa dello scioglimento del club.\"\nSedicesimi di finale.\nSquadre qualificate.\n\"* Qualificata tramite golden-set\"\nFinal-four.\nLa final-four si \u00e8 disputata a Baku () e gli incontri si sono svolti allo Sports Games Palace. Le semifinali si sono disputate sabato 20 marzo, mentre la finale 3\u00ba/4\u00ba posto e la finalissima si sono giocate domenica 21 marzo."}
{"id": "2802444", "revid": "647919", "url": "https://it.wikipedia.org/wiki?curid=2802444", "title": "Kostel Panny Marie V\u00edt\u011bzn\u00e9", "text": ""}
{"id": "2802446", "revid": "83531", "url": "https://it.wikipedia.org/wiki?curid=2802446", "title": "Taipei Cinese ai XXI Giochi olimpici invernali", "text": "Taipei Cinese ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, rappresentata da un solo atleta."}
{"id": "2802450", "revid": "290351", "url": "https://it.wikipedia.org/wiki?curid=2802450", "title": "Eddie Peng", "text": "Biografia e carriera.\nCresciuto in Canada, Eddie ha frequentato con il nome di Edward Peng la scuola superiore \"Sir Winston Churchill\", dalla quale si \u00e8 diplomato nel 2000, e successivamente la University of British Columbia.\nTornato in terra nat\u00eca, ha iniziato ad essere conosciuto dal pubblico grazie al ruolo nella serie televisiva taiwanese/coreana \"Scent of Love\", del 2003. Solo successivamente, nel 2005, si espanse al mercato della Cina continentale con il telefilm \"Chinese Paladin\". Dopo aver recitato nella serie \"Shao Nian Yang Jia Jiang\", nel 2006, rivolse l'attenzione anche al grande schermo, partecipando al film \"Exit No. 6\"."}
{"id": "2802452", "revid": "1573940", "url": "https://it.wikipedia.org/wiki?curid=2802452", "title": "Alomanzia", "text": "L'alomanzia era un'arte divinatoria basata sull'interpretazione del sale.\nIl nome deriva dal greco (\"h\u00e1ls\", sale) e (\"mant\u00e9ia\", divinazione) attraverso il latino medievale \"halomantia\".\nQuesta pratica era in uso nel paganesimo ed \u00e8 citata da Omero, che definisce \"divino\" il sale.\nSi poteva praticare in diversi modi: spargendo il sale su una superficie piana e interpretando i simboli che prendevano forma in questo modo, gettando il sale nel fuoco e interpretando gli scoppiettii, oppure interpretando eventi fortuiti come il sale dimenticato, la saliera rovesciata; in particolare, era ritenuto un cattivo presagio se un commensale si addormentava prima che le saliere fossero sparecchiate. Probabilmente da questa pratica ha avuto origine la nota superstizione secondo la quale rovesciare il sale porterebbe sfortuna."}
{"id": "2802454", "revid": "686936", "url": "https://it.wikipedia.org/wiki?curid=2802454", "title": "National Football League 1984", "text": "La stagione NFL 1984 fu la 65\u00aa stagione sportiva della National Football League, la massima lega professionistica statunitense di football americano. La finale del campionato, il Super Bowl XIX, si disput\u00f2 il 20 gennaio 1985 allo Stanford Stadium di Stanford, in California e si concluse con la vittoria dei San Francisco 49ers sui Miami Dolphins per 38 a 16. La stagione inizi\u00f2 il 2 settembre 1984 e si concluse con il Pro Bowl 1985 che si tenne il 27 gennaio a Honolulu.\nLa stagione fu caratterizzata dal trasferimento dei Colts da Baltimora a Indianapolis. Inoltre i San Francisco 49ers furono la prima squadra a vincere 15 partite su 16 nella stagione regolare e un totale di 18 comprendendo anche i play-off. L'edizione del Super Bowl di questa stagione fu quella disputata a minor distanza dalla sede di una delle due squadre.\nStagione regolare.\nLa stagione regolare si svolse in 16 giornate, inizi\u00f2 il 2 settembre e termin\u00f2 il 17 dicembre 1984.\nPlay-off.\nI play-off iniziarono con i \"Wild Card Game\" il 22 e 23 dicembre 1984. I \"Divisional Playoff\" si giocarono il 29 e il 30 dicembre e i \"Conference Championship Game\" il 6 gennaio 1985. Il Super Bowl XIX si gioc\u00f2 il 20 gennaio al Stanford Stadium di Stanford."}
{"id": "2802459", "revid": "125430066", "url": "https://it.wikipedia.org/wiki?curid=2802459", "title": "Petra Marti\u0107", "text": "In carriera si \u00e8 aggiudicata un titolo WTA in singolare e due titoli nel circuito WTA 125s (uno in singolare e uno in doppio). In singolare ha raggiunto la posizione numero quattordici il 13 febbraio 2021, mentre nel doppio la numero cinquantadue il 31 gennaio 2022. Nelle prove del Grande Slam vanta come miglior risultato un quarto di finale all'Open di Francia 2019 ed ha raggiunto gli ottavi di finale negli altri Major.\nCon l'ingresso tra le migliori quindici giocatrici al mondo nell'ottobre del 2019, diventa la seconda tennista croata di tutti i tempi, superando Karolina \u0160prem (n\u00b0 17 nel 2004). Meglio di lei solo la campionessa Slam Iva Majoli, che si \u00e8 spinta fino alla 4\u00aa posizione nel 1996.\nCarriera.\nCome miglior risultato da junior ha raggiunto i quarti di finale all'US Open 2006.\n2007-2009.\nNel 2007 disputa il suo primo match WTA, nel quale viene sconfitta nel primo turno a Miami. \nNel 2008 ha vinto lo Zagreb Ladies Open (\u00a0$) battendo in finale Yvonne Meusburger e ha raggiunto i quarti di finale del Banka Koper Slovenia Open perdendo da Julia G\u00f6rges, ma battendo al secondo turno e per la prima volta in carriera una giocatrice classificata tra le prime 100 (Klara Zakopalova).\nNel 2009 abbandona il circuito ITF per dedicarsi al circuito maggiore, tentando la strada delle qualificazioni in diversi tornei, riuscendoci al torneo di Indian Wells, durante il quale sar\u00e0 sconfitta dalla russa Vera Du\u0161evina, numero 62 del ranking. Nel mese si maggio si qualifica per il Roland Garros, perdendo al secondo turno da Aleksandra Wozniak (doppio 6-3) dopo aver battuto Mara Santangelo. A luglio si qualifica per il GDF Suez Budapest Grand Prix battendo Lucie \u0160af\u00e1\u0159ov\u00e1 (#47 del ranking) al primo turno e Mariya Korittseva (#88) al secondo arrendendosi nei quarti alla romena Edina Gallovits. La settimana successiva supera le qualificazione all'International di Praga, ma perde al primo turno dalla svizzera Stefanie V\u00f6gele. In un ottimo momento di forma raggiunge pure i quarti al Banka Koper Slovenia Open, dove era chiamata a difendere i quarti dell'anno precedente, riuscendoci sconfitta da Sara Errani, campionessa in carica e futura finalista. Supera le qualificazione anche nell'ultimo Slam dell'anno, l'US Open arrendendosi al secondo turno di fronte a Caroline Wozniacki (#8 del mondo) con un netto 6-1, 6-1. Nell'ultima parte di stagione vince l'ITF di Biella e raggiunge la semifinale all'ITF di Sofia (entrambi \u00a0$), battendo tra le altre Jelena Doki\u0107 e Timea Bacsinszky (entrambe \"top100\").\n2010-2012.\n2010.\nNon supera le qualificazioni nei tornei di Auckland e Sydney, mentre viene sconfitta al primo turno degli Australian Open da Sabine Lisicki (1-6 4-6). Partecipa al torneo di Suez, dove si impone sulla numero quindici del ranking, Yanina Wickmayer; ma viene sconfitta nel secondo turno da \u00c1gnes Sz\u00e1vay. Si qualifica per il torneo di Indian Wells, dove viene sconfitta nel secondo turno da Jelena Jankovi\u0107 (3-6 6-7). Invece, a Miami si impone sulla numero ventuno del mondo, Aravane Reza\u00ef, per 7-5 5-7 6-4, mentre verr\u00e0 poi sconfitta dalla Wickmayer. Al Roland Garros viene sconfitta all'esordio da Elena Dement'eva, mentre a Wimbledon si impone su Elena Baltacha per 2-6 7-5 6-3, ma si ritira contro Marion Bartoli senza scenda in campo. \n2011: Top 50.\nSi qualifica per gli Australian Open, ma verr\u00e0 poi sconfitta nel secondo turno da Agnieszka Radwa\u0144ska. Tuttavia, si spinge fino alla semifinale a Bogot\u00e0, perdendo contro Lourdes Dom\u00ednguez Lino, e a Copenaghen, perdendo contro Lucie Hradeck\u00e1. Successivamente, raggiunge il terzo turno a Cincinnati, eliminando la Wickmayer. Termina l'annata tra le Top 50.\n2012: primo ottavo di finale al Roland Garros e prima finale WTA.\nLa stagione 2012 non \u00e8 delle migliore per la Martic, in quanto viene sconfitta al primo turno agli Australian Open, Doha e Dubai. Tuttavia, raggiunge la prima finale WTA in Malesia, dove \u00e8 costretta a ritirarsi nell'ultimo atto contro Hsieh Su-wei. Nel corso del torneo si impone su Jelena Jankovi\u0107 e su Peng Shuai. Non va oltre il primo turno agli Indian Wells e a Miami, ma si spinge fino alla semifinale all'E-Boks Open dove viene fermata da Caroline Wozniacki. Nel torneo di Budapest viene sconfitta nei quarti di finale da Elena Vesnina. Raggiunge gli ottavi di finale al Roland Garros, a distanza di 15 anni dal successo di Iva Majoli, estromettendo tra le altre la numero otto del mondo, Marion Bartoli. Agli US Open viene sconfitta dalla campionessa in carica, Samantha Stosur (1-6 1-6). A Tokyo si impone a sorpresa sulla numero cinque del ranking, Petra Kvitov\u00e1. \n2013-2016: periodo negativo e infortunio.\nNel 2013 raggiunge il terzo turno solamente in due tornei, ovvero a Katovice e a Wimbledon. A fine anno esce dalla Top 100.\nNel 2014 ottiene solamente una vittoria.\nNel 2015 gioca prevalentemente tornei ITF e WTA 125s senza ottenere successi di rilievo. Termina la stagione in ottobre, senza aggiudicarsi nemmeno un match nel circuito maggiore.\nNel 2016 ritorna a disputare una semifinale a distanza di quattro anni a Rio de Janeiro, eliminando tra le altre Teliana Pereira e Francesca Schiavone. Successivamente, si presenta a Wimbledon, dove verr\u00e0 sconfitta da Urszula Radwa\u0144ska nel primo turno. A fine anno crolla alla 266\u00aa posizione. \n2017: ottavi di finale al Roland Garros e a Wimbledon.\nInizia l'anno alla posizione n\u00ba 266 del ranking. Nel 2017 vince un torneo ITF in Italia battendo in finale Kathinka von Deichmann per 6-4 7-5. Sempre in Italia, raggiunge la semifinale venendo sconfitta da bernarda Pera per 3-6 5-7. In Tunisa arriva in semifinale, dove viene rimontata da Lina \u01f4or\u010deska (6-3 4-6 4-6). In Germania arriva ad un soffio dal vincere il torneo, ma viene sconfitta dalla Deichmann (6-4 4-6 6-7).\nPrende parte all'Open di Francia 2017 dove si spinge, per la seconda volta in carriera, fino al quarto turno; batte avversarie come Madison Keys, testa di serie n\u00ba 12, e Anastasija Sevastova, testa di serie n\u00ba 17. Anche a Wimbledon arriva al quarto turno dove viene fermata da Magdal\u00e9na Ryb\u00e1rikov\u00e1 per 4-6 6-2 3-6; batte avversarie del calibro di Dar'ja Gavrilova (6-4 2-6 10-8).\nA Cincinnati, nelle qualificazioni batte Christina McHale per 1-6 6-3 6-2, per poi perdere contro Ver\u00f3nica Cepede Royg per 5-7 nel terzo set. Agli US Open sia in singolare che in doppio viene subito elimanata dalla testa di serie n\u00ba 10, Agnieszka Radwa\u0144ska, per 4-6 6-7; e, in coppia con la connazionale Donna Veki\u0107, da Sania Mirza e Peng Shuai per 4-6 1-6. A Lussemburgo perde contro Andrea Petkovi\u0107 per 1-6 6-3 (5)6-7. Partecipa ad un torneo ITF in Francia, dove non va oltre il terzo turno per mano di Ivana Jorovi\u0107 (1-6 3-6).\nChiude l'anno alla posizione n\u00ba 89 del ranking mondiale nel singolare, e alla posizione n\u00ba 600 nel doppio.\n2018: ottavi di finale agli Australian Open, primo titolo WTA 125s e Top 40.\nNel 2018 prende parte al torneo di Auckland dove sconfigge al primo turno Mark\u00e9ta Vondrou\u0161ov\u00e1 per 7-6(2) 6-3; per poi uscire di scena per mano della testa di serie n\u00ba 1, Caroline Wozniacki, che la batte nettamente con un doppio 2-6. Nel primo Grande Slam della stagione, l'Australian Open, non deve affrontare le qualificazioni grazie al risultato dell'anno precedente. Arriva fino al quarto turno per la prima volta in carriera. Qui, dopo aver sconfitto in ordine: Alison Van Uytvanck (7-6(5) 6-3), Irina-Camelia Begu (6-4 7-6(3)), Luksika Kumkhum (6-3 3-6 7-5); perde contro Elise Mertens ((5)6-7 5-7).\nA Sofia arriva fino ai quarti di finale dove, dopo aver battuto Antonia Lottner (6-4 6-2) e Aljaksandra Sasnovi\u010d, testa di serie n\u00ba 6, (3-6 6-4 6-4), perde contro Vikt\u00f3ria Ku\u017emov\u00e1 per 4-6 2-6. Negli Stati Uniti partecipa agli Indian Wells, dove, contro ogni prognostico, supera Tatjana Maria (6-3 6-1), Barbora Str\u00fdcov\u00e1 (7-5 6-4), Je\u013cena Ostapenko (6-3 6-3) e Mark\u00e9ta Vondrou\u0161ov\u00e1 (6-3 7-6(4)); nei quarti di finali perde contro la testa di serie n\u00ba 1, Simona Halep, per 4-6 7-6(5) 3-6. Questo risultato le permette di spingersi fino alla posizione n\u00ba 40, migliorando il suo best ranking raggiunto quasi sei anni prima.\nA Miami si impone su Lauren Davis per 6-1 7-5 e su Kristina Mladenovic per 3-6 6-4 6-2, prima di cedere contro Ashleigh Barty, che la liquida con il punteggio di 6-4 6-3. Nel torneo di Rabat viene rimontata all'esordio da Kirsten Flipkens (6-3 2-6 4-6); mentre a Madrid supera agevolmente Svetlana Kuznecova in due sets, per poi venire sconfitta da Caroline Garcia. A Roma non fa meglio dove, dopo aver lasciato tre games a Lesja Curenko, viene sconfitta da Elina Svitolina con il medesimo risultato. Nel secondo Slam stagionale si impone su Wang Yafan per 6-2 6-3, ma viene eliminata successivamente da Wang Qiang con un secco 1-6 1-6.\nNel torneo di Birmingham sconfigge Coco Vandeweghe per 6-3 6-2, per poi venire rimontata da Mihaela Buz\u0103rnescu. A Wimbledon non va oltre il primo turno, eliminata da Ekaterina Makarova.\nRaggiunge la finale a Bucarest estromettendo: Rebecca \u0160ramkov\u00e1 per 6-2 6-4, Claire Liu per 6-2 6-7 6-4, Laura Siegemund per 7-5 4-6 6-4 e si rif\u00e0 su Mihaela Buz\u0103rnescu per 6-4 6-4. In finale viene sconfitta da Anastasija Sevastova, che si impone per 7-6 6-2. Supera le qualificazioni a Cincinnati ed elimina in rimonta Dar'ja Kasatkina per 4-6 6-4 6-3 nel primo turno, prima di cedere ad Amanda Anisimova. Si ritira nelle qualificazioni del torneo del Connecticut, mentre agli US Open viene sconfitta da Lucie \u0160af\u00e1\u0159ov\u00e1 all'esordio con un doppio 6-4.\nDisputa il Challenger di Chigaco aggiudicandoselo, trattasi del primo titolo WTA 125s in carriera. Riesce nell'impresa superando nell'ultimo atto Mona Barthel per 6-4 6-1. Si presenta al torneo del Quebec dove si impone, lasciando solamente games, su Naomi Broady e su Vol'ha Havarcova; successivamente, viene sconfitta da Jessica Pegula per 6-3 7-5. Nel torneo di Pechino viene eliminata da Caroline Wozniacki nel secondo turno per 7-5 6-3. Si presenta a Tianjin eliminando in tre sets Duan Yingying e Liu Fangzhou, prima di ritirarsi contro Caroline Garcia sotto di 2-6 0-1.\nFinisce la stagione alla posizione numero trentadue in singolare, mentre in doppio alla n\u00ba 263.\n2019: quarti di finale al Roland Garros, primo titolo WTA e Top 15.\nInizia la nuova stagione malamente, venendo sconfitta ad Auckland da Sofia Kenin per 5-7 6-2 2-6 all'esordio. Agli Australian Open si impone senza grosse difficolt\u00e0 su Heather Watson (6-1 6-2) e su Mark\u00e9ta Vondrou\u0161ov\u00e1 (6-4 7-5), per poi cedere contro Sloane Stephens (6(6)-7 6(5)-7). Disputa il torneo di Dubai, ma viene estromessa all'esordio da Kate\u0159ina Siniakov\u00e1 per 4-6 3-6. Agli Indian Wells non riesce a ripetere i quarti di finale, venendo fermata nel primo turno da Magda Linette, che si impone per 6-3 4-6 7-6(5). A Miami supera Zhang Shuai per 6-2 6-1, per poi venire sconfitta da Karol\u00edna Pl\u00ed\u0161kov\u00e1 in due sets. Raggiunge la finale sulla terra verde di Charleston, imponendosi su Amanda Anisimova per 6-4 2-6 6-1, Mandy Minella per 6-3 6-3, Jessica Pegula per 2-6 6-3 6-2 e su Belinda Bencic per 6-3 6-4. Successivamente, viene sconfitta da Caroline Wozniacki per 3-6 4-6. \nSi aggiudica per la prima volta in carriera un torneo WTA il 28 aprile a Istanbul, dove si impone nell'ultimo atto su Mark\u00e9ta Vondrou\u0161ov\u00e1 per 1-6 6-4 6-1. Nella corsa al titolo elimina: Tamara Zidan\u0161ek per 3-6 6-1 6-3, Ana Bogdan per 4-6 7-5 6-3, Kristina Mladenovic per 7-6(4) 4-6 7-6(2) e Margarita Gasparjan, la quale si ritira sul punteggio di 6-1 per la croata. \nSi spinge fino ai quarti di finale nel Masters di Madrid eliminando Garbi\u00f1e Muguruza per 7-5 7-6(2) ed usufruendo dei ritiri di Angelique Kerber, che non scende nemmeno in campo, e della connazionale Donna Veki\u0107, che si ritira nel set decisivo. In seguito, viene fermata da Sloane Stephens per 4-6 3-6. Si presenta al Roland Garros, dove raggiunge gli ottavi di finale a due anni di distanza dall'ultima volta. Qui, sconfigge: Ons Jabeur per 6-1 6-2, Kristina Mladenovic per 6-2 6-1 e Karol\u00edna Pl\u00ed\u0161kov\u00e1, numero due del mondo, per 6-3 6-3. Successivamente, elimina anche in rimonta Kaia Kanepi, con il punteggio di 5-7 6-2 6-4, accedendo per la prima volta in carriera ad un quarto di finale Slam. In seguito, viene sconfitta dalla giovane Mark\u00e9ta Vondrou\u0161ov\u00e1, che ha la meglio per 7-61 7-5. \nInizia la stagione sull'erba a Birmingham, dove si spinge fino alla semifinale. Qui si impone Ekaterina Aleksandrova per 6-3 7-5, Margarita Gasparjan per 6-3 7-64 e Je\u013cena Ostapenko per 64-7 7-5 6-1, prima di cedere alla tedesca Julia G\u00f6rges (4-6 3-6). A Wimbledon raggiunge per la seconda volta gli ottavi di finale dopo due anni di distanza, dove viene sconfitta dalla futura semifinalista Elina Svitolina, la quale si impone con 6-4 6-2. Precedentemente, aveva sconfitto Jennifer Brady per 3-6 6-3 6-4, Anastasija Potapova con il medesimo risultato e Danielle Collins per 6-4 3-6 6-4. Grazie ai risultati conseguiti, entra per la prima volta nella Top 20, precisamente al ventesimo posto della classifica.\nRiprende la stagione sul cemento rimediando una sconfitta all'esordio a Toronto contro Francesca Di Lorenzo (4-6 5-7). In seguito, si presenta a Cincinnati, ma senza ottenere vittorie, in quanto cede malamente alla numero nove del ranking, Aryna Sabalenka, al primo turno. Si rif\u00e0 agli US Open, dove raggiunge il terzo ottavo di finale Slam in stagione. Qui riesce ad avere la meglio su Tamara Zidan\u0161ek per 6-4 4-6 6-1, Ana Bogdan per 6-2 6-4 e su Anastasija Sevastova, semifinalista della scorsa edizione, per 6-4 6-3; viene sconfitta dalla futura finalista, Serena Williams, che si impone in due comodi sets. \nInizia lo swing asiatico disputando la finale a Zhengzhou, nuovo torneo della categoria Premier. Nella corsa al titolo, si sbarazza di Jasmine Paolini per 7-5 6-1, Fiona Ferro per 3-6 6-1 6-2, Aryna Sabalenka per 7-5 5-7 6-4 e di Kristina Mladenovic, che precedentemente si era imposta sulla numero tre del mondo Elina Svitolina, per 6-0 6-3. Tuttavia, la finale \u00e8 a senso unico per la prima favorita del torneo Karol\u00edna Pl\u00ed\u0161kov\u00e1 (3-6 2-6). In seguito, dopo aver annullato la partecipazione a Tokyo, si presenta a Wuhan una settimana pi\u00f9 tardi. Qui, raggiunge i quarti di finale grazie alle vittorie su: Kristina Mladenovic con un doppio 6-2, Rebecca Peterson per 6-0 3-6 6-1 e Veronika Kudermetova per 6-3 6-1; successivamente, cede alla favorita numero uno, Ashleigh Barty, che si impone con il punteggio di 7-66 3-6 6-3. Nonostante l'amara sconfitta, essendosi trovata in vantaggio in pi\u00f9 occasioni, migliora il suo \"best ranking\", issandosi alla 17\u00aa posizione della classifica. Nonostante l'uscita di scena al primo turno a Pechino, per mano di Elise Mertens, sale alla 15\u00aa posizione, diventando la seconda tennista croata di tutti i tempi (in termini di \"ranking\"), meglio di lei solo Iva Majoli.\nGrazie all'ottima stagione disputata, prende parte al Master B, l'Elite Trophy Zhuhai. Inserita nel girone insieme a Madison Keys e Zheng Saisai, manca l'appuntamento con la semifinale concedendo un game in pi\u00f9 rispetto all'eventuale prima classificata Zheng. Conclude il 2019 con un bilancio di 35 vittorie e 17 sconfitte (67%), il migliore in carriera.\n2020.\nPetra inizia l'anno ad Auckland, dove \u00e8 2\u00b0 testa di serie; al primo turno elimina Usue Maitane Arconada per 5-7 6-4 6-4 ma, nel round successivo, si arrende ad Aliz\u00e9 Cornet in tre set. Agli Australian Open, la croata estromette Christina McHale con un netto 6-3 6-0 ma, al secondo turno, cede a Julia Goerges per 7-5 al terzo set.\nLa Marti\u0107 gioca il torneo di Hua Hin, dove \u00e8 testa di serie n\u00b02: sorprendentemente, perde all'esordio dalla cinese Xiyu Wang, con il punteggio di 3-6 4-6.\nA Dubai riesce a trovare il primo risultato significativo della stagione: batte Hsieh (6-4 6-3) e Str\u00fdcov\u00e1 (doppio 6-3), accedendo ai quarti. Qui sconfigge Anett Kontaveit con lo score di 7-6(4) 6-1, riuscendo a raggiungere la semifinale. Nel penultimo atto, la croata si arrende a Elena Rybakina, per 6(5)-7 6(2)-7. Delude invece a Doha, dove perde da Barbora Str\u00fdcov\u00e1 in tre set.\nDa marzo ad agosto, il mondo del tennis \u00e8 costretto a bloccarsi a causa della pandemia di COVID-19 che colpisce tutto il pianeta. Vengono annullati tutti i tornei previsti (compreso Wimbledon) e vengono rinviati i giochi olimpici di Tokyo al 2021.\nPetra torna a giocare in agosto a Palermo, dove \u00e8 prima testa di serie: al primo turno lascia 3 giochi ad Alison Van Uytvanck mentre, al secondo, lotta ma vince contro la qualificata Samsonova (5-7 6-4 6-2). Ai quarti si impone in due tie-break sulla bielorussa Sasnovich, accedendo alla seconda semifinale dell'anno. Nella circostanza, viene superata da Anett Kontaveit, con lo score di 2-6 4-6. A Praga delude le aspettative, uscendo di scena al secondo turno per mano di Krist\u00fdna Pl\u00ed\u0161kov\u00e1. \nSul cemento americano decide di prendere parte soltanto allo US Open: la croata vacilla nel primo turno contro Martincov\u00e1 ma vince in rimonta per 5-7 6-2 6-4. Al secondo turno estromette Kateryna Bondarenko con lo score di 6-3 6-4 e, al terzo, batte la russa Gracheva, giustiziera di Kiki Mladenovic nell'incredibile partita di secondo turno. Agli ottavi, emula il risultato del 2019 non riuscendo a qualificarsi ai quarti: in questo caso, si arrende a Julija Putintseva in tre set.\nSulla straordinaria stagione su terra giocata a settembre, Petra non raccoglie grossi risultati: a Roma, dopo il bye iniziale, soccombe nuovamente a Putintseva (sempre in tre set) mentre a Parigi si spinge fino al terzo turno, dove viene fermata da Laura Siegemund (7-6(5) 3-6 0-6).\nTermina la stagione a Ostrava, dove cede di schianto a Ostapenko all'esordio, per 3-6 1-6.\nChiude l'anno al n\u00b018 del mondo, con un bilancio di 14 vittorie e 11 sconfitte.\n2021: semifinale a Roma.\nLa croata inizia la stagione allo Yarra Valley Classic, dove \u00e8 testa di serie n\u00b07: dopo il bye al primo turno, si impone in rimonta su Vera Lapko (4-6 6-3 6-2) prima di cedere a Shelby Rogers (6(1)-7 3-6). Agli Australian Open, perde all'esordio dalla qualificata Olga Danilovic (5-7 6-3 4-6). Al Phillip Island Trophy, arriva fino ai quarti di finale, dove si arrende a Kasatkina in due set.\nIl 14 aprile raggiunge un accordo con l'ex tennista e campionessa italiana Francesca Schiavone, che diventa quindi la sua nuova allenatrice per la stagione e la accompagner\u00e0 nei tornei di Madrid, Roma e Open di Francia. \nIl primo torneo a Madrid non inizia bene, in quanto la croata esce al primo turno per mano di Bernarda Pera (3-6 2-6), mentre a Roma la tennista raggiunge la semifinale, eliminando, in ordine: Shelby Rogers (5-7 6-3 6-4), Kristina Mladenovic (7-5 6-3), Nadia Podoroska (3-6 6-1 6-2) e Jessica Pegula (7-5 6-4). In semifinale affronta la campionessa dell\u2019edizione 2019 Karolina Pliskova, perdendo per 1-6 6-3 2-6. "}
{"id": "2802461", "revid": "115233", "url": "https://it.wikipedia.org/wiki?curid=2802461", "title": "Salimanzia", "text": ""}
{"id": "2802465", "revid": "729019", "url": "https://it.wikipedia.org/wiki?curid=2802465", "title": "Sindrome di De Toni-Fanconi-Debr\u00e9", "text": "La sindrome di Fanconi, altrimenti chiamata sindrome di De Toni-Fanconi-Debr\u00e9, dai nomi dei medici suoi scopritori, \u00e8 una patologia renale metabolica.\nEpidemiologia.\nLa maggiore incidenza si riscontra durante il periodo della crescita.\nFisiopatologia.\nLa patologia si presenta con un alterato trasporto di sostanze quali aminoacidi, monosaccaridi, sodio, potassio, fosforo, calcio, bicarbonato, acido urico, proteine, attraverso il tubulo contorto prossimale del nefrone.\nIn base al difetto di riassorbimento osservato si distinguono diversi sottotipi di questa patologia.\nEziologia.\nLe cause possono essere ereditarie oppure acquisite.\nNelle forme ereditarie il paziente frequentemente soffre di altre patologie a trasmissione genetica come la cistinosi, particolarmente frequente nei bambini, la malattia di Wilson, la sindrome di Lowe (\"X-linked\"), la tirosinemia di tipo 1, la galattosemia, glicogenosi, il deficit di fruttosio-1,6-difosfatasi e la malattia di Dent (\"X-linked\").\nNelle forme acquisite la sindrome di Fanconi si pu\u00f2 presentare come risultato di neoplasie maligne, come il mieloma multiplo, o patologie benigne ma con aumentato rischio evolutivo, come la MGUS.\nAnche l'intossicazione da farmaci (es. tetracicline, o antiretrovirali nella terapia per l'HIV) o da metalli pesanti o carenza di vitamina D possono causare questa sindrome, cos\u00ec come alcuni disturbi autoimmuni.\nSintomi.\nLa patologia si pu\u00f2 presentare con il seguente corredo di reperti laboratoristici e sintomi:\nL'aumentata escrezione di questi ioni pu\u00f2 portare a crampi muscolari specie notturni, calcoli renali, a dolori ossei e aumento della fratture ossee, con rachitismo nei bambini e osteomalacia negli adulti."}
{"id": "2802467", "revid": "30677", "url": "https://it.wikipedia.org/wiki?curid=2802467", "title": "Smeaton's Tower", "text": ""}
{"id": "2802469", "revid": "125613709", "url": "https://it.wikipedia.org/wiki?curid=2802469", "title": "Celso Ortiz", "text": "Nazionale.\nViene convocato per la Copa Am\u00e9rica Centenario del 2016."}
{"id": "2802470", "revid": "30000562", "url": "https://it.wikipedia.org/wiki?curid=2802470", "title": "VIII Secolo", "text": ""}
{"id": "2802517", "revid": "226458", "url": "https://it.wikipedia.org/wiki?curid=2802517", "title": "International Formula 3000 1994", "text": "La stagione 1994 dell'International Formula 3000 fu disputata su 8 gare. Vi presero parte 15 differenti team, 33 differenti piloti, 2 differenti telaisti e due differenti motoristi.\nRisultati e classifiche.\nRisultati completi.\nR16=ritirato ma classificato R=ritirato NS=non parte NQ=non qualificato (21)=posizione in griglia 9P=posizione in griglia ma parte dalla pit lane"}
{"id": "2802519", "revid": "1543377", "url": "https://it.wikipedia.org/wiki?curid=2802519", "title": "Stemma di Oslo", "text": "Lo stemma di Oslo (Norvegia) \u00e8 in realt\u00e0 la versione moderna di un antico sigillo medievale della citt\u00e0, risalente al 1300 circa. Il disegno del sigillo si basa sulla leggenda di San Halvard, il santo patrono di Oslo, e rappresenta il santo vestito con una tunica rossa, cappa e elmo seduto sopra un trono di leoni e nelle mani i suoi attributi: una ruota di mulino e delle frecce. Ai suoi piedi, accostata, una donna nuda. Sullo sfondo, un cielo azzurro con quattro stelle dorate.\nSul bordo del sigillo, un'iscrizione in latino che recita: OSLO UNANIMITER ET CONSTANTER (Oslo, Unanime e Costante). Al disopra una corona muraria di cinque torri.\nStoria.\nIl simbolo \u00e8 il pi\u00f9 antico della Norvegia, risalendo al 1300 circa. Questo primo sigillo assomigliava, \"grosso modo\", all'attuale. Anche dopo l'introduzione della riforma protestante sul suolo norvegese si continu\u00f2 ad utilizzare il sigillo di San Halvard, per\u00f2 con delle modifiche. Trattandosi di una venerazione cattolica quella di San Halvard perse nel tempo d'importanza e nei sigilli posteriori alla riforma al posto del santo si rappresent\u00f2 una figura femminile. La figura di San Halvard con la donna venne recuperata alla fine del XIX secolo e contemporaneamente venne inserita la corona muraria, inesistente precedentemente. \nLo stemma attuale \u00e8 una versione del 1924, disegnata da B\u00f8rre Ulrichsen e colorata da Carsten Lien.\nBibliografia.\n\"La presente voce \u00e8 tratta dalla pagina ufficiale del comune di Oslo, dove vengono riportati, tra le altre, le seguenti opere:\""}
{"id": "2802520", "revid": "1305772", "url": "https://it.wikipedia.org/wiki?curid=2802520", "title": "Malamoren\u00f2", "text": "Malamoren\u00f2 si pu\u00f2 riferire a:"}
{"id": "2802523", "revid": "436907", "url": "https://it.wikipedia.org/wiki?curid=2802523", "title": "Malamoren\u00f2 (singolo)", "text": "Malamoren\u00f2 \u00e8 un singolo della cantante italiana Arisa, pubblicato il 17 febbraio 2010 come primo estratto dall'album omonimo.\nDescrizione.\nInteramente composto dal musicista Giuseppe Anastasi e caratterizzato da sonorit\u00e0 r\u00e9tro, il testo narra di un mondo ambientato nel marzo del 2087 caratterizzato da un ambiente triste e ostile. L'autore, all'intero dello stesso, lancia un messaggio di speranza affermando che con l'amore, e solo con l'amore, \u00e8 possibile superare gli ostacoli, affermato inoltre di voler esprimere la necessit\u00e0 di mettere da parte l'individualismo e non essere necessariamente l'uno contro l'altro.\nPromozione.\nIl singolo \u00e8 stato presentato per la prima volta dalla cantante durante la sua partecipazione al Festival di Sanremo 2010. Durante la manifestazione, le esibizioni di Arisa sono state supportate dal gruppo vocale Sorelle Marinetti, trio di drag queen che ha curato i cori della canzone. A dirigere l'orchestra \u00e8 stato Bruno Santori, mentre nella serata del 19 febbraio riservata ai duetti dei partecipanti con altri artisti, Arisa si \u00e8 esibita con la partecipazione del chitarrista jazz Lino Patruno (ex componente de I Gufi) con la sua orchestra.\nParodie.\nA pochi giorni dal termine di Sanremo, il brano di Arisa \u00e8 stata oggetto di una cover parodistica interpretata dai Gem Boy (\"Manonmuoreno\"), nel quale vengono contestati i contenuti delle canzoni presentate da Povia durante le partecipazioni al Festival di Sanremo."}
{"id": "2802526", "revid": "599013", "url": "https://it.wikipedia.org/wiki?curid=2802526", "title": "Rsy", "text": ""}
{"id": "2802528", "revid": "767487", "url": "https://it.wikipedia.org/wiki?curid=2802528", "title": "Technicolor Dreams", "text": "Technicolor Dreams \u00e8 il terzo album degli A Toys Orchestra, pubblicato nel 2007 dalla Urtovox Records.\nIl disco.\nIl disco, pubblicato a tre anni di distanza dal precedente \"Cuckoo Boohoo\", \u00e8 stato prodotto da Dustin O'Halloran (Devics). Rispetto ai precedenti dischi, caratterizzati dal cosiddetto suono lo-fi, si caratterizza di un pop-rock d'ispirazione internazionale, con uno sguardo anche alle colonne sonore italiane degli anni '70.\nIl brano \"Panic Attack #3\" \u00e8 una autocitazione che rimanda al disco precedente, in cui sono presenti \"Panic Attack #1\" e \"#2\". Tre brani del disco, in particolare \"Cornice Dance\", \"Amnesy International\" e \"Technicolor dream\" fanno parte della colonna sonora del film \"The Beautiful Ordinary\" di Jess Manafort, uscito nelle sale statunitensi nella primavera del 2007."}
{"id": "2802543", "revid": "436907", "url": "https://it.wikipedia.org/wiki?curid=2802543", "title": "Malamoren\u00f2 (album)", "text": "Malamoren\u00f2 \u00e8 il secondo album in studio della cantante italiana Arisa, pubblicato il 19 febbraio 2010 dalla Warner Music Italy.\nIl disco contiene \"La gioia di un attimo\", la prima canzone scritta interamente da Arisa e solo su iTunes \u00e8 disponibile un undicesimo brano intitolato \"Aria\".\nDescrizione.\nL'album \u00e8 stato pubblicato contemporaneamente alla partecipazione della cantante al \"Festival di Sanremo 2010\" con la canzone che ha dato il titolo al disco, \"Malamoren\u00f2\". Per la promozione del disco \u00e8 stato poi diffuso in radio un secondo singolo, \"Pace\".\n\u00c8 stato prodotto da Maurizio Filardo e Giuseppe Mangiaracina.\nTesti e contenuti.\nPer la prima volta la cantante ha collaborato alla scrittura dei testi, venendo accreditata per diverse tracce, nonostante la quasi totalit\u00e0 dei brani siano stati scritti anche o solamente da Giuseppe Anastasi. In particolare ha scritto interamente la settima traccia, \"La gioia di un attimo\", che parla dei pensieri di una ragazza a cui scocca un colpo di fulmine per un uomo incontrato su un autobus.\nLe altre canzoni spaziano tra diversi argomenti: si passa da temi legati alla vita di coppia come la convivenza (in \"L'inventario di un amore\"), l'innamoramento (\"La gioia di un attimo\") e l'amore (\"Se non ci fossi tu\", \"Oggi\" e \"Tornerai\") ad altri pi\u00f9 inconsueti come la televisione (\"Sai che c'\u00e8\"), gli stati d'animo (\"Pace\") e il gruppo sociale che si crea in un condominio (\"Il condominio\"). L'album termina con \"Scivola veloce\", il brano pi\u00f9 lungo del disco che termina con una lunga parte strumentale e che tratta il tema dell'attaccamento alla vita.\nLa stessa traccia che ha dato il titolo all'album ed \u00e8 stata estratta come singolo parla dell'amore come espediente per superare le avversit\u00e0 del mondo. Il brano \"Oggi\", di cui il suo autore e fidanzato Giuseppe Anastasi aveva scritto l'inciso mentre la cantante ha invece ha completato il testo, invoca \"le forze della natura e tutto ci\u00f2 che ho a portata di mano per conquistare il mio uomo perch\u00e9 voglio vivere la mia vita con lui\"."}
{"id": "2802547", "revid": "124756009", "url": "https://it.wikipedia.org/wiki?curid=2802547", "title": "Dejan Lovren", "text": "Biografia.\nNato da genitori croati a Zenica, ora citt\u00e0 della Bosnia ed Erzegovina, nel 1992 fugg\u00ec con la famiglia in Germania, a Monaco di Baviera. Lovren trascorse 7 anni in Germania, apprendendo la lingua e frequentando le scuole. La famiglia fu per\u00f2 costretta da problemi burocratici a tornare a Karlovac, in Croazia. Lovren ebbe inizialmente parecchie difficolt\u00e0, non avendo una particolare familiarit\u00e0 con la lingua croata.\n\u00c8 il fratello maggiore di Davor Lovren, anch'egli calciatore.\nCaratteristiche tecniche.\nDifensore centrale, dotato di un ottimo colpo di testa, molto abile negli inserimenti su palla inattiva. Ha un'ottima personalit\u00e0, ma pecca nel dinamismo.\nNel 2010 \u00e8 stato inserito nella lista dei migliori calciatori nati dopo il 1989 stilata da Don Bal\u00f3n.\nCarriera.\nClub.\nL'esordio con la Dinamo Zagabria e la parentesi Inter Zapresic.\nCresciuto nelle giovanili della Dinamo Zagabria trova la prima presenza con la prima squadra nel 2006. L'anno dopo viene ufficializzato il suo trasferimento in prestito ai croati dell'Inter Zapresic dove giocher\u00e0 per due anni. Il primo anno contribuisce alla promozione nel massimo campionato croato della sua squadra e l'anno successivo esplode definitivamente attirando su di lui gli occhi dei maggiori club europei. Il 22 febbraio 2008 regala il suo primo assist in carriera nella partita pareggiata 1-1 sul campo dell'NK Zagabria e all'ultima giornata di campionato trova il primo gol nella sconfitta casalinga per 2-1 contro il NK Osijek.\nAlla fine della stagione torna alla Dinamo Zagabria diventando uno dei giocatori titolari della squadra. Il 6 agosto 2008 esordisce nella massima competizione europea, la Champions League, nella gara di ritorno valida per il 2\u00ba turno giocata e vinta 3-2 in casa contro il NK Domzale. Il 2 ottobre 2008 trova il suo primo gol europeo nella partita di Coppa UEFA giocata e pareggiata in casa dello Sparta Praga per 3-3, valevole per i preliminari della competizione. Il suo gol \u00e8 decisivo per il passaggio alla fase a gironi della sua squadra. Il 5 dello stesso mese trova il primo gol in campionato con la maglia dei croati nella partita vinta 1-0 in casa contro il NK Osijek.\nLa nuova stagione si apre subito con un gol, il 21 luglio 2009, nella partita degli spareggi di Champions League, il primo per lui nella competizione, giocata e vinta 3-0 in casa contro il Pyunik Erewan. Tuttavia la sua squadra non riesce a qualificarsi per i play-off e viene declassata in Europa League dove riesce a raggiungere la fase a gironi. Dopo aver disputato un ottimo campionato a gennaio si trasferisce ai francesi del Lione.\nLione.\nIl 13 gennaio 2010 si trasferisce nel club francese, per circa 8 milioni di euro. La prima presenza con la nuova maglia la trova il 31 gennaio successivo, nella partita vinta in casa 2-1 contro il PSG, dove regala anche un assist, mentre il 24 e il 27 gennaio esordisce rispettivamente in Coupe de France e in Coupe de la Ligue nelle sconfitte contro Monaco (2-1) e Lorient (1-0). Nonostante la sua squadra arrivi fino alle semifinali di Champions League, lui non pu\u00f2 giocare per via delle sue presenze con la Dinamo Zagabria nella fase preliminare.\nNella stagione successiva diventa uno dei titolarissimi della squadra facendo parte quasi sempre dell'undici iniziale. Il 2 novembre 2010 trova il primo gol con la maglia dei francesi nella partita della fase a gironi di Champions League persa 4-3 in casa del Benfica. Conclude la sua seconda stagione in Francia con 37 presenze e 1 gol in totale.\nNella stagione seguente arriva il primo gol in Ligue 1 con la maglia del Lione nella gara vinta 2-1 in casa contro il Sochaux il 24 marzo 2012. \u00c8 anche protagonista nella fase a gironi della Champions League della larga vittoria contro la sua ex squadra, la Dinamo Zagabria, per 7-1 in Croazia. Il 28 aprile 2012 vince il primo trofeo con la maglia francese trionfando in finale di Coupe de France dopo aver battuto per 1-0 il Quevilly. Arriva in finale anche in Coupe de la Ligue ma la sua squadra viene battuta dal Marsiglia per 1-0 ai tempi supplementari, dopo che quelli regolamentari si conclusero sullo 0-0.\nInizia la nuova stagione con la vittoria della Supercoppa di Francia ai rigori contro il Montpellier, campione di Francia, dopo che i tempi regolamentari e supplementari si conclusero sul punteggio di 2-2. Conclude la sua ultima stagione in Francia con 24 presenze e 1 gol.\nIn totale con la maglia del Lione ha collezionato 102 presenze e 3 gol vincendo due trofei.\nSouthampton.\nIl 14 giugno 2013 viene acquistato dagli inglesi del Southampton per 10 milioni di euro. La sua prima presenza nel campionato inglese la trova alla prima giornata nella vittoria per 1-0 sul campo del West Bromwich Albion. Il 21 settembre 2013 trova il primo gol con la maglia inglese nella vittoria per 1-0 sul campo del Liverpool, risultando decisivo per le sorti della gara. Le sue ottime prestazioni uno dei migliori in squadra e uno dei migliori difensori presenti nel campionato inglese. Conclude la sua prima e unica stagione con il Southampton con 31 presenze e 2 gol, il secondo segnato nel pareggio per 2-2 contro il Sunderland.\nLiverpool.\nIl 27 luglio 2014 viene acquistato dal Liverpool, insieme ai suoi compagni di squadra Adam Lallana e Rickie Lambert, per 25,3 milioni di euro. Trova la prima presenza con la nuova maglia alla prima giornata di campionato nella vittoria per 2-1 proprio contro la sua ex squadra, il Southampton. Il 28 ottobre 2014 trova il primo gol con la maglia del Liverpool e la prima presenza nella competizione nella vittoria per 2-1 in coppa di lega (Capital One Cup) contro i gallesi dello Swansea City. Il 14 febbraio 2015 invece arriva la prima presenza in FACup nella vittoria per 2-1 sul campo del Crystal Palace valida per gli ottavi di finale.\nLa sua seconda stagione con la maglia dei \"Reds\" vede il cambio in panchina dell'allenatore del club: Brednan Rodgers lascia il posto al tedesco Jurgen Klopp. Nonostante questo cambio \u00e8 ancora al centro del progetto e viene inserito pi\u00f9 volte nell'undici titolare. Il 14 aprile 2016 trova il primo gol in Europa League con la maglia del Liverpool al 93' minuto nella rocambolesca vittoria per 4-3 contro il Borussia Dortmund ai quarti di finale.\nIl 14 agosto 2016 trova la prima presenza stagionale nel big match della prima giornata vinto 4-3 sul campo dell'Arsenal. Il 16 settembre trova il primo gol in Premier League con la maglia del Liverpool nel big match vinto 2-1 in casa del Chelsea a Stamford Bridge. Il 29 ottobre 2016 trova il secondo gol in stagione nella vittoria per 4-2 in casa del Crystal Palace. Il 31 gennaio in occasione del big match giocato in casa contro il Chelsea raggiunge quota 100 presenze con la maglia del Liverpool. Il 1\u00ba giugno 2019 vince la Champions League ai danni del Tottenham per 2-0. La sua stagione \u00e8 stata comunque travagliata a causa di una pubalgia che lo ha fatto scendere nelle rotazioni di Klopp a quarto difensore preferendogli (oltre a Virgil Van Dijk) Joel Matip e Joe Gomez. Il 14 agosto dello stesso anno vince la Supercoppa Europea battendo ai rigori il Chelsea, non scendendo tuttavia mai in campo vista la mancata convocazione. La sua esperienza con in Reds si conclude con 185 presenze e otto reti in tutte le competizioni, con la conquista di quattro trofei, tra cui il campionato inglese.\nZenit.\nIl 27 luglio 2020, dopo sei anni trascorsi tra le file dei Reds, si accasa allo , firmando un triennale. \nDebutta con la nuova maglia il 7 agosto 2020, partendo titolare nella vittoria contro il in supercoppa che sancisce la vittoria del suo primo trofeo russo. L'11 agosto 2020, debutta in campionato, nella vittoria per 2-0 contro il ; mentre realizza la prima rete nel campionato russo quattro giorni dopo nella vittoriosa trasferta contro il .\nNazionale.\nNazionale maggiore.\nEsordisce per la prima volta con la maglia della Croazia nella vittoria per 3-2 sul Qatar l'8 ottobre 2009. Prende parte successivamente a tutte le qualificazioni degli europei 2012, trovando il primo gol infatti proprio in una partita di qualificazione vinta con il risultato di 3-1 su Malta. Non riuscir\u00e0 per\u00f2 a partecipare ad alcuna partita dell'europeo a causa di un infortunio alla caviglia.\nViene convocato per i Mondiali del 2014 giocati in Brasile dove la sua nazionale viene eliminata dopo la fase a gironi.\nNon \u00e8 stato invece convocato per gli Europei 2016 per via delle sue relazioni non buone con il ct Ante \u010ca\u010di\u0107.\nRientra poi nel giro della selezione croata nel novembre 2016 a seguito di un chiarimento con l'allenatore.\nViene convocato per la seconda volta in occasione del Campionato mondiale di calcio 2018 (senza per\u00f2 \u010ca\u010di\u0107 esonerato nell'ottobre 2017), dove riesce con la nazionale a raggiungere la finale, persa contro la Francia per 4-2.\nStatistiche.\nPresenze e reti nei club.\n\"Statistiche aggiornate al 5 aprile 2021.\""}
{"id": "2802552", "revid": "446353", "url": "https://it.wikipedia.org/wiki?curid=2802552", "title": "Classi E e F (cacciatorpediniere)", "text": "Le classi E e F sono state una classe di 18 cacciatorpediniere prodotte per la Royal Navy britannica che prestarono servizio nella seconda guerra mondiale. Tre unit\u00e0 vennero successivamente trasferite alla Royal Canadian Navy, una alla Elliniko Polemik\u00f3 Navtik\u00f3 e una alla Marina de Guerra Dominicana. La flottiglia E venne ordinata nel 1931 e le F l'anno successivo. Le unit\u00e0 vennero varate nel 1934.\nProgetto.\nPer la prima volta dalle unit\u00e0 classe A del 1927, la versione cacciatorpediniere conduttore (\"Exmouth\" ed \"Faulknor\"), fu progettata pi\u00f9 grande per poter installare un cannone da 120mm addizionale fra i due fumaioli. L'allungamento permise di realizzare tre compartimenti stagni per le caldaie, aumentando la capacit\u00e0 di galleggiamento.\nLe unit\u00e0 conduttori non vennero attrezzate per la posa e la rimozione delle mine."}
{"id": "2802564", "revid": "767487", "url": "https://it.wikipedia.org/wiki?curid=2802564", "title": "Patrimonio ecclesiastico", "text": "Il patrimonio ecclesiastico \u00absottoposto alla potest\u00e0 dell'autorit\u00e0 della Chiesa \u00e8 distribuito tra le molte persone giuridiche pubbliche, le quali sono le proprietarie dei singoli beni. Recita, infatti, il can. 1256 che \"la propriet\u00e0 dei beni, sotto la suprema autorit\u00e0 del Romano Pontefice, appartiene alla persona giuridica che li ha legittimamente acquistati\"\u00bb.\nLa necessit\u00e0 di un patrimonio ecclesiastico \u00e8 giustificata dal fatto che \u00abLa Chiesa, per compiere nel mondo la missione ricevuta dal suo Fondatore e Signore Ges\u00f9 Cristo, ha il diritto nativo di acquistare, possedere, amministrare ed alienare i beni temporali per conseguire i fini che le sono propri (cann. 1254; 1255)\u00bb."}
{"id": "2802566", "revid": "1573940", "url": "https://it.wikipedia.org/wiki?curid=2802566", "title": "Rana luteiventris", "text": "La rana maculata (\"Rana luteiventris\" ) \u00e8 un anfibio anuro appartenente alla famiglia Ranidae, originario del Nord America."}
{"id": "2802567", "revid": "1075510", "url": "https://it.wikipedia.org/wiki?curid=2802567", "title": "John Smeaton", "text": "Ingegnere inglese, ide\u00f2 e miglior\u00f2 numerosi strumenti scientifici. Negli anni '50 del XVIII secolo studi\u00f2 i porti e le vie d'acqua olandesi, ricostru\u00ec il famoso faro di Eddystone e progett\u00f2 numerosi ponti, porti e canali. Nel 1759 pubblic\u00f2 un'opera fondamentale relativa alla forza motrice dell'acqua e del vento: \"Experimental Enquiry concerning the Natural Power of Wind and Water to Turn Mills\". Si occup\u00f2 anche di perfezionare la macchina a vapore di Thomas Newcomen.\nSmeaton fu il primo ad auto-definirsi \"ingegnere civile\", ed \u00e8 spesso considerato il \"padre dell'ingegneria civile\"."}
{"id": "2802581", "revid": "327773", "url": "https://it.wikipedia.org/wiki?curid=2802581", "title": "Picco di Vallandro", "text": "Il Picco di Vallandro (2.839 - \"D\u00fcrrenstein\" in tedesco) \u00e8 una montagna delle Dolomiti di Braies nelle Dolomiti. Si trova in provincia di Bolzano tra la val di Landro e la valle di Braies.\nCaratteristiche.\nCostituisce la massima elevazione della catena di circa 12 chilometri che, costeggiando sulla sinistra idrografica la Rienza, da Carbonin raggiunge la val Pusteria, e presenta due versanti diversissimi fra loro: morbido e prativo quello ovest, su cui corre il facile sentiero che sale dalla localit\u00e0 di \"Prato Piazza\"; impervio quello est, che precipita a grandi balze rocciose verso la val di Landro che corre 1.500 metri pi\u00f9 in basso.\nLa cima \u00e8 particolarmente famosa per il suo panorama a 360\u00b0 sulle cime dolomitiche circostanti (Croda Rossa d'Ampezzo, monte Cristallo, Cadini di Misurina, Tre Cime di Lavaredo, monte Serla, Croda del Becco) e sulle cime delle Alpi Pusteresi.\nEscursioni.\nPer raggiungere la cima, esistono principalmente due vie, dalla val di Landro, e dalla valle di Braies.\nDalla Valle di Braies.\nDalla Valle di Braies, un primo itinerario inizia dalla localit\u00e0 \"Ponticello\" (\"Br\u00fcckele\", 1501\u00a0m) e prendendo il sentiero n. 37 si arriva in localit\u00e0 \"Prato Piazza\" (\"Pl\u00e4tzwiese\", 1996\u00a0m) dopo circa un'ora e quaranta minuti. Da qui, superata la piccola chiesetta, si risale lungo il sentiero n. 40, che conduce alla cima in circa 2,5 ore (totale 4 ore e 10 minuti). Esiste per\u00f2 la possibilit\u00e0 di parcheggiare la propria vettura, o utilizzate il bus di linea per raggiungere comodamente Prato Piazza, risparmiandosi cos\u00ec la prima salita.\nDa Prato Piazza, il sentiero inizia mediante una moderata salita in un bosco rado, fino ad uscire bruscamente da questo e proseguire all'aperto su terreno misto di tratti erbosi e detritici. Man mano che il sentiero sale, questo si stringe un po' e mediante alcuni tornanti si arriva a circa 2700\u00a0m da dove si gode una prima visione del Lago di Landro. Da qui, proseguendo lungo una traccia sempre pi\u00f9 ghiaiosa, si pu\u00f2 raggiungere l'ante cima, che \u00e8 separata dalla croce di vetta da una piccola forcella. Questa si riesce facilmente a superare, mediante un breve tratto attrezzato.\nIl sentiero risulta adatto alle famiglie anche con bambini; l'unica difficolt\u00e0 che questo presenta \u00e8 un breve tratto attrezzato mediante catena, immediatamente prima della croce di vetta.\nDalla Val di Landro.\nL'escursione che parte dalla Val di Landro, inizia presso la frazione Carbonin di Dobbiaco (1451\u00a0m) e lungo il sentiero n. 37, porta in circa 2 ore al rifugio Vallandro (\"D\u00fcrrenstein-H\u00fctte\", 2031\u00a0m). Da qui ci si dirige in direzione sempre verso nord-ovest, prendendo il sentiero n. 40A, che dopo circa 20 minuti si congiunge al sentiero n. 40. Da qui, per la vetta sono due ore circa."}
{"id": "2802582", "revid": "1516566", "url": "https://it.wikipedia.org/wiki?curid=2802582", "title": "Caresana", "text": "Caresana (\"Carsan-a\" in piemontese) \u00e8 un comune italiano di abitanti della provincia di Vercelli in Piemonte. Il paese \u00e8 celebre per la tradizionale \"Corsa dei buoi\".\nOrigini del nome.\nIl nome di Caresana deriverebbe dal nome gentilizio \"Caresius\" e non, come vuole la tradizione, da \"Caricetum\" o \"Carectum\", \"luogo dove abbondano i carici\", cio\u00e8 i giunchi che qui erano molto diffusi.\nStoria.\nSimboli.\nLa pianta di carice raffigurata nell'emblema civico fa riferimento all'ipotesi che da questa abbia avuto origine il nome del paese.\nSociet\u00e0.\nEvoluzione demografica.\nIn cento anni la popolazione residente \u00e8 diminuita a meno di un terzo di quella presente nell'anno 1911.\nInfrastrutture e trasporti.\nFra il 1886 e il 1935 la localit\u00e0 era servita da una fermata della tranvia Vercelli-Casale."}
{"id": "2802585", "revid": "104458", "url": "https://it.wikipedia.org/wiki?curid=2802585", "title": "Federazione internazionale di hockey su ghiaccio", "text": ""}
{"id": "2802590", "revid": "253269", "url": "https://it.wikipedia.org/wiki?curid=2802590", "title": "Hurd Hatfield", "text": "Biografia.\nFiglio dell'avvocato William Henry Hatfield e di Adele Steele, frequent\u00f2 i corsi di musica, arte e drammaturgia presso la Columbia University. Trasferitosi in Inghilterra, studi\u00f2 arte drammatica al Checkov Drama Studio nel Devon, iniziando l'attivit\u00e0 di attore teatrale in compagnie di repertorio. Rientrato negli Stati Uniti, prosegu\u00ec la carriera in teatro fino al suo primo film, \"La stirpe del drago\" (1944), tratto da un romanzo di Pearl S. Buck, in cui vest\u00ec i panni di un contadino cinese accanto a Katherine Hepburn.\nL'anno successivo fu il protagonista de \"Il ritratto di Dorian Gray\" (1945), film che fece di lui una star. Praticamente destinato al ruolo grazie alla delicata bellezza dei suoi lineamenti, Hatfield interpret\u00f2 il personaggio di Dorian con acuta sensibilit\u00e0, ottenendo un grande successo di pubblico e di critica. Malgrado alcuni interessanti ruoli successivi in film quali \"Il diario di una cameriera\" (1946) di Jean Renoir e \"L'alibi di Satana\" (1947) di Michael Curtiz, Hatfield trov\u00f2 difficile sfuggire all'immagine esteticamente decadente creatagli dal personaggio di Dorian Gray, con cui veniva identificato dal pubblico, e prefer\u00ec l'impegno in teatro e alla televisione.\nDopo una lunga assenza dagli schermi, torn\u00f2 al cinema verso la fine degli anni cinquanta, inaugurando una serie di interpretazioni da caratterista, come quella del giornalista impiccione Moultrie nel western \"Furia selvaggia\" (1958) e del misterioso magnate Castle in \"Mickey One\" (1965), entrambi sotto la regia di Arthur Penn, di Ponzio Pilato nel kolossal religioso \"Il re dei re\" (1961), e del produttore hollywoodiano Paul Bern nel dramma biografico \"Harlow\" (1965).\nNegli ultimi decenni intensific\u00f2 il suo impegno di attore televisivo, partecipando a diverse produzioni di successo, quali \"The Invincible Mr. Disraeli\" (1963), che gli valse una candidatura agli Emmy Award, e a celebri serie come \"Selvaggio West\" (1966-1968), \"Bonanza\" (1972), \"Il tenente Kojak\" (1976), \"La signora in giallo\" (1984-1989), dove recit\u00f2 in tre diversi episodi accanto a Angela Lansbury, che era stata sua partner ne \"Il ritratto di Dorian Gray\".\nAppassionato collezionista d'arte, Hatfield mor\u00ec nel 1998, all'et\u00e0 di 81 anni, nella sua residenza irlandese di Ballinterry House, Rathcormac (County Cork), dove viveva dall'inizio degli anni settanta.\nDoppiatori italiani.\nNelle versioni in italiano dei suoi film, Hurd Hatfield \u00e8 stato doppiato da:"}
{"id": "2802596", "revid": "339392", "url": "https://it.wikipedia.org/wiki?curid=2802596", "title": "Nanogrammi", "text": ""}
{"id": "2802597", "revid": "287204", "url": "https://it.wikipedia.org/wiki?curid=2802597", "title": "Pacific Coliseum", "text": "Il Pacific Coliseum \u00e8 un'arena coperta situata a Hastings Park a Vancouver. Completata nel 1968, durante le partite di hockey su ghiaccio pu\u00f2 arrivare a contenere fino a spettatori. Attualmente ospita le partite casalinghe dei Vancouver Giants, che militano nella Western Hockey League. L'impianto ospita anche numerosi altri eventi e concerti ed \u00e8 stato scelto per ospitare le gare di pattinaggio di figura e short track dei XXI Giochi olimpici invernali.\nPrima dei Giants ha ospitato le partite dei Vancouver Canucks, dei Vancouver Blazers, e dei Vancouver Voodoo.\nStoria.\nProgettato da W.K. Noppe tra il 1966 e il 1967, con la sua semplice forma geometrica e il particolare anello formato da pannelli bianchi, la costruzione pu\u00f2 esse classificata come un esempio di formalismo. Usato inizialmente come casa dei Vancouver Canucks, militanti nella Western Hockey League, negli anni a venire ha ospitato poi la squadra NHL dei Vancouver Canucks e i Vancouver Blazers, militanti nella WHA.\nNonostante la ristrutturazione e l'ampliamento dei tardi anni settanta, perse definitivamente ogni possibile attrattiva in seguito all'inaugurazione del General Motors Place, avvenuta nel 1995.\nNel 2007 l'arena \u00e8 stata nuovamente ristrutturata e ampliata in vista dei XXI Giochi olimpici invernali."}
{"id": "2802600", "revid": "80339", "url": "https://it.wikipedia.org/wiki?curid=2802600", "title": "Grigori Abramovich Shajn", "text": ""}
{"id": "2802607", "revid": "590", "url": "https://it.wikipedia.org/wiki?curid=2802607", "title": "Sindrome di Fanconi", "text": ""}
{"id": "2802617", "revid": "287204", "url": "https://it.wikipedia.org/wiki?curid=2802617", "title": "Halvard Vebj\u00f8rnsson", "text": "Biografia e leggenda.\nPoco si conosce di Halvard prima delle circostanze della sua morte. Sarebbe nato a Lier quale figlio unico del proprietario terriero Vebj\u00f8rn di Husaby e di Tory, una cugina del re Olaf il Santo.\nNel maggio del 1043 Halvard stava attraversando in barca il fiordo di Drammen, quando una donna si rec\u00f2 verso di lui correndo. La donna era inseguita da tre uomini che, accusandola di furto, volevano ucciderla per annegamento. Halvard credette all'innocenza della donna e accett\u00f2 di prenderla a bordo della barca; ma i tre uomini, furiosi, uccisero entrambi. Halvard venne pugnalato e colpito con una freccia. Per nascondere il loro crimine gli uomini legarono il corpo del giovane a una ruota da mulino che gettarono nel fiordo.\nCulto.\nEsiste una leggenda che racconta che il suo corpo torn\u00f2 a galla anche se aveva la macina da mulino ancora intorno al collo e questo caus\u00f2 l'arresto degli assassini.\nSecondo un'altra versione, gli amici di Halvard cercarono il suo corpo e, una volta trovatolo, lo trassero dall'acqua con l'aiuto di rami secchi e gli fecero un sontuoso funerale nella sua localit\u00e0 natale. Poco dopo i rami utilizzati nel suo ritrovamento fiorirono, il che fu considerato un miracolo e le voci sulla sua santit\u00e0 si diffusero. Essendo morto per difendere una donna innocente fu giudicato dalla gente quale martire.\nIl giorno della sua morte fu registrato nel calendario runico come il 15 maggio. Questo giorno fu quindi dedicato dalla Chiesa cattolica alla sua festa.\nReliquie.\nNel 1053 i resti di Halvard furono collocati in un reliquiario con inserti di argento e posti nella chiesa di Santa Maria di Oslo. Nel 1130 fu traslato nell'appena costruita Cattedrale di San Halvard, oggigiorno in rovina, consacrata alla sua memoria e le sue reliquie furono motivo di pellegrinaggio da tutta la nazione.\nIconografia.\nGli attributi che di solito accompagnano la sua raffigurazione lo rappresentano con una ruota da mulino in una mano e delle frecce nell'altra. Nello stemma di Oslo viene rappresentato all'interno di un sigillo di fattura scandinava con due teste di leone mentre ai suoi piedi riposa una donna nuda."}
{"id": "2802619", "revid": "767487", "url": "https://it.wikipedia.org/wiki?curid=2802619", "title": "Sonnet 138", "text": "Sonnet 138 o \"When my love swears that she is made of truth\" \u00e8 il centotrentottesimo dei \"Sonnets\" di William Shakespeare.\nIl sonetto \u00e8 uno dei due (l'altro \u00e8 il \"144\") inseriti nella raccolta \"Il pellegrino appassionato\", editata nel 1599, dieci anni prima degli Shakespeare's Sonnet pubblicati da Thorpe.\nAnalisi del testo.\nIn questo sonetto l'io lirico si mostra cosciente della necessit\u00e0 della menzogna (\"lie\") all'interno del rapporto amoroso con la sua amante. Nel mentirsi l'un l'altra, nella presa di coscienza e nella accettazione di questa necessit\u00e0, sostiene che stia la natura stessa del rapporto amoroso: infatti \"in our faults by lies we flatter'd be\", \"nelle nostre colpe ci lusinghiamo con menzogne\", dice il secondo verso del distico, concludendo il messaggio del sonetto.\nEcco che anche il v. 11 (\"O! love's best habit is in seeming trust\"), tradotto da Cecchin con \"Oh, in amore \u00e8 meglio mostrare fiducia\", \u00e8 anche reso da Calimani con \"La miglior veste d'amore \u00e8 fingere fiducia\", sottolineando l'accento che il testo inglese pone sulla menzogna come fulcro del \"Sonnet 138\", ma anche di tutta la raccolta shakespeariana."}
{"id": "2802621", "revid": "767487", "url": "https://it.wikipedia.org/wiki?curid=2802621", "title": "Halvard", "text": "Origine e diffusione.\nDeriva dal nome norreno \"Hallvar\u00f0r\", composto da \"hallr\", \"roccia\", e \"var\u00f0r\", \"guardiano\", \"difensore\"; il significato complessivo \u00e8 quindi \"guardiano di roccia\".\nIl primo elemento che compone il nome si ritrova anche in Halldor, mentre il secondo \u00e8 presente anche in Sigurd e H\u00e5vard. Non \u00e8 invece in alcun modo correlato, nonostante la somiglianza, al nome Alvaro.\nOnomastico.\nL'onomastico si festeggia il 15 maggio in ricordo di sant'Halvard Vebj\u00f8rnsson, patrono di Oslo."}
{"id": "2802622", "revid": "116944", "url": "https://it.wikipedia.org/wiki?curid=2802622", "title": "San Halvard", "text": ""}
{"id": "2802623", "revid": "767487", "url": "https://it.wikipedia.org/wiki?curid=2802623", "title": "Nneka", "text": "Vita e Carriera.\nInfanzia.\n\u00c8 nata a Warri, nello Stato del Delta (Nigeria), da padre nigeriano e madre tedesca. Nella lingua degli Igbo, popolazione che vive nella zona orientale della Nigeria, il suo nome significa \"la Madre suprema, la Madre migliore\".\nFino all'et\u00e0 di 18 anni \u00e8 vissuta a Warri, qui ha iniziato gli studi alla scuola elementare della Delta Steel Company che poi ha proseguito presso le scuole secondarie della Nigerian National Petrolum. Nneka ha assaporato l'esperienza del canto fin dai primi anni di scuola e presso la corale della chiesa. Dopo il trasferimento ad Amburgo, in Germania, ha intrapreso la carriera di cantante continuando, contemporaneamente gli studi di antropologia. Attualmente vive tra la Nigeria e la Germania.\nCarriera.\nDal 2003, Nneka lavora in stretta collaborazione con DJ Farhot, produttore e DJ di Amburgo. Anche se era ancora una giovane cantante, ha attirato l'attenzione del pubblico nel 2004, cantando nella prima parte del concerto dell'artista reggae Sean Paul all'Hamburg Stadtpark.\nDopo aver fatto uscire il suo primo EP \"Victim Of Truth\" con l'etichetta \"Yo Mama's Recording Company\", comincia la sua prima tourn\u00e9e suonando insieme a Patrice Bart-Williams nell'aprile 2005, in Germania, Austria e Svizzera.\nFinisce di registrare il suo primo album, intitolato \"Victim Of Truth\", nell'autunno del 2005 che viene pubblicato non solo in Germania, ma anche in Inghilterra, Francia, Paesi Bassi, Nigeria e Giappone, raccogliendo critiche favorevoli da parte della stampa; il britannico Sunday Times scrive \"l'album pi\u00f9 criminalmente dimenticato dell'anno...\"\nDopo l'uscita dell'album, Nneka ha cominciato ad esibirsi in vari festival come The Summer Chiemme Reggae, in varie localit\u00e0 olandesi, e il Saint-Brieuc (Festival Rock) come pure in luoghi di culto della musica come La Maroquinerie ed il New Morning a Parigi, il Tivoli a Utrecht, il Paradiso ad Amsterdam, Cargo e l'ULU a Londra. Ha inoltre aperto i concerti di Femi Kuti, Bilal, Ben Harper, Seeed e Gnarls Barkley.\nNel febbraio 2008, esce il suo secondo album \"No Longer At Ease\". Il titolo dell'album \u00e8 quello di un libro dello scrittore Chinua Achebe. Quasi tutti i testi sono incentrati sulla politica, la sorte delle genti del Delta del Niger e la corruzione del paese di Nneka.\nIl 2 febbraio 2010 pubblica il suo primo album americano \"Concrete Jungle\" che, per\u00f2, non \u00e8 altro che un insieme di tracce contenute gi\u00e0 nei due album precedenti.\nNel 2013 ha partecipato alla 20\u00aa edizione del Rototom Sunsplash, che proprio in questa edizione ha raggiunto le 240.000 presenze diventando il festival reggae pi\u00f9 grande del mondo."}
{"id": "2802624", "revid": "1573940", "url": "https://it.wikipedia.org/wiki?curid=2802624", "title": "Nucifraga columbiana", "text": "La nocciolaia di Clark (Nucifraga columbiana ()) \u00e8 un uccello passeriforme appartenente alla famiglia dei corvidi.\nEtimologia.\nIl nome scientifico della specie, \"columbiana\", \u00e8 un riferimento all'areale, in quanto rappresenta una citazione del fiume Columbia: il loro nome comune rappresenta invece un omaggio all'esploratore statunitense William Clark.\nDescrizione.\nDimensioni.\nMisura 27-30 cm di lunghezza, per 106-161 g di peso.\nAspetto.\nSi tratta di uccelli dall'aspetto robusto, muniti di grossa testa arrotondata con becco conico forte e allungato, collo robusto e muscoloso, lunghe ali digitate, zampe forti e coda squadrata.\nIl piumaggio \u00e8 di un caratteristico color grigio cenere chiaro, quasi azzurrino, su tutto il corpo: l'area attorno alla base del becco e attorno agli occhi \u00e8 pi\u00f9 chiara e sfuma nel bianco, e dello stesso colore \u00e8 il sottocoda. La colorazione del corpo tende a scurirsi sul basso ventre e sulla parte piumata delle zampe, dove diviene di color grigio topo ed assume talvolta vaghe sfumature di color cannella.\nLe copritrici e le remiganti sono di colore nero lucido, queste ultime con le secondarie dalla met\u00e0 distale bianca, a formare una banda visibile anche quando l'animale tiene le ali chiuse: anche il codione e le penne centrali della coda sono di colore nero, mentre le penne laterali e la superficie inferiore di quest'ultima sono di colore bianco.\nI due sessi sono simili sia per quanto riguarda le dimensioni che per quanto concernente la colorazione.\nIl becco e le zampe sono di colore nero, mentre gli occhi sono di colore bruno scuro.\nBiologia.\nSi tratta di uccelli dalle abitudini di vita essenzialmente diurne e tendenzialmente solitarie (sebbene sia possibile in determinati periodi dell'anno osservarli in coppie o in gruppetti familiari), piuttosto timidi, che passano la maggior parte della giornata muovendosi agilmente fra i rami degli alberi alla ricerca di cibo, pronti ad allontanarsi in volo ed a nascondersi nel folto della vegetazione in caso di pericolo: queste nocciolaie non esitano tuttavia a scendere anche al suolo per reperire il nutrimento, in questo caso non di rado associandosi ad altri uccelli dalle abitudini di vita simili.\nLe nocciolaie di Clark sono uccelli piuttosto vocali, che emettono un \"range\" richiami che va da aspri gracchi d'allarme a pigolii di contatto: in totale, sono state descritti 13 tipi di vocalizzazioni in questa specie, divisibili in tre gruppi.\nAlimentazione.\nPur essendo piuttosto opportunista e cibandosi un po' di qualsiasi cosa capiti a tiro, la nocciolaia di Clark \u00e8 un uccello specializzato nel nutrirsi di frutta a guscio: una parte preponderante dell'alimentazione di questi uccelli \u00e8 costituita da pinoli (principalmente i grossi pinoli del pino dalla corteccia bianca, al quale la specie \u00e8 legata da un rapporto di mutualismo, e del pino bianco delle Montagne Rocciose, ma anche di specie maggiormente montane come pino coda di volpe, pino dai coni setolosi occidentale e pino argentato, mentre la popolazione messicana \u00e8 fortemente associata col pino del Potos\u00ed), ma essi si nutrono anche di altra frutta a guscio, bacche, insetti, piccoli vertebrati ed occasionalmente uova reperite depredando i nidi e carne reperita dalle carcasse. Le nocciolaie di Clark sono assidue frequentatrici delle mangiatoie presenti nei giardini, delle quali apprezzano in particolar modo i cibi molto energetici come semi di girasole, arachidi e strutto.\nIl cibo viene reperito sia direttamente dagli alberi che al suolo: la nocciolaia di Clark mostra grande perizia nel maneggiare le pigne con una o due zampe, in modo tale da tenere le scaglie divaricate e poter agilmente estrarre i pinoli con il becco sottile.\nSotto la lingua \u00e8 presente una tasca nella quale l'animale pi\u00f9 stipare fra i 50 ed i 150 semi, a seconda delle dimensioni, in maniera tale da consumarli in un secondo momento o poterli agevolmente portare lontano da occhi indiscreti per nasconderli: analogamente a molti altri corvidi, infatti, la nocciolaia di Clark \u00e8 solita conservare il cibo in \"surplus\" in buche del terreno, in ciascuna delle quali viene conservato da uno a 15 semi (di regola 3-4). Un singolo esemplare \u00e8 in grado di conservare fino a 98000 semi in stagioni di particolare abbondanza. I semi vengono rinvenuti durante i periodi di magra, con gli uccelli che mostrano un'eccellente memoria a lungo termine nel farlo, andando a reperire con grande accuratezza nascondigli approntati anche nove mesi prima, nonostante essi si trovino anche un metro sotto la neve: nonostante ci\u00f2, a causa dell'alto numero di semi interrati l'animale non \u00e8 in genere capace di consumarli tutti, sicch\u00e9 anno dopo anno alcuni di quelli lasciati a s\u00e9 stessi germogliano, perpetuando in tal modo l\"'habitat\" della specie.\nRiproduzione.\nSi tratta di uccelli monogami, con le coppie che si formano durante i mesi invernali e cominciano a nidificare all'inizio della primavera: durante il periodo riproduttivo, la nocciolaia di Clark diventa ancora pi\u00f9 timida e difficile da osservare del solito, tanto che a dispetto dell'ampio areale e del fatto che questi uccelli siano in esso relativamente comuni sono pochi i nidi finora osservati.\nIl corteggiamento \u00e8 osservabile durante tutto l'anno, ma diventa pi\u00f9 frequente durante il periodo degli amori. Il maschio segue insistentemente la compagna, evvettuando di tanto in tanto delle picchiate: del corteggiamento fanno parte anche offerte di cibo rituali e richiami pigolanti.\nIl nido, a forma di coppa, viene costruito di norma sempre nello stesso sito, in alto su una conifera e rivolto verso sud, da ambedue i sessi, utilizzando in prevalenza aghi di pino e rametti e foderando l'interno prima con corteccia e legno marcescente e poi con lanugine e piumino: al suo interno, la femmina depone 2-4 uova, covate alternatamente (caso raro fra i corvidi) da maschio e femmina per 16-18 giorni, al termine dei quali schiudono \"pulli\" ciechi e quasi nudi.\nI nidiacei vengono nutriti ed accuditi da ambedue i genitori: essi diventano in grado d'involarsi attorno al ventiduesimo giorno di vita, tuttavia tendono a seguire i genitori (continuando a chiedere loro l'imbeccata, sebbene in maniera via via pi\u00f9 sporadica man mano che crescono) ancora per alcuni mesi, prima di affrancarsene in maniera definitiva e di disperdersi.\nLa speranza di vita di questi uccelli in natura \u00e8 ancora ignota, tuttavia in cattivit\u00e0 essi raggiungono senza problemi i 17 anni di vita.\nDistribuzione e habitat.\nLa nocciolaia di Clark \u00e8 diffusa nella West Coast nordamericana, occupando un areale che attraverso la Catena delle Cascate e le Montagne Rocciose va dalla Columbia Britannica e all'Alberta sud-occidentale scende fino alla Baja California settentrionale (Sierra San Pedro M\u00e1rtir) attraverso Idaho, Montana, Wyoming, Oregon, California (nella quale manca dalla parte centrale e centro-occidentale), Utah e Colorado, estendendosi verso est fino ad Arizona e Nuovo Messico centrale: una popolazione isolata popola il Cerro Potos\u00ed, nel Nuevo Le\u00f3n.\nQuesti animali sono in genere stanziali, tuttavia non \u00e8 raro che scendano di quota (pur facendo ritorno ai dormitori in quota) durante i mesi freddi per reperire il cibo stipato durante l'estate, mentre in caso di raccolti estivi magri essi non esitano a disperdersi coprendo anche distanze considerevoli, potendo essere osservati ad est fino all'Illinois, con un singolo avvistamento in Pennsylvania.\nL\"'habitat\" di questi uccelli \u00e8 rappresentato dalle pinete montane, con presenza di radure erbose, fra i 900 ed i 3900 m di quota (con la popolazione messicana che vive in genere sopra i 3700 m)."}
{"id": "2802626", "revid": "1543377", "url": "https://it.wikipedia.org/wiki?curid=2802626", "title": "Tour of Missouri", "text": "Il Tour of Missouri (it. \"Giro del Missouri\") \u00e8 una corsa a tappe maschile di ciclismo su strada che si disputa nello stato del Missouri (Stati Uniti d'America), ogni anno, in agosto o settembre. Fa parte del calendario dell'UCI America Tour, classe 2.HC.\nStoria.\nLa prima edizione del Tour of Missouri ebbe luogo nel settembre del 2007, organizzata su iniziativa dello stato del Missouri e del suo Governatore Matt Blunt, dalla societ\u00e0 Medalist Sports, gi\u00e0 organizzatrice di Tour of California e Tour de Georgia. La corsa era composta da sei tappe, tra Kansas City e St. Louis. Erano presenti quindici squadre, tra cui due \"ProTeam\", Saunier Duval-Prodir e Discovery Channel. Proprio un membro di quest'ultima, George Hincapie, ottenne il successo finale, dopo una vittoria di tappa ottenuta regolando una dozzina di corridori arrivati a pi\u00f9 di 14 minuti di vantaggio dal gruppo. Il suo compagno Levi Leipheimer si impose nella cronometro.\nIl ritorno mediatico della prima edizione del Tour soddisfacerono gli organizzatori: fu seguito da 360 000 spettatori e gener\u00f2 un'attivit\u00e0 economica stimata a 26,2 milioni di dollari.\nNel 2008, il Tour si allung\u00f2 di una tappa. Quindici squadre erano presenti al via, di cui due \"ProTeams\", Team Columbia (tra le cui file vi era Hincapie) e Liquigas. La Columbia si aggiudic\u00f2 quattro tappe, si cui tre con Mark Cavendish. Christian Vande Velde, vincitore della cronometro, si aggiudic\u00f2 la corsa.\nAlbo d'oro.\n\"Aggiornato all'edizione 2009.\""}
{"id": "2802634", "revid": "729019", "url": "https://it.wikipedia.org/wiki?curid=2802634", "title": "Civilt\u00e0 cajamarca", "text": "La civilt\u00e0 Cajamarca si svilupp\u00f2 nella parte settentrionale del Per\u00f9, nella regione ancora oggi chiamata Cajamarca dal 200 a.C. al 1300 d.C.\nIl territorio di questa popolazione si estese dall'attuale regione di Amazonas, fino alle parti montagnose della regione de La Libertad e la parte settentrionale della regione di Ancash. Il centro di maggior influenza e sviluppo di questa civilt\u00e0 fu la valle di Cajamarca.\nNel lungo periodo di esistenza di questa civilt\u00e0 furono costruite diverse fortificazioni; questo suggerisce che questo popolo dovette affrontare diversi conflitti, causati probabilmente dalla crescita demografica.\nI Cajamarca raggiunsero notevoli risultati nell'arte della ceramica, tanto che fu esportata in diversi luoghi, anche lontani dal territorio di influenza dei Cajamarca."}
{"id": "2802637", "revid": "125879206", "url": "https://it.wikipedia.org/wiki?curid=2802637", "title": "Faro di Eddystone", "text": "Il faro di Eddystone, costruito nel 1882 si trova su uno scoglio in mare aperto, circa 25 chilometri a sud/sud-est dalla citt\u00e0 di Plymouth, sulla costa meridionale della contea del Devon, in Inghilterra. Quello attuale \u00e8 il quarto della serie di fari eretti in quel punto a partire dal 1698 per segnalare la presenza di un gruppo di scogli pericolosi per la navigazione, noti come \"Eddystone Rocks\". I primi due fari sono stati distrutti rispettivamente dalla furia di una tempesta e da un incendio, mentre il terzo, di cui \u00e8 ancora visibile il basamento, \u00e8 stato smontato e ricostruito a Plymouth come monumento, dove \u00e8 noto come Smeaton's Tower. Il faro \u00e8 gestito da Trinity House, l'autorit\u00e0 generale britannica per i fari.\nStoria.\nGi\u00e0 nel 1664 Trinity House inizi\u00f2 a studiare il progetto per erigere un faro sugli scogli di Rocce Eddystone , tristemente noti per i numerosi naufragi che vi si erano verificati. Tuttavia le difficolt\u00e0 tecniche erano notevoli, e si poterono iniziare i lavori solo trent'anni pi\u00f9 tardi, nel 1696, quando l'armatore Henry Winstanley, che proprio su quegli scogli aveva perso due navi, ottenne la concessione per la costruzione del faro in cambio dei diritti di passaggio delle navi per 5 anni.\nIl primo faro.\nLa costruzione dur\u00f2 circa due anni, durante i quali si poteva lavorare solo quando il mare era calmo. Inoltre, a complicarne ulteriormente la realizzazione, l'Inghilterra era in guerra con la Francia (guerra dei Nove Anni) e Winstanley, che dirigeva i lavori, venne sequestrato da un corsaro francese e portato come prigioniero in Francia.\nL'armatore venne poi liberato, sembra in occasione di uno scambio di prigionieri tra Francia ed Inghilterra. Rimessosi al lavoro, termin\u00f2 il faro nel 1698 e lo inaugur\u00f2 il 14 novembre. Questa prima versione consisteva in una torre composta da un basamento di pietra con una sovrastruttura in legno, per un'altezza complessiva di 24 metri. La primavera successiva il faro aveva gi\u00e0 bisogno di riparazioni, e Winstanley si mise al lavoro. Oltre alle riparazioni necessarie, rinforz\u00f2 la base con anelli metallici, port\u00f2 la lanterna a 36 metri di altezza e ricav\u00f2 una stanza da letto decorata, una veranda, un salotto ed un loggiato aperto. Nell'ottobre del 1699 il faro venne inaugurato di nuovo dopo i lavori. Il 27 novembre del 1703 Winstanley si rec\u00f2 al faro per un'ispezione di routine e si ferm\u00f2 per la notte con altre persone. Quella notte si verific\u00f2 per\u00f2 una tempesta di eccezionale violenza, che spazz\u00f2 via il faro con tutti coloro che vi si trovavano all'interno.\nIl secondo faro.\nQualche anno dopo Trinity House affid\u00f2 la costruzione del faro al commerciante di seta John Rudyerd, che ottenne in cambio i diritti sul passaggio delle navi per 99 anni. Rudyerd, ispirandosi alla carpenteria navale realizz\u00f2 una torre conica in legno alta 21 metri che fu ultimata nel 1709 e resse per ben 47 anni. La luce era generata da alcune dozzine di candele poste nella sala della lanterna. Proprio queste candele furono la causa di un incendio che divamp\u00f2 il 2 dicembre 1755 sulla sommit\u00e0 del faro, il capo guardiano con i due aiutanti tentarono di spegnere l'incendio gettando acqua con dei secchi, ma le fiamme distrussero anche il secondo faro.\nIl terzo faro.\nNel 1756 il Presidente della Royal Society britannica affid\u00f2 all'ingegnere civile inglese John Smeaton (Whitkirk, Leeds, 1724-1792) l'incarico della costruzione di un nuovo faro ad Eddystone Rock. La torre venne assemblata dapprima sulla terraferma, poi smontata e riassemblata sul posto. I lavori furono ultimati e nell'ottobre del 1759 il nuovo faro fu inaugurato. La torre di Smeaton fu il primo faro costruito con successo su uno scoglio in mare aperto, e si ricorda come una delle pi\u00f9 importanti opere ingegneristiche del XVIII secolo. Dopo 120 anni di servizio, furono notate delle crepe nello scoglio su cui poggiava il faro, e ci si rese conto che l'acqua lo stava erodendo da sotto, ponendo la torre in pericolo di crollo.\nIl faro fu smontato nel 1870 e ricostruito sulla terraferma a Plymouth, dove, restaurato, \u00e8 tuttora visitabile. Sul posto \u00e8 rimasto il basamento, circa 1/3 dell'altezza complessiva, che \u00e8 ancora visibile accanto al faro attuale\nIl quarto faro.\nSenza perdere tempo venne commissionato un nuovo faro: lo scoglio su cui erano stati eretti i primi tre non era pi\u00f9 utilizzabile, cos\u00ec l'ingegnere di \"Trinity House\" sir James Douglass, gi\u00e0 progettista dei fari di Hartland Point e di Longships, realizz\u00f2 una fondazione a cassone sommerso che poggiava direttamente sul fondale, sulla quale venne eretta una torre in granito che fu ultimata nel 1882. La nuova torre pot\u00e9 beneficiare delle recenti innovazioni tecnologiche: Douglass utilizz\u00f2 pietre pi\u00f9 grandi di quelle usate da Smeaton, con incastri a coda di rondine sia tra le pietre di una stessa fila, sia sopra e sotto con le altre file. L'ultima pietra fu simbolicamente posata dal Duca di Edimburgo Alfredo di Sassonia-Coburgo-Gotha. Quello di Eddystone fu il primo, tra i fari di Trinity House, ad essere automatizzato: fu costruita una piattaforma per l'atterraggio di elicotteri sorretta da una gabbia metallica sopra la lanterna per agevolare l'accesso, ed il 18 maggio 1982 il faro venne riattivato in modalit\u00e0 automatica.\nOttica e segnale.\nLa luce \u00e8 generata da una lampada elettrica da 70 w che genera un fascio di 199\u00a0000 candele attraverso l'ottica rotante dotata di lenti di Fresnel di 4\u00ba ordine. Il segnale \u00e8 costituito da due lampi bianchi in un periodo di 10 secondi. Il faro \u00e8 dotato di un segnale acustico da nebbia con una caratteristica di 3 suoni in un periodo di 60 secondi. L'impianto, automatizzato, \u00e8 gestito dal centro operativo di Trinity House ad Harwich, nell'Essex."}
{"id": "2802639", "revid": "647919", "url": "https://it.wikipedia.org/wiki?curid=2802639", "title": "Cajamarca (civilt\u00e0)", "text": ""}
{"id": "2802646", "revid": "834", "url": "https://it.wikipedia.org/wiki?curid=2802646", "title": "Canto per amore", "text": "Canto per amore \u00e8 un album di Sal Da Vinci, pubblicato nel 2008."}
{"id": "2802653", "revid": "1272592", "url": "https://it.wikipedia.org/wiki?curid=2802653", "title": "Meitantei no okite", "text": " \u00e8 un dorama, ovvero un drama giapponese. La storia \u00e8 originata da una raccolta di racconti di Keigo Higashino.\n\u00c8 stato prodotto e trasmesso da TV Asahi nel 2009 in 10 episodi. Il dorama \u00e8 stato trasmesso solamente in Giappone.\nLa serie parodizza diverse serie gialle, in particolare Detective Conan.\nTrama.\nDaigoro Tenkanchi, investigatore, Banzo Ogawara, ispettore di polizia, e Fuji Mana, novella investigatrice, sono i protagonisti di \"Meitantei no okite\", costantemente impegnati sulla risoluzione di diversi casi.\nTenkanchi, Banzo e Mana sanno, per\u00f2, di essere dei personaggi fittizi, e sono obbligati a seguire lo schema dell'investigatore che risolve il caso sempre e comunque."}
{"id": "2802665", "revid": "767487", "url": "https://it.wikipedia.org/wiki?curid=2802665", "title": "Stregati", "text": "Stregati \u00e8 il terzo film diretto da Francesco Nuti nel 1986 e il secondo interpretato con Ornella Muti, gi\u00e0 sua partner nel precedente \"Tutta colpa del paradiso\".\nTrama.\nLorenzo \u00e8 un \"disc-jockey\" che vive a Genova, in un \"loft\" nei pressi del porto; egli conduce un programma radiofonico notturno per l'emittente Radio Strega, tenendo compagnia, con le sue parole e le sue sentenze, a coloro che soffrono d'insonnia o lavorano di notte. La sua filosofia di vita, cos\u00ec come quella dei suoi goliardici amici (un tassista ed un pianista) e di suo padre (gestore di un cinema dove vengono trasmessi film pornografici), \u00e8 quella di combattere la monotonia, cercando sempre di divertirsi, spesso anche infrangendo le regole e qualche cuore femminile.\nOgni notte, infatti, dopo il lavoro, Lorenzo e i suoi amici girovagano per la citt\u00e0, combinando ogni genere di scherzo e vivendo occasionali avventure. In una notte piovosa, mentre \u00e8 alla guida del tass\u00ec dell'amico, Lorenzo conosce Anna, bellissima ragazza con cui finisce a letto; lei \u00e8 per\u00f2 in procinto di sposarsi e si trova nel capoluogo ligure solo per acquistare l'abito nuziale per poi ripartire per Verona, dove la attende il futuro marito.\nTuttavia, i due passano insieme quasi tutto il tempo in cui lei si trattiene e, fra di essi, si instaura un particolare rapporto, in bilico fra attrazione e repulsione, ma intenso. Cos\u00ec, per ben due volte Anna perde il treno del ritorno e solo al terzo tentativo riesce a ripartire, non prima di avere fatto nuovamente l'amore con Lorenzo. Dopo alcuni giorni per\u00f2, quando tutto sembra ormai finito, Anna ritorna e si ripresenta a Lorenzo, disposta a stare con lui e pronta a condividere il suo bizzarro e disordinato stile di vita.\nCuriosit\u00e0.\nLe riprese del film sono state effettuate interamente a Genova. Le riprese notturne all'interno del Porto mercantile, del Porto petroli (Multedo) e anche di quella che oggi \u00e8 diventata l'area dell'Expo 1992, cio\u00e8 all'interno del Porto Antico. In citt\u00e0 riprese in Piazza De Ferrari, via XX Settembre, Largo Zecca (sede del cinema a luci rosse), via San Luca; le riprese diurne a Spianata Castelletto, Carignano, Ponte Monumentale e Circonvallazione a monte. La stazione ferroviaria ripresa in molte scene del film non \u00e8 a Genova, bens\u00ec si tratta della stazione di Firenze Santa Maria Novella."}
{"id": "2802669", "revid": "834", "url": "https://it.wikipedia.org/wiki?curid=2802669", "title": "Carmel (California)", "text": ""}
{"id": "2802671", "revid": "6923", "url": "https://it.wikipedia.org/wiki?curid=2802671", "title": "Cosworth DFV", "text": ""}
{"id": "2802674", "revid": "767487", "url": "https://it.wikipedia.org/wiki?curid=2802674", "title": "Mud Flow", "text": "I Mud Flow sono stati un gruppo alternative rock di Bruxelles (Belgio) fondata dal chitarrista Vincent Liben. "}
{"id": "2802682", "revid": "22475", "url": "https://it.wikipedia.org/wiki?curid=2802682", "title": "Penthetor lucasi", "text": "Il Pipistrello della frutta dal muso corto di Lucas (Penthetor lucasi ) \u00e8 un pipistrello appartenente alla famiglia degli Pteropodidi, unica specie del genere Penthetor , diffuso nella Penisola Malese e in Indonesia.\nEtimologia.\nIl termine \"Penthetor\" deriva dal greco \u03a0\u03b5\u03bd\u03b8\u03ad\u03c4\u03c9\u03c1, letteralmente \"colui che \u00e8 in lutto\", con allusione al colore scuro della specie.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 85,6 e 115\u00a0mm, la lunghezza dell'avambraccio tra 57 e 62\u00a0mm, la lunghezza della coda tra 8 e 13\u00a0mm, la lunghezza delle orecchie tra 14 e 16,5\u00a0mm e un peso fino a 44\u00a0g.\nCaratteristiche craniche e dentarie.\nIl cranio presenta una scatola cranica allungata, il rostro del cranio accorciato ed \u00e8 privo dei fori postorbitali, presenti nelle altre specie simili. La specie si distingue dalle dimensioni dell'incisivo superiore esterno, circa la met\u00e0 di quello interno. \nSono caratterizzati dalla seguente formula dentaria:\nAspetto.\nLa pelliccia \u00e8 molto pi\u00f9 corta e schiacciata che in \"Cynopterus\". Il colore delle parti dorsali \u00e8 marrone scuro, la testa \u00e8 nerastra, mentre le parti ventrali sono grigiastre, pi\u00f9 chiare al centro. La nuca \u00e8 cosparsa di peli grigi, mentre il collo \u00e8 simile in colore al centro dell'addome. Il muso \u00e8 relativamente corto e largo, gli occhi sono grandi. Le orecchie sono larghe con la punta arrotondata e sono munite di un lobo antitragale piccolo ma distinto. Le membrane alari sono attaccate posteriormente all'estremit\u00e0 del primo metatarso, le ossa alari sono scure. La coda \u00e8 sottile e lunga circa la met\u00e0 del piede, l'uropatagio \u00e8 ridotto ad una sottile membrana lungo la parte interna degli arti inferiori. Il calcar \u00e8 di dimensioni normali. La tibia \u00e8 insolitamente lunga, circa la met\u00e0 dell'avambraccio, ed e priva di peli. \nBiologia.\nComportamento.\nSi rifugia all'interno delle grotte, formando grandi colonie superiori alle cento unit\u00e0. \u00c8 stato osservato anche nelle fessure rocciose, tra i massi lungo i fiumi e, solitariamente, negli alberi cavi.\nAlimentazione.\nSi nutre di una grande variet\u00e0 di frutti e semi degli alberi della foresta.\nRiproduzione.\nFemmine gravide sono state osservate a settembre, molto pi\u00f9 raramente a giugno. Danno alla luce un piccolo alla volta all'anno. \nDistribuzione e habitat.\nQuesta specie \u00e8 diffusa nella Penisola Malese e in Indonesia.\nVive nelle foreste disturbate ed in quelle primarie di pianura e collinari, fino a 610 metri di altitudine. Sugli Altipiani Cameron, nella Penisola Malese raggiungono anche i 1.828 metri.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, considerata il vasto Areale, la presenza in diverse aree protette, e l'adattamento a qualsiasi degrado del proprio habitat, classifica \"P. lucasi\" come specie a rischio minimo (LC)."}
{"id": "2802684", "revid": "1345932", "url": "https://it.wikipedia.org/wiki?curid=2802684", "title": "Popolo Mentawai", "text": " I Mentawai sono le trib\u00f9 autoctone dell'isola di Siberut, tra le isole Mentawai, in Indonesia, le loro tracce sono presenti sull'isola sin dal 1500 a.C.\nA causa dell'avanzare della civilt\u00e0 moderna, sono stati costretti a spostarsi nel cuore della foresta pluviale. La modernizzazione ha inoltre strappato molti membri della trib\u00f9 allo stile di vita indigeno, in favore di quello moderno.\nCultura.\nTali trib\u00f9 hanno instaurato uno stretto legame spirituale con la natura, tanto che sono animisti e accompagnano tutte le battute di caccia con dei riti propiziatori.\nTutti i membri del clan hanno uguali tatuaggi, che guadagnano di volta in volta nel corso della loro vita, come quando ad esempio uccidono per la prima volta una scimmia. I loro tatuaggi non sono infatti legati al passaggio all'et\u00e0 adulta, a differenza di altre trib\u00f9.\nGli sciamani sono particolarmente orgogliosi dei loro tatuaggi, in quanto credono che da essi scaturisca la loro forza spirituale; gli sciamani inoltre sono soliti limarsi i denti, per renderli pi\u00f9 appuntiti. Tale pratica \u00e8 oggi proibita dal governo indonesiano per le conseguenze (rapido degrado dei denti) che essa comporta.\nVivono in palafitte di legno e bamb\u00f9 con tetti di palma talmente resistenti da durare anche 20 anni.\nSi nutrono di allevamento di maiali e galline, coltivano inoltre una serie di vegetali compatibili con il suolo fangoso delle Mentawai come banana, tapioca, durian, jackfruit, rambutan, e sagol, un alimento ottenuto tramite la lavorazione della polpa di un tipo di palma con consistenza tipo pane. Cacciano inoltre selvaggina in particolari occasioni ad esempio scimmie, cinghiali, varani ed alcuni ungulati. Raccolgono inoltre larve, miele e di sostanze derivate da particolari alberi."}
{"id": "2802686", "revid": "729019", "url": "https://it.wikipedia.org/wiki?curid=2802686", "title": "Werner von Haeften", "text": "Biografia.\nPrimi anni.\nWerner von Haeften nacque a Berlino, il 9 ottobre 1908. Il padre, Hans von Haeften, fu un ufficiale della Wehrmacht e successivamente presidente dell'Archivio Nazionale, \"Reichsarchiv\", a Potsdam. Haeften si laure\u00f2 in giurisprudenza all'universit\u00e0 di Berlino e dopo la conclusione degli studi lavor\u00f2 presso una banca ad Amburgo, dove svolse l'attivit\u00e0 di consulente fino allo scoppio della seconda guerra mondiale, quando si arruol\u00f2 nell'esercito tedesco.\nAll'inizio del conflitto prest\u00f2 servizio con il grado di tenente dapprima come ufficiale della riserva e successivamente come comandante di un plotone di fanteria sul fronte orientale durante l'Operazione Barbarossa, dove nell'inverno del 1942 fu ferito gravemente e rimpatriato. Non riusc\u00ec a riprendere servizio prima del 1943, quando finito il periodo di convalescenza ricevette un incarico a Berlino allo Stato Maggiore della riserva come aiutante del colonnello Claus Schenk von Stauffenberg.\nIl complotto del 20 luglio 1944.\nIn quel periodo, il colonnello Stauffenberg stava iniziando a pianificare l'attentato contro Hitler che avrebbe dovuto, nelle intenzioni dei cospiratori, consentire l'instaurazione di un nuovo governo e portare alla pace con gli alleati. L'incarico che il colonnello ricopriva, Capo di Stato Maggiore della riserva, gli consentiva di avvicinarsi al dittatore durante le riunioni. Il 20 luglio 1944 Haeften si rec\u00f2 insieme a Stauffenberg alla Wolfsschanze, la \"tana del lupo\", ossia il quartier generale di Hitler sito a Rastenburg, dove avrebbero dovuto fare esplodere due cariche di esplosivo al plastico all'interno del bunker dove si tenevano le riunioni.\nA causa di una serie di circostanze sfortunate, quali l'innesco di una sola delle cariche e lo spostamento della riunione dal bunker (dove gli effetti dell'esplosione sarebbero stati con tutta probabilit\u00e0 letali) alla sala riunioni, (un edificio in legno) la deflagrazione non ebbe gli effetti voluti. La vista dell'esplosione fece ritenere a Stauffenberg e a Haeften che l'attentato fosse riuscito, cos\u00ec fu dato inizio all'Operazione Valchiria per la destituzione del governo nazista.\nIl F\u00fchrer riusc\u00ec a sopravvivere all'attentato grazie al grande tavolo di quercia utilizzato nella sala delle riunioni, che aveva fatto da scudo all'esplosione. Riport\u00f2 solo lievi ferite. Il colpo di stato dell'\"Operazione Valchiria\" era fallito. Il tenente Haeften, che si trovava nel Bendlerblock, sede del Ministero della guerra e utilizzato come quartier generale della cospirazione, si trovava insieme ai principali congiurati (Stauffenberg, il generale Friedrich Olbricht, il colonnello Albrecht Mertz von Quirnheim e il generale Ludwig Beck) quando fu arrestato dal maggiore Otto Ernst Remer e immediatamente condannato a morte insieme agli altri cospiratori su ordine del generale Friedrich Fromm, comandante della riserva a conoscenza dei piani dell'attentato.\nTutti i cospiratori ad eccezione di Beck, al quale fu concesso di suicidarsi, furono uccisi poco dopo la mezzanotte da un plotone di esecuzione composto da dieci uomini del reggimento Gro\u00dfdeutschland nel cortile dello stesso edificio. Quando fu il turno di Stauffenberg, un attimo prima della sua fucilazione, Haeften si frappose tra lui e il plotone, rimanendo ucciso dai proiettili destinati al colonnello.\nImmediatamente dopo l'esecuzione il corpo del tenente Haeften fu traslato nel cimitero di Sch\u00f6neberg, ma su ordine di Heinrich Himmler fu riesumato, cremato e le ceneri furono disperse. Successivamente, anche suo fratello Hans sub\u00ec la medesima sorte e fu giustiziato il 15 agosto nel carcere di Pl\u00f6tzensee."}
{"id": "2802696", "revid": "587728", "url": "https://it.wikipedia.org/wiki?curid=2802696", "title": "Bandiera dell'unificazione coreana", "text": "La bandiera dell'unificazione coreana \u00e8 la bandiera utilizzata dalla Corea del Nord e dalla Corea del Sud quando partecipano congiuntamente a un evento sportivo.\nStoria.\nLa bandiera venne sventolata la prima volta nel 1991 al quarantunesimo campionato mondiale di ping pong svoltosi a Chiba, in Giappone, e al sesto campionato mondiale di calcio giovanile tenutosi a Lisbona. \n\u00c8 stata presente durante l'apertura di quattro Giochi olimpici: Sydney 2000, Atene 2004, Torino 2006 e Pyeongchang 2018. In tali occasioni due atleti rappresentanti le due parti della penisola l'hanno portata congiuntamente."}
{"id": "2802700", "revid": "229945", "url": "https://it.wikipedia.org/wiki?curid=2802700", "title": "Interleuchina 3", "text": "L'interleuchina 3, conosciuta anche come IL3, \u00e8 una proteina codificata dal gene umano IL3.\nFunzione.\nLa IL3 \u00e8 una interleuchina, una molecola di segnale biologico (citochina) che pu\u00f2 intervenire nella risposta naturale del corpo alle malattie, come parte del sistema immunitario. Agisce legandosi ai recettori per interleuchina-3.\nLa IL3 stimola la differenziazione delle cellule staminali emopoietiche multipotenti in cellule progenitrici mieloidi (a differenza delle cellule progenitrici linfoidi, dove la differenziazione \u00e8 stimolata dalla interleuchina 7), e stimola la proliferazione di tutte le cellule della linea mieloide (globuli rossi, megacariociti, granulociti, monociti e cellule dendritiche). \u00c8 secreto in seguito all'attivazione delle cellule T per sostenere la crescita e la differenziazione delle cellule T dal midollo osseo in una risposta immunitaria. Il gene umano IL3 codifica una proteina di 152 amminoacidi.\nInduce la proliferazione e la differenziazione delle cellule staminali pluripotenti precoci.\nHa un ruolo di primaria importanza nello sviluppo dei Mastociti.\nIl gene umano dell'IL3 si trova nel cromosoma 5, a sole 9 coppie di basi di distanza dal gene GM-CSF che codifica per un fattore di crescita dei granulociti e monociti, la cui funzione \u00e8 molto simile a quella dell'IL3.\nScoperta.\nL'interleuchina 3 fu scoperta da James N. Ihle nei topi. Egli trov\u00f2 un fattore derivato dalla cellula T che induceva la sintesi di 20alpha-idrossisteroido-deidrogenasi in cellule ematopoietiche e lo defin\u00ec interleuchina-3.\nInterazioni.\nL'interleuchina 3 si lega mediante interazione proteina-proteina al suo recettore specifico, detto IL3RA (recettore alfa, a bassa affinit\u00e0).\nTerapia immunologica.\nL'IL-3 umano \u00e8 stato clonato per la prima volta nel 1986 e da allora sono in corso studi clinici . L'applicazione IL-3 post-chemioterapia favorisce la rigenerazione di granulociti e piastrine. Tuttavia, il trattamento con IL-3 nei disturbi dell'insufficienza midollare come la sindrome mielodisplastica (MDS) e l'anemia aplastica (AA) \u00e8 stato deludente. \n\u00c8 stato dimostrato che la combinazione di IL-3, GM-CSF e fattore di cellule staminali migliora le cellule staminali del sangue periferico durante la chemioterapia ad alte dosi. \nAltri studi hanno dimostrato che l'IL-3 potrebbe essere un futuro agente terapeutico prospettico nei disturbi linfoematopoietici e nei tumori solidi."}
{"id": "2802709", "revid": "1543377", "url": "https://it.wikipedia.org/wiki?curid=2802709", "title": "Criminalit\u00e0 a Los Angeles", "text": "La criminalit\u00e0 nella contea di Los Angeles \u00e8 uno dei maggiori problemi sociali che affligge la contea americana sin dagli inizi del XX secolo e uno dei mali pi\u00f9 gravi e problematici in California.\nDa diversi anni il numero di reati sta subendo un costante declino in molti distretti di Los Angeles, nel 2006 era segnalata una diminuzione dell'8%, ma alcune zone come Lancaster, South Gate, Palmdale, Gardena e Long Beach sono state invece indicate come protagoniste di una controtendenza che ha portato all'aumento dei crimini dal 2008.\nNel primo semestre del 2008 a Los Angeles si sono verificati 198 omicidi (9,6 ogni 100.000 abitanti), dato che se messo in relazione con quello del 1993, in cui il tasso di uccisioni era pari al 21,1 ogni 100.000 abitanti, mostra la forte diminuzione dei delitti a sfondo criminale nell'intera area. Questo include 15 poliziotti coinvolti in sparatorie e il primo agente della SWAT ucciso a Los Angeles, Randal Simmons.\nIl fenomeno delle bande di strada.\nTradizionalmente a Los Angeles furono presenti, sin dagli anni subito seguenti la fine del secondo dopoguerra, bande di strada e associazioni criminali, le quali per\u00f2 non divennero un problema sociale relativamente serio fino alla maturazione dei criminali losangelini in un panorama pi\u00f9 ampio.\nIl fenomeno delle bande di strada esplose tra gli anni sessanta e settanta soprattutto tra minoranze etniche rappresentate da: afroamericani, latinos ispanici e asiatici. Questo fu probabilmente dovuto alle scarse condizioni di vita che dovevano affrontare immigrati e americani misti dei ceti sociali pi\u00f9 bassi, che port\u00f2 come conseguenza l'adozione, da parte di un buon numero di essi, della violenza, prima come sfogo e dopo come casa comune per tutti quelli che si trovavano nella stessa situazione.\nUna delle principali cause che spinse gli adolescenti neri americani ad abbracciare la violenza di strada fu l'assenza di modelli da prendere in esempio, e le ideologie portate avanti da partiti ed organizzazioni afroamericani furono smantellate negli anni sessanta dalle operazioni a catena della FBI. Questo provoc\u00f2 un vuoto nei giovani pi\u00f9 fragili delle periferie, quello che ne segu\u00ec fu la nascita di due importanti, distinte e nonch\u00e9 acerrime rivali bande: i \"Bloods\" e i \"Crips\".\nL'espansione del banditismo di strada si estese ben presto dalle periferie pi\u00f9 disagiate al resto della citt\u00e0, e negli anni settanta si trasform\u00f2 in una vera piaga che port\u00f2 a faide per il controllo del territorio tra i numerosi gruppi ormai formatisi e organizzatisi a modo da banda di strada ad associazioni di ispirazione mafiosa (nascita del fenomeno delle estorsioni tra le bande pi\u00f9 anziane, primi contatti con i trafficanti di persone, armi e droga).\nUna delle regioni in cui nacquero e si svilupparono i primi embrioni di quelle che in seguito sarebbero diventate vere e proprie bande organizzate \u00e8 South Los Angeles, nota una volta come South Central. La zona \u00e8 tradizionalmente archetipo della periferia urbana degradata e violenta, ed \u00e8 storicamente la culla delle prime lotte armate tra bande. Qui nacquero le bande Bloods, Crips, Hoover Criminals, Sure\u00f1os e altre numerose pi\u00f9 o meno importanti e legate tramite alleanze a determinati gruppi.\nPrima che il fenomeno delle bande si espandesse al resto della citt\u00e0, prosciugando la sicurezza ed esportando i problemi di South Central finanche le aree urbane centrali, l'area era anche il principale luogo di scontri e agguati per le bande. Negli anni novanta la violenza diminu\u00ec, seppur di poco, per via delle brame di conquista delle bande che passarono al vaglio delle vicine periferie.\nLa storica rivalit\u00e0 tra \"Bloods\" e \"Crips\" sfoci\u00f2 in una violenta faida che si protrae ancora oggi, e che ha lasciato numerosi morti. Secondo alcuni il numero di caduti nella guerra tra le due bande supererebbe di cinque volte quello lasciato dal conflitto nell'Irlanda del Nord. Tuttavia, secondo diverse voci, la faida sarebbe tuttora in decadenza rispetto al passato, in seguito a un ipotetico trattato di pace stabilito dagli stessi Bloods e Crips, i quali avrebbero cessato di farsi la guerra e di spararsi fra di loro, in questo modo riducendo drasticamente il numero di morti (seppur commettendo altri crimini ai danni della comunit\u00e0). Anche utile il tentativo del sindaco Antonio Villaraigosa che ha provato a dare rimedio alla situazione, cercando di togliere i giovani dalla strada attraverso un migliore sistema educativo.\nRisposta dello Stato.\nPer contenere l'emergenza e reprimerla quanto pi\u00f9 possibile, il Los Angeles Police Department istitu\u00ec il \"Community Resources Against Street Hoodlums\" (noto ai pi\u00f9 come \"CRASH\"), un corpo speciale formato da agenti con l'unico incarico di sopprimere anche con la forza la criminalit\u00e0 dilagante e arginare l'ondata di violenza senza precedenti.\nA partire dal 1987 per proseguire in parte degli anni novanta, la \"CRASH\" svolse numerose operazioni anticrimine, arrestando diverse migliaia di persone nel tentativo di dare un segnale d'appoggio ai losangelini. Gli arresti coinvolsero per lo pi\u00f9 gente afroamericana e ispanica, e questo contribu\u00ec a definire l'unit\u00e0 speciale come \"razzista\".\nIl reparto speciale fu in seguito oggetto di una clamorosa vicenda giudiziaria negli anni novanta che coinvolse pi\u00f9 di 70 membri dell'unit\u00e0: dalle accuse di abuso di potere e brutalit\u00e0 poliziesca per alcuni, alla collusione, traffico di droga e inquinamento di prove a favore delle bande pi\u00f9 importanti per altri. La vicenda divenne nota come \"scandalo Rampart\", dal nome della divisione LAPD Rampart da cui partirono le prime indagini, e dimostr\u00f2 da una parte le modalit\u00e0 brutali a cui venivano sottoposti i membri delle bande di strada, e dall'altra la forte corruzione all'interno di quello che era inizialmente nato come unico mezzo per soppiantare il crimine losangelino.\nIl caso Compton.\nLa citt\u00e0 di Compton fa parte della contea di Los Angeles e si trova nella zona meridionale di essa. Con una popolazione variante poco inferiore i 100.000 abitanti, la cittadina \u00e8 comunque segnalata da diversi decenni come la pi\u00f9 pericolosa dell'intera nazione e al quarto posto a livello internazionale. La criminalit\u00e0 di Compton deriva soprattutto dalla forte presenza delle bande di strada formate da afroamericani e ispanici, le quali contribuiscono in gran parte al tasso di omicidi ed eventi delittuosi della citt\u00e0, che \u00e8 8 volte superiore alla media nazionale.\nIl genere gangsta rap port\u00f2 all'attenzione pubblica della nazione i problemi di Compton, e diversi gruppi musicali del genere, e i cui membri erano nativi della citt\u00e0, come Compton's Most Wanted e N.W.A. pubblicarono canzoni e dischi con sfondo principale la criminalit\u00e0 e la violenza del piccolo paese losangelino.\nLa posizione come area periferica di Los Angeles del Sud ha reso gli interventi per la prevenzione della criminalit\u00e0 molto difficili e, in parte, hanno contribuito al dilagare del fenomeno criminoso di Compton le condizioni economiche di forte indigenza e la formazione di zone \"ghetto\" sin dai primi anni delle migrazioni. Dopo un breve declino del livello di crimini negli anni dell'epidemia del crack, la citt\u00e0 ha subito un nuovo apice di criminalit\u00e0 che ha portato all'aumento di crimini violenti negli anni recenti.\nNel 2005 si verificarono 72 omicidi, i quali rispecchiarono in pieno il problema della violenza a Compton, che se confrontati in numero con i dati di altre citt\u00e0 delle stesse dimensioni mettono in mostra il notevole superamento delle uccisioni sulla media nazionale. Un recente progetto per la lotta all'uso delle armi da fuoco come mezzo di violenza ha portato la polizia a dare 100$ ai residenti di Compton che decidono di dare le armi tenute in casa.\nImpatto sociale.\nAlcuni rapporti effettuati e stilati da alcuni psicologi incaricati dalle corporazioni Lancet e Rand e pubblicati nel 2003, hanno mostrato come il disagio provocato dalle violenze quotidiane a South Central Los Angeles ha creato nel tempo disturbi simili a forti disordini post traumatici nei bambini di South Los Angeles, dati molto simili ai livelli presenti nei bambini di Baghdad (Iraq), paese dilaniato dalla guerra."}
{"id": "2802713", "revid": "1543377", "url": "https://it.wikipedia.org/wiki?curid=2802713", "title": "Emilian Dobrescu", "text": "Studi\u00f2 all'Universit\u00e0 statale di Mosca dal 1951 al 1956 e si laure\u00f2 in economia all'Universit\u00e0 di Bucarest nel 1963. Autore di oltre 100 articoli accademici e libri, \u00e8 uno degli economisti pi\u00f9 in vista della Romania. Ha collaborato con diverse universit\u00e0 degli Stati Uniti, tra cui la Stanford University. \u00c8 membro dal 1990 della \u00abAccademia Rumena\u00bb, l'istituzione culturale pi\u00f9 prestigiosa della Romania.\nDal 1950 ha pubblicato oltre 400 studi di scacchi, alcuni dei quali assieme al connazionale Virgil Nestorescu. Ha ottenuto ben 67 primi premi in concorsi di composizione. Dal 1989 \u00e8 Grande Maestro della composizione.\nNel seguente studio il bianco riesce ad ottenere la patta grazie all'impiego di due temi problemistici Plachutta.\nDobrescu ha pubblicato diversi libri sugli studi di scacchi, tra cui:"}
{"id": "2802719", "revid": "767487", "url": "https://it.wikipedia.org/wiki?curid=2802719", "title": "La storia di Clo-Clo", "text": "La storia di Clo-Clo \u00e8 un film muto del 1923 diretto da Luciano Doria.\nTrama.\nUna sera che rientra tardi, Clo-Clo, una povera servetta di una padrona bisbetica ed autoritaria, viene scacciata di casa. Di notte, nel girovagare per le vie della citt\u00e0 con la valigia e per sfuggire ad alcuni poliziotti che la credono una ladra, Clo-Clo si rifugia in casa del conte D'Erdeval. L'amante del conte per\u00f2 sospetta che Clo-Clo sia una rivale con conseguente scenata e minaccia di vendetta. Nel frattempo D'Erdeval viene informato che l'intendente di suo nonno lo sta derubando dei suoi beni. Si reca allora al castello assieme a Clo-Clo, la quale, fingendosi una svampita, segue da vicino le manovre dell'infedele amministratore riuscendo a farlo arrestare nel mentre, pistola in pugno, questi sta facendo redigere al nonno D'Erdeval un testamento a suo favore. Il lieto fine \u00e8 assicurato anche per D'Erdeval e Clo-Clo, che scoprono poi d'amarsi e si sposano.\nCritica.\nGiuseppe Lega in \"La vita cinematografica\" del 30 aprile 1923: \u00ab[...] A noi questo lacrimevole soggetto non \u00e8 piaciuto: cinematograficamente parlando, per\u00f2, non \u00e8 mal riuscito. Tuttavia una maggiore concisione gli avrebbe giovato. Certo si \u00e8 che a Diomira Jacobini spetta il merito di aver tenuta desta e viva l'attenzione degli spettatori con la sua grazia e la sua \"gaminerie\" deliziosissima di donna e di attrice. A nostro modo di vedere, questo lavoro \u00e8 la migliore e pi\u00f9 vissuta interpretazione sua. Anche il Rossi-Pianelli ha avuto momenti felici, pur avendo esagerato in molte scene. Attore di linea ci \u00e8 sembrato, ancora una volta, Vittorio Pieri. Deplorevole, fiacco e scolorito Alberto Collo. Si ha l'impressione che egli reciti distrattamente e senza volont\u00e0 [...]\u00bb.\nR. D'Orazio in \"La rivista cinematografica\" del 10 luglio 1923: \u00ab[...] Questa \"Storia di Clo-Clo\" \u00e8 una delle pi\u00f9 belle fatiche della Diomira. La sua semplicit\u00e0 ha del meraviglioso. Ella non recita mai: vive sempre. Le prime scene - quando si nasconde sotto le coperte e di sotto ad esse sbuca con il cappellino in testa - sono di una comicit\u00e0 schietta e salutare; quelle dell'alienazione mentale, e quando spia l'intendente ed il conte, hanno un valore altamente e fortemente espressivo: ed infine, quando risponde il \"non so\" alla domanda del Conte, \u00e8 di una emotivit\u00e0 semplice, s\u00ec, ma assolutamente viva. Alberto Collo l'ha seguita degnamente. Rossi-Pianelli \u00e8 stato efficace e con qualche momento felice. Nelle due lotte con la Miche \u00e8 per\u00f2 completamente fuori posto: assolutamente ridicoli - e lui e il contino - nell'altra lotta. Certe pecche non solo non sfuggono all'occhio del critico, ma nemmeno a quello del pubblico, che si pronunzi\u00f2 troppo lusinghieramente, a voce alta... In fondo la recitazione \u00e8 ottima: la tecnica perfettissima, da non aver proprio nulla da invidiare ai tanto lodati Americani: la \"mise en sc\u00e8ne\" buona, con qualche interno ottimo; la fotografia di Ubaldo Arata chiara, nitida, luminosissima, stereoscopica [...]\u00bb."}
{"id": "2802726", "revid": "958185", "url": "https://it.wikipedia.org/wiki?curid=2802726", "title": "Raymond Cattell", "text": "Biografia.\nIl periodo inglese.\nCattell \u00e8 nato il 20 marzo 1905 ad Hilltop, una piccola cittadina nei pressi di Birmingham, nel West Midlands in Inghilterra.\nIl padre era un inventore di nuovi componenti per motori di automobili e altre macchine. Questo, per il giovane Raymond, \u00e8 stato un momento in cui le sue idee, sul modo di \"fare la differenza\" nel mondo, sono state influenzate dal lavoro del padre e dalla prospettiva scientifica dell'epoca. A questo proposito egli scrisse:\nQuando Cattell aveva circa 5 anni, la sua famiglia si trasfer\u00ec a Torquay (nel Devonshire, una contea sulla penisola della Cornovaglia, nel sud-ovest dell'Inghilterra), dove \u00e8 cresciuto con forti interessi nel campo della scienza e dove pass\u00f2 molto tempo a navigare a vela intorno alla costa. Fu il primo della sua famiglia a frequentare l'universit\u00e0: nel 1921 si aggiudic\u00f2 una borsa di studio in chimica, presso la University of London, dove in seguito si \u00e8 laureato, \"magna cum laude\", all'et\u00e0 di 19 anni.\nAvendo avuto modo di osservare, in prima persona, le terribili sofferenze e distruzioni causate dalla prima guerra mondiale, fu sempre pi\u00f9 attratto dall'idea di applicare gli strumenti della scienza ai problemi dell'umanit\u00e0. Dichiar\u00f2, in seguito, che il fermento culturale percepito intorno a lui dopo la prima guerra mondiale, gli fece sentire che il suo laboratorio di chimica aveva cominciato a sembrargli troppo stretto, in confronto ai problemi di un mondo cos\u00ec vasto.\nDecise cos\u00ec di cambiare il suo campo di studio e di conseguire un dottorato in psicologia, che concluse nel 1929 all'Universit\u00e0 di Londra.\nMentre lavorava al suo dottorato di ricerca, Cattell aveva accettato un posto di insegnante e consulente al Dipartimento di Scienze della Formazione, presso la Exeter University, nella stessa Contea di Devon, ma aveva trovato questa occupazione alquanto deludente, poich\u00e9 non gli offriva alcuna possibilit\u00e0 di fare ricerche scientifiche.\nNei tre anni che pass\u00f2 ad Exeter, Cattell ebbe occasione di frequentare e sposare Monica Rogers, conosciuta anni prima a Devon, da cui ebbe un figlio.\nDopo l'esperienza di insegnamento ad Exeter si trasfer\u00ec a Leicester, nel Leicestershire, dove organizz\u00f2 uno dei primi \"ambulatori guida\" d'Inghilterra, rivolti all'infanzia.\n\u00c8 stato in questo periodo di tempo che termin\u00f2 il suo primo libro, pubblicato in origine con il titolo \"Under sail through red Devon: being the log of the voyage of Sandpiper\", ed in seguito ripubblicato in due volumi con il titolo \"Under Sail Through South Devon and Dartmoor\". In questo libro descrive le sue avventure in barca a vela, intorno alle coste e negli estuari del sud di Devon e di Dartmoor.\nIl periodo statunitense.\nNel 1937 Cattell si trasferisce negli Stati Uniti, invitato da Edward Thorndike alla Columbia University.\nNel 1938 si rende disponibile un posto di docente alla Cattedra di Psicologia della Clark University, e Cattell, su proposizione di Thorndike, viene nominato professore di psicologia all'et\u00e0 di 34 anni.\nNel 1941 viene invitato da Gordon Allport ad aderire alla facolt\u00e0 dell'Universit\u00e0 di Harvard, dove ha iniziato la progettazione di alcune sue ricerche nel campo della personalit\u00e0, settore che in seguito sarebbe diventato la base di gran parte dei suoi lavori.\nDurante la seconda guerra mondiale, Cattell lavor\u00f2 come consulente civile per il governo degli Stati Uniti, nella ricerca e nello sviluppo di test, per la selezione degli ufficiali delle forze armate.\nAlla fine della guerra, Cattell torn\u00f2 ad insegnare ad Harvard e spos\u00f2 Alberta Karen Schuettler, una dottoranda di ricerca, studentessa di matematica al Radcliffe College, con cui ebbe quattro figli (tre femmine e un maschio).\nQuesta nuova compagna, nel corso degli oltre trent'anni di matrimonio, ha lavorato con Cattell su molti aspetti della sua ricerca e allo sviluppo dei test.\nNel 1945 viene invitato da Woodrow Herbert, professore di psicologia presso l'Universit\u00e0 dell'Illinois a Urbana-Champaign, e Presidente dell'APA, ad istituire un laboratorio di ricerca dei metodi multivariati applicati alle scienze psicologiche. \nUno dei motivi che convinsero Cattell a trasferirsi alla University of Illinois, fu il fatto che erano in via di sviluppo i primi computer elettronici; presso questa universit\u00e0 fond\u00f2 infatti il primo \"Laboratory of Personality Assessment and Group Behavior\" (Laboratorio di valutazione della personalit\u00e0 e comportamento di gruppo), di cui rimase titolare di cattedra fino al suo pensionamento, nel 1973.\nNel 1949, con sua moglie Alberta Karen Cattell, costitu\u00ec l'Institute for Personality and Ability Testing (IPAT), di cui fu direttore fino al 1993.\nNel 1960, organizz\u00f2 un simposio internazionale per incrementare la comunicazione e la cooperazione tra i ricercatori e gli psicologi che stavano usando la statistica multivariata, per studiare il comportamento umano. Da questo convegno nacque la fondazione della Societ\u00e0 di Psicologia Sperimentale Multivariata, oggi SMEP (Society of Multivariate Experimental Psychology).\nPochi anni dopo il pensionamento dall'Universit\u00e0 dell'Illinois, \u00e8 andato a vivere a Boulder, in Colorado, dove ha scritto e pubblicato i risultati di una serie di progetti di ricerca che erano rimasti incompiuti negli anni di docenza universitaria.\nNel 1977 decide di trasferirsi alle Hawaii, dove pu\u00f2 riprendere la sua vecchia passione per il mare e la barca a vela. Qui prosegue la sua carriera di docente part-time e consigliere presso la University of Hawaii, lavorando anche come docente di complemento all'American School of Professional Psychology. Alle Hawaii sposa Heather Birkett, una psicologa clinica che in seguito effettuer\u00e0 approfondite ricerche con il 16PF e altri test.\nDurante gli ultimi due decenni della sua vita, Cattell ha continuato a pubblicare una serie di articoli scientifici, libri sulla motivazione, sull'uso scientifico dell'analisi fattoriale, due volumi sulla personalit\u00e0 e le teorie dell'apprendimento, un libro sull'uso funzionale dei test psicologici, nonch\u00e9 una revisione del suo Manuale di Psicologia Sperimentale multivariata.\nCattell \u00e8 deceduto il 2 febbraio 1998 ad Honolulu, nello Stato delle Hawaii, all'et\u00e0 di 92 anni. Seguendo le sue ultime volont\u00e0, \u00e8 sepolto nella Valle dei Templi, sull'isola di Oahu (nell'arcipelago delle Hawaii) su una collina affacciata sul mare.\nI fondi rimanenti del suo lascito, sono stati utilizzati per costruire una scuola per bambini svantaggiati, in Cambogia.\nInnovazioni e riconoscimenti.\nCattell \u00e8 stato uno psicologo che si \u00e8 distinto per i suoi numerosi apporti in molte aree della psicologia sociale e sperimentale.\nLe sue principali realizzazioni si sono concentrate sullo studio della personalit\u00e0, dell'intelligenza e delle scienze statistiche applicate alla psicologia.\nNella ricerca sulla personalit\u00e0, \u00e8 ricordato per il suo modello di analisi a 16 fattori (questionario 16PF), sostenendo che il precedente modello di Hans Eysenck, a 3 elementi (estroversione-introversione, neuroticismo e psicoticismo), era eccessivamente semplificato per poter misurare i fattori primari della personalit\u00e0.\nCattell fu il primo a proporre un modello multi-livello di personalit\u00e0 a struttura gerarchica, con fattori primari di base (i cui tratti di personalit\u00e0 si esplicano a livello planetario) e un livello pi\u00f9 ampio di \"secondo ordine\", identificato da tratti di livello superiore di organizzazione della personalit\u00e0.\nI cinque tratti globali di base sono, a tutt'oggi, identificati con il modello di personalit\u00e0 diffuso dal Big Five. \nLe ricerche di Cattell hanno portato ad ulteriori progressi concettuali, ad esempio:\nOrientamento scientifico.\nQuando Cattell entr\u00f2 nel campo della psicologia, nel 1920, intu\u00ec che lo studio della personalit\u00e0 era stato condizionato da idee che erano in gran parte teoriche e intuitive, poco basate sulla ricerca. Egli era invece convinto del metodo empirico di Thorndike, secondo cui: \"se qualcosa effettivamente esiste, esiste in una certa quantit\u00e0 e quindi pu\u00f2 essere misurato\".\nCattell constat\u00f2 che i concetti usati dai primi teorici della psicologia, tendevano ad essere soggettivi e scarsamente definiti. \nAd esempio, dopo aver esaminato oltre 400 lavori, pubblicati sul tema dell'ansia, nel 1965, dichiar\u00f2:\nI primi teorici della personalit\u00e0 avevano la tendenza a fornire poche prove oggettive o scarse ricerche \"evidence-based\" per le loro teorie. Cattell voleva invece che la psicologia diventasse pi\u00f9 simile alle altre scienze, in cui ogni teoria pu\u00f2 essere verificata in modo oggettivo e ogni ricerca pu\u00f2 essere compresa e replicata da altri. Secondo le parole di Cattell:\nArthur Sweney, Professore di Psicologia alla \"Wichita State University\" (Kansas), commenta il lavoro di Cattell, in una lettera inviata alla figlia Mary, con queste parole:\nLe ricerche in psicologia.\nCattell ha utilizzato diversi metodi di ricerca scientifica per esplorare e misurare varie aree della psicologia:\nCattell si \u00e8 dedicato al metodo rigorosamente scientifico ed \u00e8 stato autore e coautore di oltre 50 libri, 500 articoli e pi\u00f9 di 30 test standardizzati. Secondo una classifica ampiamente citata, \u00e8 stato il pi\u00f9 influente ed eminente psicologo del XX secolo.\nCome psicologo, nell'esplorare le dimensioni fondamentali della personalit\u00e0, della motivazione e delle capacit\u00e0 cognitive, \u00e8 stato uno dei maggiori sostenitori dell'utilizzo dei metodi fattoriali analitici, in sostituzione di quella che lui aveva chiamato \"teoria verbale\".\nUno dei risultati pi\u00f9 importanti ottenuti da Cattell, \u00e8 stata l'applicazione dell'analisi fattoriale e la conseguente scoperta dei 16 fattori alla base della personalit\u00e0 umana.\nHa chiamato questi fattori \"tratti primari\" poich\u00e9 riteneva che fossero la fonte basilare di tutti i comportamenti che, nel loro insieme, noi consideriamo come la personalit\u00e0 di ogni individuo. Questa teoria \u00e8 alla base dello strumento utilizzato per misurare i fattori di personalit\u00e0, conosciuti come il modello dei \"16 personality factor\", che vengono scandagliati attraverso il questionario 16PF.\nAnche se Cattell \u00e8 principalmente noto per aver individuato le principali dimensioni della personalit\u00e0, ha approfondito anche altre caratteristiche fondamentali dell'individuo, quali l'intelligenza, la motivazione e gli interessi professionali. \nIn particolare, Cattell ha teorizzato per primo l'esistenza di una \"intelligenza generale\" (chiamata \"fattore g\") che \u00e8 formata da una \"intelligenza fluida\" e da una \"intelligenza cristallizzata\", tramite cui si possono spiegare le capacit\u00e0 cognitive dell'uomo. \u00c8 stato, inoltre, il primo autore della Culture Fair Intelligence Test, un metodo che prendeva in considerazione la lingua scritta e lo sfondo culturale del soggetto esaminato, al fine di ridurre al minimo la distorsione sistematica, introdotta da questi aspetti, nei test d'intelligenza.\nL'analisi multivariata.\nCattell ha aperto la strada all'uso dell'analisi multivariata nella psicologia, invece di perseguire un approccio \"univariato\", ossia quello che, nel \"processo decisionale\", studia l'effetto di una singola variabile avente una \"posizione dominante\" sulle altre variabili.\nEgli era fermamente convinto che le dimensioni del comportamento fossero troppo complesse e interattive, perch\u00e9 potessero essere comprese appieno, utilizzando una singola dimensione isolata.\nIl classico approccio univariato, costringe l'individuo in una situazione artificiale di laboratorio, misurando gli effetti di una particolare variabile su un'altra, mentre, l'approccio multivariato ha permesso agli psicologi di studiare tutta la persona, con la combinazione unica di caratteristiche che distingue ogni individuo, in un ambiente naturale. L'analisi multivariata consente lo studio delle situazioni del mondo reale, quali ad esempio la depressione, il divorzio, il lutto, dimensioni che non possono essere manipolate in laboratorio.\nCattell ha applicato la ricerca multivariata a tre principali settori:\nNel 1960, ha organizzato un simposio internazionale di psicologi orientati alla ricerca, con conseguente fondazione della \"Society for Multivariate Experimental Psychology\" e della rivista \"Multivariate Behavioral Research\". Molti ricercatori provenienti da Europa, Asia, Africa, Australia e Sud America, hanno lavorato nel suo laboratorio presso l'Universit\u00e0 dell'Illinois e molti dei suoi libri sono stati scritti in collaborazione con altri studiosi.\nL'analisi fattoriale.\nCattell aveva osservato che nelle scienze quali la chimica, la fisica, l'astronomia e la medicina, erano storicamente diffuse teorie prive di fondamento, fin quando sono stati sviluppati nuovi strumenti che hanno migliorato sia l'osservazione scientifica che i metodi di misura.\nNel 1920, Cattell aveva studiato con Charles Spearman che aveva avviato lo sviluppo di una nuova tecnica di analisi dei fattori psicometrici, nel suo sforzo di comprendere le dimensioni e la struttura di base delle capacit\u00e0 umane.\nOggi, l'analisi fattoriale \u00e8 diventato un potente strumento che contribuisce all'individuazione delle dimensioni di base, estratte da una molteplicit\u00e0 di variabili secondarie, presenti in un determinato dominio. L'analisi fattoriale \u00e8 stata costruita sul precedente sviluppo del coefficiente di correlazione, che misura il grado in cui le due variabili sono correlate o tendono a covariare.\nMentre lavorava presso l'Universit\u00e0 di Londra con Spearman, all'esplorazione del numero e della natura delle capacit\u00e0 umane, Cattell postul\u00f2 che l'analisi fattoriale potesse essere efficacemente applicata anche ad altre aree, che andavano oltre il campo delle sole abilit\u00e0. In particolare, egli era interessato ad esplorare le dimensioni e la struttura di base della personalit\u00e0 umana. Ad esempio, pensava che, se l'analisi fattoriale fosse stata applicata alla misurazione della vasta gamma espressiva del funzionamento interpersonale, sarebbe stato possibile identificare le dimensioni di base che governano il comportamento sociale. Cos\u00ec, l'analisi fattoriale poteva essere utilizzata per scoprire le dimensioni fondamentali che sono alla base di un gran numero di comportamenti che affiorano in superficie e, quindi, facilitare la ricerca di quelli pi\u00f9 efficaci in questo campo.\nTeoria della personalit\u00e0.\nAl fine di applicare l'analisi fattoriale allo studio della personalit\u00e0, Cattell ha ritenuto di dover campionare la gamma pi\u00f9 ampia possibile di variabili. Per catturare l'intera gamma di dimensioni della personalit\u00e0, ha indicato tre tipi di dati relativi al campionamento globale:\nSecondo Cattell, affinch\u00e9 una dimensione di personalit\u00e0 potesse essere chiamata \"fondamentale ed unitaria\", dovevano coesistere, nelle analisi fattoriali, i dati provenienti da tutti e tre questi ambiti. Cos\u00ec, utilizzando vari mezzi, egli realizz\u00f2 misure della personalit\u00e0 su una vasta gamma di tratti, rilevamenti su cui poi eseguiva ripetute analisi fattoriali.\nCon l'aiuto di molti colleghi, gli studi sui \"fattori analitici\" di Cattell, sono andati avanti per alcuni decenni. Alla fine sono stati estratti i 16 fattori fondamentali che sono alla base della personalit\u00e0 umana. Egli decise di chiamare questi tratti con le lettere dell'alfabeto (A, B, C, D, E, etc.) al fine di evitare confusioni con il lessico dei concetti gi\u00e0 esistenti.\nIn seguito, molti studi effettuati da vari ricercatori, su questi fattori analitici, nelle diverse culture di tutto il mondo, hanno convalidato il numero e il significato di questi tratti.\nOltre al \"16 Personality Factor Questionnaire\" rivolto agli adulti, Cattell svilupp\u00f2 altri test, per misurare questi tratti in gamme di et\u00e0 diverse, ad esempio, l'\"Adolescent Personality Questionnaire\" e il \"Children's Personality Questionnaire\".\nFin dall'inizio della sua ricerca, Cattell riflett\u00e9 sul fatto che, come in altri ambiti scientifici, quale ad es. l'intelligenza, poteva esistere un ulteriore e pi\u00f9 elevato livello di organizzazione all'interno della personalit\u00e0, che formava l'ossatura delle diverse caratteristiche primarie. \nMentre stava analizzando i fattori dei 16 tratti primari, ne individu\u00f2 cinque pi\u00f9 globali, o \"di secondo ordine\", oggi comunemente conosciuti come il Big Five.\nQuesto secondo ordine di tratti, compreso nei domini del comportamento, ha fornito il significato e la struttura per i tratti principali.\nLa ricerca sulle 16 caratteristiche di base ha dimostrato che queste potevano essere utili per comprendere e prevedere una gamma pi\u00f9 ampia di comportamenti della vita reale.\nAd esempio, i tratti sono stati utilizzati in contesti educativi, per studiare e prevedere la motivazione al successo, lo stile di apprendimento e quello cognitivo, la creativit\u00e0 e gli orientamenti lavorativi compatibili con il soggetto; nel lavoro o nel settore del collocamento all'impiego sono stati utilizzati per prevedere lo stile di leadership, le competenze interpersonali, la creativit\u00e0, la coscienziosit\u00e0, la gestione dello stress e la propensione agli incidenti; in campo medico per predire la propensione all'infarto, la gestione del dolore e la \"compliance\" verso le indicazioni mediche; in situazioni cliniche per prevedere l'autostima, i bisogni interpersonali, la tolleranza alla frustrazione e l'apertura al cambiamento; nel settore della ricerca comportamentale, per prevedere la tendenza all'aggressivit\u00e0, all'adattamento e all'autoritarismo.\nIl programma di ricerca sulla personalit\u00e0, portato avanti da Cattell nel ventennio 1940-1960, ha prodotto cinque libri che sono stati ampiamente riconosciuti come fondamentali per individuare le dimensioni della personalit\u00e0 e i loro principi organizzativi:\nIn questi libri \u00e8 descritto il cammino compiuto dal programma di ricerca, basato sui dati oggettivi della personalit\u00e0. I concetti fondamentali sono stati desunti dagli studi comportamentali, dai dati emersi dai questionari self-report e dai protocolli di valutazione degli osservatori. \nQuesti testi hanno inoltre presentato una teoria dello sviluppo della personalit\u00e0 che si dipana nell'arco della vita umana, compresi gli effetti sul comportamento dell'individuo, derivanti da fattori familiari, sociali, culturali, biologici e genetici, cos\u00ec come le influenze provenienti dalle componenti motivazionali e attitudinali.\nTeoria dell'intelligenza di Cattell.\nLa teoria dell'intelligenza o \"teoria di Cattell\", dall'eponimo del suo divulgatore, conosciuta anche con il nome di \"teoria Gf-Gc\", distingue due tipologie di intelligenza:\nEsse vanno a formare il \"fattore d'intelligenza generale\" indicato con \"fattore g\"."}
{"id": "2802729", "revid": "1573940", "url": "https://it.wikipedia.org/wiki?curid=2802729", "title": "Lithobates pipiens", "text": "La rana leopardo (\"Lithobates pipiens\" ()) \u00e8 un anfibio anuro appartenente alla famiglia Ranidae, originario del Nord America.\nDescrizione.\nLa rana ha il corpo marrone-verdognolo, con il ventre color madreperla e creste chiare lungo i due lati della schiena. La sua lunghezza media di 7/13cm circa. Le femmine sono leggermente pi\u00f9 grandi dei maschi.\nBiologia.\nLe rane leopardo hanno una vita di 2/4 anni.\nAlimentazione.\nLa rana leopardo si nutre di tutto ci\u00f2 che riesce a ingerire: mosche, scarafaggi, formiche, vermi e perfino uccelli o piccoli serpenti.\nDistribuzione e habitat.\nLe rane leopardo sono diffuse nel Nord America. In generale preferiscono ambienti paludosi, o comunque in ambienti con presenza abbondante di acqua."}
{"id": "2802734", "revid": "1100311", "url": "https://it.wikipedia.org/wiki?curid=2802734", "title": "Sandro Burki", "text": ""}
{"id": "2802746", "revid": "110157", "url": "https://it.wikipedia.org/wiki?curid=2802746", "title": "Benzoato di colesterile", "text": "Il benzoato di colesterile \u00e8 una sostanza organica, \u00e8 l'estere del colesterolo con l'acido benzoico. \n\u00c8 usato per la produzione delle tinte dei capelli, trucchi e in altri tipi di cosmetici. \u00c8 principalmente utilizzato per la produzione degli schermi a cristalli liquidi.\nStoria.\nIl benzoato di colesterile \u00e8 stata la prima sostanza scoperta a presentare propriet\u00e0 liquido-cristalline. Nel 1888 infatti un botanico austriaco di nome Friedrich Reinitzer studiando la funzione del colesterolo nelle piante riscald\u00f2 questa sostanza allo scopo di renderla pura e not\u00f2 che, a 145 \u00b0C essa diveniva opaca, per poi schiarirsi al progressivo aumento della temperatura fino a tornare al colore iniziale ad una temperatura di 178,5 \u00b0C. Una volta raffreddato poi, il liquido diventava bluastro e cristallizzava. Queste propriet\u00e0 interessarono il fisico tedesco Otto Lehmann che con l'aiuto del microscopio polarizzatore stabil\u00ec che il liquido opaco rappresenta uno stato della materia che chiam\u00f2 \"cristallo liquido\"."}
{"id": "2802750", "revid": "767487", "url": "https://it.wikipedia.org/wiki?curid=2802750", "title": "The Never Ending Way of ORwarriOR", "text": "The Never Ending Way of ORwarriOR \u00e8 il quarto album in studio della band israeliana Orphaned Land. Pubblicato il 25 gennaio 2010 in Europa e il 9 febbraio negli Stati Uniti dalla Century Media Records."}
{"id": "2802753", "revid": "1573940", "url": "https://it.wikipedia.org/wiki?curid=2802753", "title": "Andante (manga)", "text": " \u00e8 un'opera di Miho Obana. Il manga \u00e8 stato pubblicato in Giappone nel 2001 ed in Italia dal 2006 al 2007. La storia \u00e8 incentrata sulla musica e il titolo si riferisce al tempo musicale. Quando il manga \u00e8 stato pubblicato sulla rivista \"Ribon\", \u00e8 stato istituito un concorso di disegni fatti dai fan in cui il premio era un flauto dolce con sopra il disegno di Mei che suona il sax.\nTrama.\nMei Takahara frequenta la seconda media, dove \u00e8 presidentessa del club di musica, ed \u00e8 da sempre innamorata di suo fratello Natsu, musicista geniale, ma in realt\u00e0 fra i due non vi \u00e8 alcun legame di sangue. Dovendosi confrontare ogni giorno con la genialit\u00e0 del fratello, Mei \u00e8 convinta di non avere nessuna qualit\u00e0 particolare, nonostante sappia suonare magnificamente il sax. Per colpa dell'incoscienza dei loro genitori, Mei ed il fratello hanno scelto di vivere insieme da soli da molti anni e l'amore di Mei per Natsu non fa che crescere; ma i veri problemi iniziano quando per colpa del padre del ragazzo, i due si vedono costretti ad ospitare Melvina Molan (o pi\u00f9 semplicemente Mel), una bellissima ragazza australiana dalla voce angelica. Ben presto fra Natsu e Mel nasce l'amore e Mei, sentendosi ferita, decide di dimenticare il fratello fidanzandosi con Shu, un batterista dal fare un po' scontroso e misterioso. La storia si complica quando Mel scopre di essere la sorella di sangue di Natsu; Mei intanto non riesce a dimenticare i suoi sentimenti e lo confessa a Shu che sembra rimanere indifferente, quasi divertito, dalla situazione che continua a complicarsi sempre di pi\u00f9.\nRiferimenti alla musica.\nIl titolo del manga si riferisce al tempo musicale \"andante\", in musica questo termine indica un tempo moderato. Nell'opera compaiono diversi strumenti fra cui la chitarra, il pianoforte, il sax, la batteria e molti altri. L'autrice negli interventi d\u00e0 diverse \"lezioni\" per spiegare come sono fatti i diversi strumenti, dalla loro composizione sino alle custodie. La stessa Miho Obana dichiara di suonare diversi strumenti fra cui il sax alto, come la protagonista, afferma inoltre di essere stata la vice-presidentessa del club in cui suonava questo strumento."}
{"id": "2802763", "revid": "767487", "url": "https://it.wikipedia.org/wiki?curid=2802763", "title": "Madonna che silenzio c'\u00e8 stasera", "text": "Madonna che silenzio c'\u00e8 stasera \u00e8 un film del 1982, diretto dal regista Maurizio Ponzi. Dopo \"Ad ovest di Paperino\" dell'anno precedente, questo \u00e8 il primo film in cui Francesco Nuti recita senza i colleghi del trio \"I Giancattivi\" (Alessandro Benvenuti e Athina Cenci).\nTrama.\nIl film racconta una delle giornate di Francesco, dal momento della sveglia mattutina fino alla sera. Dopo essersi liberato delle \"cure\" della madre ossessiva, il protagonista va in cerca di lavoro. L'ambientazione \u00e8 nella citt\u00e0 di Prato, famosa per l'industria tessile; tuttavia l'approccio con i telai non \u00e8 dei migliori, visto che questi sono colpevoli di numerose amputazioni degli operai. La sua avventura prosegue incontrando vari personaggi surreali e alla sera si ritrova ancora senza lavoro. Unica nota positiva la speranza di riconquistare Maria, la sua ex che lo aveva da poco abbandonato, e che sul finire della giornata lo cerca per telefono."}
{"id": "2802769", "revid": "287204", "url": "https://it.wikipedia.org/wiki?curid=2802769", "title": "Gamboa (Rio de Janeiro)", "text": "Gamboa \u00e8 un quartiere (\"bairro\") della zona centrale della citt\u00e0 di Rio de Janeiro in Brasile.\nAmministrazione.\nGamboa fu istituito come \"bairro\" a s\u00e9 stante il 23 luglio 1981 come parte della Regione Amministrativa I - Portuaria del municipio di Rio de Janeiro."}
{"id": "2802771", "revid": "179811", "url": "https://it.wikipedia.org/wiki?curid=2802771", "title": "Festa dei Gigli", "text": "La Festa dei Gigli \u00e8 una festa popolare cattolica che si tiene ogni anno a Nola in occasione della festivit\u00e0 patronale dedicata a San Paolino. Con questo evento i nolani ricordano il ritorno in citt\u00e0 di Ponzio Meropio Paolino dalla prigionia ad opera dei barbari avvenuto nella prima met\u00e0 del V secolo. La festa rientra nella Rete delle grandi macchine a spalla italiane inserita dal dicembre del 2013 nel Patrimonio orale e immateriale dell'umanit\u00e0 dell'UNESCO.\nStoria.\nPapa Gregorio I racconta il sacrificio personale del vescovo Paolino che don\u00f2 i suoi averi e se stesso ai Visigoti in cambio della liberazione dei nolani resi schiavi a seguito delle invasioni di Alarico I del 410.\nNato come Anicio Ponzio Meropio Paolino a Bordeaux il 355 d.c., visse a Barcellona con la sua sposa Therasia, dalla quale ebbe un figlio di nome Celso, morto dopo soli 8 giorni. La sua sposa Therasia, con la quale aveva vissuto una vita monastica su stile orientale, si uccise gettandosi da una rupe a Montjiuk. Successivamente, Paolino fu acclamato dal popolo catalano la sera di Natale in chiesa, e fu nominato sacerdote dal Vescovo di Barcelona.\nSecondo la leggenda, quando nel 409 Alarico Re dei Goti distrusse gran parte di Nola, prese come ostaggi 21 cittadini, tra cui il figlio di una vedova. Venuto a conoscenza del fatto San Paolino che era vescovo di Nola per acclamazione popolare - diede se stesso in ostaggio per ottenere la liberazione del bimbo. Venne quindi condotto come prigioniero in Turchia o in Africa, e fu impiegato come giardiniere. Alarico, avendo saputo che era un vescovo, ed avendo timore per alcuni strani sogni fatti, decise di liberarlo. Al suo ritorno, avvenuto nel 411-412, i nolani gli tributarono grandi festeggiamenti che furono curati dalle corporazioni della citt\u00e0. Mor\u00ec a Nola nel 431 d.c. \nSecondo un'altra leggenda, liberato dalla prigionia nel 431, torn\u00f2 al suo paese assieme ad altri nolani in schiavit\u00f9 accompagnati da navi cariche di grano, sbarcando sulla spiaggia di Torre Annunziata; i nolani accolsero al vescovo nel suo rientro in citt\u00e0 con dei fiori, dei Gigli per l'esattezza, e che lo abbiano scortato fino alla sede vescovile alla testa dei gonfaloni delle corporazioni delle arti e dei mestieri. In memoria di quell'avvenimento Nola ha tributato nei secoli la sua devozione a San Paolino portando in processione ceri addobbati posti prima su strutture rudimentali e poi su cataletti, divenuti infine 8 torri piramidali di legno pi\u00f9 una barca che simboleggia il mezzo con cui San Paolino \u00e8 tornato a Nola.\nI Gigli.\nTali costruzioni lignee, denominate appunto \"gigli\", hanno assunto nell'800 l'attuale altezza di 25 metri con base cubica di circa tre metri per lato, per un peso complessivo di oltre venticinque quintali. L'elemento portante \u00e8 la \"borda\", un'asse centrale su cui si articola l'intera struttura. Le \"barre\" e le \"barrette\" (in napoletano \"varre\" e \"varritielli\") sono le assi di legno attraverso cui ogni Giglio viene sollevato e manovrato a spalla dagli addetti al trasporto. Questi assumono il nome di \"cullatori\" (in napoletano \"cullature\"), nome che deriva probabilmente dal movimento oscillante prodotto simile all'atto del cullare. L'insieme dei cullatori, di norma 128, prende il nome di \"paranza\".\nGli 8 Gigli vengono addobbati dagli artigiani locali con decorazioni in cartapesta, stucchi o altri materiali secondo temi religiosi, storici o d'attualit\u00e0. Essi rinnovano una tradizione chiaramente individuabile sin dagli ultimi decenni dell'800, che amplia le radici storiche individuabili nelle decorazioni architettoniche barocche leccesi e rappresentano quindi una forma di macchina votiva a spalla. Oltre ai Gigli viene costruita anche una struttura simile ma pi\u00f9 bassa con una Barca posta sulla sommit\u00e0 con riferimento a quella che riport\u00f2 San Paolino a Nola.\nNel 2020-2021 la festa venne annullata a causa della pandemia di COVID-19 del 2019-2021 (precedentemente, in tutta la sua millenaria storia, era avvenuto solo negli anni della seconda guerra mondiale), per l'impossibilit\u00e0 di svolgere la festa nel rispetto delle disposizioni sanitarie nazionali.\nLa festa.\nLa festa si svolge il 22 giugno di ogni anno, se cade di domenica, o quella successiva, se giorno infrasettimanale e consiste nella processione danzante degli 8 Gigli e della Barca. Gli obelischi di legno prendono il nome delle antiche corporazioni delle arti e mestieri, nell'ordine: \nI Gigli e la Barca sfilano lungo un tradizionale percorso individuato nel nucleo pi\u00f9 antico della cittadina al ritmo di brani originali e reinterpretazioni attinte dalla tradizione musicale napoletana, italiana e internazionale eseguiti da una banda musicale posta sulla base della struttura. La manifestazione copre l'intero arco della giornata. Nel corso della mattinata, i Gigli e la Barca vengono trasportati in piazza Duomo, la piazza principale di Nola, dove avviene la solenne benedizione da parte del vescovo. Dal primo pomeriggio all'alba del luned\u00ec le strutture e i cullatori che li trasportano affrontano spettacolari prove di abilit\u00e0 e di forza.\nIl cerimoniale.\nIl programma dei festeggiamenti segue un cerimoniale articolato e complesso, disciplinato da un preciso copione, su di un arco temporale di un anno intero. La tradizione della festa si intreccia con quella delle corporazioni in cui precisi erano gli obblighi di devozione in occasione delle feste patronali, finalizzati a consolidare i rapporti interni e a relazionale i consociati con la restante parte della societ\u00e0 civile.\nIl \"Mastro corporativo\" \u00e8 colui che vantando la tradizione della pi\u00f9 antica licenza del settore \u00e8 investito, dopo averne fatto richiesta al comune, dell'onore di organizzare le celebrazioni per il patrono di un singolo Giglio o della barca. Egli orchestra un \"Maestro di festa\", il \"Maestro musichiere\" e il \"Capo paranza\". L'attribuzione del Giglio o della barca al maestro di festa \u00e8 sottolineato da un simbolico \"passaggio della bandiera\" rappresentante l'effigie del patrono dalle mani dell'organizzatore del precedente evento al nuovo. A questo rito segue la \"cacciata\", tradizionale festoso annuncio per i vicoli del centro storico del rinnovarsi ciclico dell'evento con l'organizzazione del processo che porter\u00e0 alla nuova festa.\nCiascun maestro di festa organizza eventi vari tra cui le \"tavuliate\", pasti riffe destinati alla raccolta dei fondi necessari allo svolgimento della festa e finalizzati a opere caritatevoli.\nLa domenica successiva al 22 giugno, allo scadere della mezzanotte, nel Palazzo di citt\u00e0, dove ha sede il Comando dei Vigili, viene assegnato il giglio al nuovo maestro di festa. In passato l'assegnazione veniva fatta a titolo di anzianit\u00e0, attribuendo il giglio a quel maestro di festa che portava alla firma il rappresentante pi\u00f9 anziano della categoria di cui era interessato, sempre se quest'ultimo non avesse firmato gi\u00e0 negli anni precedenti.\nLo si sente subito dopo che al maestro di festa \u00e8 stato assegnato il giglio. Questi tramite dei botti (batteria), annuncia alla popolazione la sua investitura.\nPiccolo corteo con fanfara che dopo qualche giorno sfila per le vie della citt\u00e0 con il nuovo maestro di festa.\nSomma di denaro che si usa dare ai vari rappresentanti delle paranze, delle fanfare e dei costruttori dei gigli dal maestro di festa durante la settimana successiva alla manifestazione, in modo da assicurarsi da questi la loro prestazione.\nManifestazione molto sentita da tutta la popolazione. Essa avviene nel periodo che va dal mese di settembre ai principi di dicembre. Tale avvenimento viene annunziato alla citt\u00e0 sin dalle prime luci dell'alba con colpi di mortai in aria. Si compone quindi un grande corteo con in testa il nuovo maestro di festa e ci si reca presso la casa del vecchio maestro di festa per ritirare la bandiera. Qui, dopo che la fanfara ha eseguito in onore del vecchio maestro di festa il motivo musicale del suo giglio, riprende il corteo verso il Duomo dove avviene il cambio.\nI nuovi maestri di festa, al fine di ridurre i costi dell'intera manifestazione che \u00e8 a loro carico, costituiscono a volte un comitato, i cui componenti chiedono un contributo agli artigiani e commercianti locali. Si svolge poi un banchetto al quale vengono invitati parenti ed amici. Sul finire del pranzo, il maestro di festa inizia il giro dei tavoli e grazie agli intervenuti riesce a raccogliere una certa somma di denaro che gli consentir\u00e0 di sopportare gli oneri da sostenere.\nNella stessa giornata della questua, il maestro di festa ufficialmente presenta i motivi musicali che accompagneranno il giglio per le strade della citt\u00e0. In omaggio, poi, durante il banchetto, dar\u00e0 agli intervenuti la cassetta o il disco dove appunto sono incise le suddette canzoni.\nAgli inizi di giugno gli artigiani iniziano la costruzione del giglio. La prima operazione \u00e8 quella di montare la \"borda\" (lunga pertica che costituisce la spina dorsale del giglio ed \u00e8 lunga 25 metri). Dopodich\u00e9 si prepara la base che \u00e8 di forma quadrangolare posata su quattro piedi ferrati avendo ognuno uno spessore di cm. 20x20. La base \u00e8 alta 3 metri e larga mt. 2,60. Ultimata questa operazione, si passa all'innesto della borda che perpendicolarmente deve essere messa al centro della base. Quindi si procede a montare i sei pezzi che formano il prospetto (1 pezzo mt. 3,90; secondo mt. 3,70; terzo mt. 3,50; quarto mt. 3,30; quinto mt. 3,1 0; sesto mt. 3). Il giglio spogliato risulta alto 25 metri con un peso complessivo di circa 20 quintali.\nUna volta terminata la costruzione, i gigli vengono, il sabato e la domenica precedente alla festa, trasportati nelle varie piazze nolane. Tale avvenimento, oltre ad essere consuetudinario, serve come prova generale per le paranze.\nDopo che i gigli sono stati trasportati davanti alle abitazioni dei maestri di festa, inizia la vestizione con la struttura in cartapesta che serve per rivestire questi grandi obelischi di legno. Su tali strutture vengono rappresentati dei soggetti ben precisi (religiosit\u00e0, cultura, sport attualit\u00e0) ai quali si sono ispirati gli artisti.\nIl 22 giugno giorno dedicato a San Paolino, nel tardo pomeriggio, verso le ore 19.00 ha luogo la solenne processione. L'intera popolazione (circa 40.000 persone) si stringe attorno al Busto argenteo del Santo, che sfila per principali strade della citt\u00e0. Vi partecipano, oltre alle autorit\u00e0 religiose, civili, politiche e militari, i vari comitati delle corporazioni.\nIl sabato del giorno che precede la festa, ha luogo la sfilata dei comitati. Essi sono nove e rappresentano ognuno la propria categoria. Ogni comitato \u00e8 formato da centinaia di persone che indossano la stessa \"divisa\", seguiti da una fanfara che ripropone continuamente i motivi musicali ('e canzone) del giglio di appartenenza. Durante il percorso si rende visita (omaggio) agli altri gigli recandosi alla loro postazione.\nIl giorno prima alcuni uomini provvederanno a sistemare le \"barre\" (sono otto in legno di castagno della misura di mt. 6, con uno spessore di cm. 12) che vengono montate alla base. Verso le ore 9. davanti ad ogni giglio si celebra la Santa Messa, officiata dal Vescovo di Nola. Subito dopo i gigli dal loro rione vengono trasportati a spalla in piazza Duomo. Qui, dopo essersi esibiti in una lunga e prolungata \"ballata\", restano poi fermi per un breve periodo ai lati della stessa piazza. Verso le 13:00-13:30 il Vescovo dalla Cattedrale, seguito dal Busto d'argento di San Paolino portato a spalla da un gruppo di persone, benedice i gigli. Con la solenne benedizione del Vescovo termina cos\u00ec la prima parte dei festeggiamenti. segue un breve intervallo, giusto per permettere ai comitati e alle paranze di consumare il pranzo, prima che si dia inizio alla famosa sfilata per le vie della citt\u00e0.\nEssa avviene intorno alle ore 16.00 circa e con partenza da piazza Duomo tocca le seguenti strade:\nvia San Felice, via Mozzillo, Piazza Collegio, via Ciccone, via T. Vitale, Piazza Immacolata, via Principe di Napoli, Piazza Marconi, via Principessa Margherita, via Senatore Cocozza, piazza Paolo Maggio, via A. Leone, via Merliano, piazza Calabrese, via Tansillo; quindi di nuovo via San Felice, via San Paolino, piazza M. C. Marcello e in ultima via C. De Notaris. I gigli, in questo tradizionale percorso, fin dai tempi antichi, sfilano nel seguente ordine: Ortolano, Salumiere, Bettoliere, Panettiere, Barca, Beccaio, Calzolaio, Fabbro e Sarto.\nSi tratta senza dubbio di un percorso molto difficile, poich\u00e9 in ognuna delle strade suddette ci sono tante difficolt\u00e0 da superare. Perch\u00e9 tutto riesca bene occorre, oltre ad una buona paranza, un bravo capoparanza, che, coadiuvato dai cosiddetti \"caporali\", riesca alla fine col giglio a superare indenne alcuni di questi trabocchetti (\"girata\" di caparossa, 'o vico de' Monache, \"Foro 'o largo\", \"for e carcere , o p\u00e9sole alpino\", \"for 'o Salvatore , o palazza 'a catena\" ed infine o vico e Piciocchi\".\nCentinaia di anni fa i gigli usciti dal vico di Piciocchi, vicolo strettissimo attraverso il quale, il giglio viene trasportato solo con le barre, poich\u00e9 non c' \u00e8 spazio per i \"varrielli\", cio\u00e8 per i laterali e questo comporta una precaria stabilit\u00e0 all'obelisco, ritornavano di nuovo ai loro posti (abitazioni dei maestri di festa). Ora non pi\u00f9.\nQuando l'ultimo giglio (il sarto) viene trasportato in piazza (di solito a mattina inoltrata) la festa si conclude.\nI gigli vengono allineati davanti al palazzo di citt\u00e0 e qui rimarranno fino alla conclusione dei festeggiamenti.\nA chiusura dei festeggiamenti, i gigli vengono \"svestiti\" e abbattuti. Ci\u00f2 avviene nella suddetta piazza.\nGemellaggi.\nIl comune ha valorizzato la Festa con progetti di promozione socio-culturale dell'evento. Negli ultimi anni uno o pi\u00f9 Gigli di Nola hanno sfilato per le strade di:\nFestivit\u00e0 simili.\nFestivit\u00e0 ispirate a quella dei Gigli di Nola si svolgono a:"}
{"id": "2802772", "revid": "7969", "url": "https://it.wikipedia.org/wiki?curid=2802772", "title": "Radbod", "text": ""}
{"id": "2802773", "revid": "124206106", "url": "https://it.wikipedia.org/wiki?curid=2802773", "title": "Hosho (portaerei)", "text": "La era una portaerei di costruzione giapponese, prima unit\u00e0 di questo tipo adottata dalla Marina imperiale giapponese e quarta portaerei costruita prima della stesura del Trattato navale di Washington.\nPartecip\u00f2 alla seconda guerra sino-giapponese, assicurando copertura aerea durante lo sbarco a Shanghai del febbraio 1931, quindi, durante la guerra del Pacifico, alla battaglia delle Midway ma con compiti secondari. Questo le permise di sfuggire alla sorte delle unit\u00e0 giapponesi coinvolte ritornando alla base. Declassata al ruolo di nave da addestramento fin\u00ec la sua carriera operativa trasformata in nave da trasporto per il rimpatrio dei militari giapponesi dopo la resa del Giappone.\nCostruzione.\nNei progetti originali la \"Hosho\" era dotata di un ponte di volo completo completamente sgombro ma anche di una piccola sovrastruttura sul lato destro dove era alloggiata la plancia. Successivamente venne rimossa, nel 1923, con lo spostamento della plancia nella sovrastruttura prodiera sotto il ponte di volo, caratteristica che la accomunava alla statunitense ed a molte altre successive portaerei giapponesi."}
{"id": "2802782", "revid": "468411", "url": "https://it.wikipedia.org/wiki?curid=2802782", "title": "Anthony Sauthier", "text": "Carriera.\nClub.\nHa esordito in massima serie svizzera nella stagione 2009-2010 in - (1-0), il 6 febbraio 2010, entrando al 70' in sostituzione di Goran Obradovi\u0107.\nIl 13 giugno 2013, il Servette annuncia di aver trovato un accordo con il Sion per il prestito di una stagione del giocatore. Fa il suo esordio ufficiale con la maglia granata, il 13 luglio 2013 sul campo del Wohlen durante la prima partita della stagione.\nIl 9 novembre 2013 in occasione della partita contro il Chiasso disputatasi allo Stadio comunale Riva IV di Chiasso, segna la sua prima rete con la maglia del Servette. Malgrado il fatto che venga poco utilizzato durante la seconda parte del campionato, il suo prestito viene prolungato di una stagione supplementare."}
{"id": "2802783", "revid": "135224", "url": "https://it.wikipedia.org/wiki?curid=2802783", "title": "Terremoto dell'Aquila 2009", "text": ""}
{"id": "2802787", "revid": "188323", "url": "https://it.wikipedia.org/wiki?curid=2802787", "title": "Societ\u00e0 Anonima Frera", "text": ""}
{"id": "2802792", "revid": "1904508", "url": "https://it.wikipedia.org/wiki?curid=2802792", "title": "Filippo d'Arenberg", "text": "Biografia.\nGiovinezza.\nEra figlio di Carlo di Ligne, secondo principe d'Arenberg e di Anna de Croy, figlia di Philippe III de Cro\u00ff, duca di Aerschot. Da sempre fedele agli Asburgo negli anni confusi della Guerra degli ottant'anni, venne insignito del collare dell'Ordine del Toson d'oro.\nPrimo matrimonio.\nSpos\u00f2, il 21 settembre 1610, Anne de Melun (?-16 febbraio 1615), figlia di Pierre de Melun, principe di \u00c9pinoy. Ebbero due figlie.\nSecondo matrimonio.\nSpos\u00f2, il 28 giugno 1620, Isabella Clara de Berlaymont (18 agosto 1602-9 agosto 1630), contessa di Lalaing, figlia di Floris (Florent) de Berlaymont. Ebbero quattro figli.\nTerzo matrimonio.\nSpos\u00f2, il 29 marzo 1632, Maria Cleofa di Hohenzollern-Sigmaringen (11 giugno 1599-26 febbraio 1685), figlia di Carlo II di Hohenzollern-Sigmaringen e vedova di Jean-Jacques, conte Bronckhorst e Anholt. Ebbero due figli.\nCarriera diplomatica.\nPerse i favori sovrani nel 1634, passando cos\u00ec gli ultimi sei anni della sua vita agli arresti domiciliari a Madrid, dove si trovava in missione diplomatica dal dicembre 1633: aveva il compito, assegnatogli dagli Stati Generali della Repubblica delle Sette Province Unite di trattare con Filippo IV di Spagna per ottenere la pace, o una tregua tra la Spagna e la Repubblica delle Sette Province Unite. \nInviato come pi\u00f9 alto esponente della nobilt\u00e0 locale, dopo un'accoglienza sontuosa, ad appena quattro mesi dal suo arrivo fu accusato di aver preso parte ad una cospirazione contro il potere spagnolo nella zona dei Paesi Bassi del Sud. Ammise di essere a conoscenza della cosa, ma neg\u00f2 il proprio coinvolgimento. \nCarcere e morte.\nNonostante le lettere scritte dall'arciduchessa Isabella Clara in suo favore, Aarschot rest\u00f2 incarcerato per vari mesi prima di essere trasferito agli arresti. Tre anni dopo venne raggiunto dalla moglie e dal figlio maggiore, cui fu per\u00f2 impedito di risiedere con lui: queste condizioni lo depressero e lo piegarono, portandolo infine alla morte. Il giorno prima di questa venne raggiunto da un messaggio di Filippo IV con cui lo si informava che il suo caso era allo studio ed era previsto un risultato favorevole.\nMecenate.\nFinch\u00e9 fu libero, fu un grande collezionista d'arte, creando una collezione d'opere di Paul de Vos, Frans Snyders, Gaspar de Crayer, e Salomon Noveliers, pittore di corte degli arciduchi alla corte di Bruxelles. Il pi\u00f9 conosciuto dei molti Rubens che possedeva era la \"Caccia al lupo ed alla volpe\", oggi al Metropolitan Museum of Art; il principe fu anche responsabile per l'acquisizione del \"Martirio di Sant'Andrea\" da parte dell'Ospedale dei Fiamminghi a Madrid, dove ancora oggi si trova.\nDiscendenza.\nIl Principe d'Arenberg ebbe, dal suo primo matrimonio con Anne de Melun, Anne de Melun\nDalle seconde nozze con Isabella Clara de Berlaymont nacquero quattro figli:\nIl Principe e Maria Cleofa di Hohenzollern-Sigmaringen, sua terza moglie, ebbero due figli:"}
{"id": "2802794", "revid": "486946", "url": "https://it.wikipedia.org/wiki?curid=2802794", "title": "VARIG - Via\u00e7\u00e3o A\u00e9rea Rio-Grandense", "text": ""}
{"id": "2802795", "revid": "30006721", "url": "https://it.wikipedia.org/wiki?curid=2802795", "title": "Autovetture anfibie", "text": ""}
{"id": "2802798", "revid": "287204", "url": "https://it.wikipedia.org/wiki?curid=2802798", "title": "Racing Club de Strasbourg 1978-1979", "text": "Questa voce raccoglie le informazioni riguardanti il Racing Club de Strasbourg nelle competizioni ufficiali della stagione 1978-1979.\nStagione.\nPer la stagione 1978-79 fu confermato l'organico capace nell'anno precedente di centrare il terzo posto da neopromossa: l'unica aggiunta di peso fu il centrocampista offensivo Roger Jouve, acquistato dal . Fu inoltre ceduto, a campionato avviato, l'attaccante Jacky Vergnes, il quale aveva in avvio di torneo manifestato alcuni malumori a causa della concorrenza con Wagner e Tanter per il posto di centravanti titolare. Lo Strasburgo, dopo aver vinto all'esordio in casa, contro l'Olympique Lione e pareggiato a Laval, centr\u00f2 sei successi consecutivi (tra cui le affermazioni sul Nantes e sui campioni in carica del ) che gli consentirono di prendere il comando solitario della classifica alla quinta giornata. La squadra concluse il girone di andata quasi imbattuto, perdendo solo all'ultima giornata in trasferta con il Paris Saint-Germain e ritrovandosi con tre punti di vantaggio su Monaco e Saint-\u00c9tienne. Lo Strasburgo mantenne la propria continuit\u00e0 di risultati nel girone di ritorno, anche se la sconfitta in trasferta nello scontro diretto con il Saint-\u00c9tienne permise ai \"Verts\" di riavvicinarsi alla vetta. Gli uomini di Gress poterono festeggiare il loro primo titolo nazionale all'ultima giornata, giocata il 1\u00ba giugno 1979: la vittoria arriv\u00f2 dopo aver vinto a Lione contro l'Olympique per 3 reti a 0.\nIn quella stessa stagione la squadra and\u00f2 vicina alla possibilit\u00e0 di ottenere un \"double\": in Coppa di Francia lo Strasburgo, dopo aver eliminato Sedan, Valenciennes, Bastia e Gueugnon, approd\u00f2 in semifinale dove furono opposti alla rivelazione della manifestazione, l'. Dopo aver pareggiato per 0-0 l'incontro di andata, gli uomini di Guy Roux riuscirono a spuntarla sullo Strasburgo grazie alla regola dei gol fuori casa pareggiando per 2-2 alla Meinau. In Coppa UEFA lo Strasburgo, al ritorno sul palcoscenico europeo dopo undici anni di assenza, arriv\u00f2 fino agli ottavi di finale: dopo aver passato i trentaduesimi di finale in rimonta contro l' (sconfitta per 2-0 in Svezia e 4-1 a Strasburgo), gli alsaziani risolsero la pratica contro l' gi\u00e0 dalla gara di andata (2-0 in casa) anche se gli scozzesi impensierirono la squadra al ritorno segnando a venti minuti dalla fine della gara. Nel turno successivo lo Strasburgo incontr\u00f2 i tedeschi del : dopo aver pareggiato in casa per 0-0, gli alsaziani furono travolti in trasferta per 4-0, uscendo dalla manifestazione.\nMaglie e sponsor.\nIl fornitore tecnico della squadra \u00e8 Adidas: tutte le divise introdotte nel 1976 (anno del rinnovo definitivo del contratto con l'azienda tedesca) vengono confermate, assieme a una variante a maniche bianche gi\u00e0 sperimentata due anni prima e una con lo scollo a \"V\" bianco. Lo sponsor adottato in campionato \u00e8 la banca Cr\u00e9dit Mutuel, rappresentato sulle maglie tramite le abbreviazioni \"Caisses Mutuelles\" o \"CMDP\"; in Coppa di Francia vengono utilizzati RTL o Perrier, mentre le maglie usate per la Coppa UEFA non prevedevano nessuno sponsor per ottemperare a una norma allora vigente che vietava l'uso di iscrizioni pubblicitarie sulle divise.\nOrganigramma societario.\nArea direttiva\nArea organizzativa\nArea tecnica\nArea sanitaria\nSquadra riserve.\nLa squadra delle riserve, allenata da Raymond Hild, ha disputato il girone Est del campionato di terza divisione confermandosi seconda squadra del torneo dietro alle riserve del Metz, senza tuttavia poter lottare per la promozione a causa del divieto federale che impediva l'ascesa in seconda divisione alle squadre delle riserve. Durante la stagione alcuni giocatori facenti parte della rosa ebbero modo di esordire in prima squadra, tra cui il capitano e vice-allenatore Ars\u00e8ne Wenger, schierato come titolare nel match contro il Monaco del 1\u00ba dicembre 1978."}
{"id": "2802801", "revid": "466539", "url": "https://it.wikipedia.org/wiki?curid=2802801", "title": "Josip Drmi\u0107", "text": "Caratteristiche tecniche.\n\u00c8 un centravanti completo, dalla falcata potente, tecnico, imprevedibile, dinamico e allo stesso tempo dotato di un innato senso del gol, pu\u00f2 essere impiegato anche da seconda punta o come attaccante esterno in un 4-3-3.\nCarriera.\nClub.\nHa esordito in massima serie svizzera nella stagione 2009-2010 in FC Zurigo-Neuchatel Xamax (0-0), il 6 febbraio 2010, entrando all'87' in sostituzione di Xavier Margairaz.\nIl 5 luglio 2013 il Norimberga lo acquista a titolo definitivo dallo Zurigo. Nella stagione 2013-2014 Drmi\u0107 mette a segno 17 goal con il club, e il 12 maggio 2014 il Bayer Leverkusen ne annuncia l'acquisto insieme al dettaglio del contratto della durata di 5 anni.\nIl 17 giugno 2015, dopo un solo anno trascorso con le \"aspirine\", viene acquistato dal Borussia M\u00f6nchengladbach, con cui firma un contratto quadriennale.\nIl 25 giugno 2019 firma un contratto triennale, per il Norwich City, club neo-promosso in Premier League. Il 5 febbraio 2021 \u00e8 stato ceduto in prestito fino a fine stagione tra le file del . Il 6 luglio seguente il prestito viene rinnovato.\nNazionale.\nGioca la sua prima partita con la Svizzera Under-21 a Varese il 10 agosto 2011 in occasione dell'amichevole contro l'Italia Under-21. Segna nella stessa occasione la sua prima rete con la maglia rossocrociata battendo il portiere azzurro Carlo Pinsoglio.\nL'11 settembre 2012 fa il suo esordio con la nazionale maggiore allo Swissporarena di Lucerna sostituendo Granit Xhaka nei minuti di recupero della partita contro Albania, valida per le qualifiche della Coppa del Mondo 2014 e vinta per 2-0. Il 5 marzo 2014, nell'AFG Arena di San Gallo gioca la sua prima gara da titolare in occasione della partita contro la Croazia, di cui \u00e8 originario, e segna le sue prime reti con la maglia rossocrociata con una doppietta.\nJosip \u00e8 stato convocato per i Mondiali 2014 e anche per i Mondiali 2018 dalla Nazionale elvetica, andando a segno in occasione della sua seconda partecipazione alla rassegna, nella partita della fase a gironi pareggiata 2-2 contro la Costa Rica. Dopo i Mondiali 2018 viene convocato per la fase finale della UEFA Nations League giocando la semifinale contro il Portogallo persa 3-1 e la finale per il terzo e quarto posto contro l'Inghilterra, finita con la sconfitta della nazionale svizzera ai rigori a causa del suo errore dal dischetto.\nStatistiche.\nPresenze e reti nei club.\n\"Statistiche aggiornate al 18 maggio 2019.\""}
{"id": "2802810", "revid": "1543377", "url": "https://it.wikipedia.org/wiki?curid=2802810", "title": "Corduliidae", "text": "Corduliidae \u00e8 una famiglia di libellule del sottordine Anisoptera.\nDescrizione.\nSono di solito color nero o marrone scuro con zone di verde o giallo metallico, e la maggior parte hanno grandi occhi color verde smeraldo.\nTassonomia.\nLa famiglia comprende i seguenti generi:\nI seguenti generi, in precedenza inclusi in questa famiglia, vengono attualmente inquadrati nella famiglia Synthemistidae:"}
{"id": "2802815", "revid": "1573940", "url": "https://it.wikipedia.org/wiki?curid=2802815", "title": "Leucosticte tephrocotis", "text": "Il fanello rosato testagrigia (Leucosticte tephrocotis ) \u00e8 un uccello passeriforme appartenente alla famiglia dei Fringillidi.\nEtimologia.\nIl nome scientifico della specie, \"tephrocotis\", deriva dall'unione delle parole greche \"\u03c4\u03b5\u03c6\u03c1\u03b1\" (\"tephra\", cenere\") e \"\u03ba\u03bf\u03c4\u03b9\u03c2\" (\"kotis\", \"nuca\"), col significato di \"dalla nuca grigia\", in riferimento alla livrea di questi uccelli.\nDescrizione.\nDimensioni.\nMisura 14-18 cm di lunghezza, per 21-60 g di peso: le sottospecie pi\u00f9 nord-occidentali (\"griseonucha\" e \"umbrina\") sono quelle di maggiori dimensioni.\nAspetto.\nSi tratta di uccelletti dall'aspetto slanciato, con testa rotonda dal becco piccolo e conico, ali allungate e lunga coda squadrata dalla punta lievemente forcuta.\nIl piumaggio \u00e8 dominato dai toni del bruno scuro su tutto il corpo, con sfumature rosate sul basso ventre e sugli orli di copritrici e remiganti, che sono invece nere: dello stesso colore sono anche la gola e la fronte, oltre che la coda. La testa presenta aree grigie (alle quali questi uccelli devono sia il proprio nome comune che quello scientifico), le quali che variano a seconda della sottospecie, comprendendo generalmente le sopracciglia, il vertice e la nuca ma estendendosi fino a comprendere quasi tutto il capo (sottospecie \"wallowa\").&lt;br&gt;\nIl dimorfismo sessuale \u00e8 presente ma non estremo come in altre specie di fringillidi: le femmine presentano colorazione nel complesso meno carica, con assenza di colore rosato dorsoventrale e minore estensione di nero e grigio cefalici. In ambedue i sessi, le zampe sono di colore nerastro e dello stesso colore \u00e8 il becco, mentre gli occhi sono di colore bruno scuro.\nBiologia.\nSi tratta di uccelli dalle abitudini quasi esclusivamente diurne, che al'infuori del periodo riproduttivo si muovono stormi anche di migliaia di individui, talvolta in associazione con altre specie di fanello rosato, nonch\u00e9 con altri uccelli come lo zigolo delle nevi, lo zigolo di Lapponia e l'allodola golagialla. Questi uccelli passano la maggior parte della giornata alla ricerca di cibo, mantenendosi perlopi\u00f9 al suolo o fra i rami e tenendosi in contatto fra loro mediante richiami ronzanti.\nAlimentazione.\nSi tratta di uccelli dalla dieta perlopi\u00f9 granivora, che si nutrono essenzialmente di semi reperiti al suolo, soprattutto appartenenti a piante erbacee: essi mangiano anche germogli, boccioli e bacche, mentre durante il periodo estivo una parte consistente della loro alimentazione consiste in insetti e vermi.\nRiproduzione.\nLa stagione riproduttiva di questi uccelli si estende da aprile ai primi di agosto: durante questo periodo, le coppie tendono a isolarsi e divenire territoriali, scacciando energicamente eventuali intrusi dai territori di cova, che in questa specie sono fra quelli ad altitudine maggiore fra gli uccelli nordamericani.\nIl nido, a forma di coppa, viene costruito dalla sola femmina, ma il maschio si occupa assieme ad essa di reperire il materiale da costruzione (prevalentemente erba secca, radichette, licheni e rametti, oltre a pelame e piumino per foderare l'interno): esso viene ubicato fra le rocce, sia al suolo che in altezza, talvolta all'interno di edifici o miniere abbandonati.&lt;br&gt;\nAl suo interno, la femmina depone 3-5 uova, che provvede a covare da sola per circa due settimane: i \"pulli\", ciechi e implumi alla schiusa, vengono imbeccati da ambedue i genitori, e sono in grado di involarsi attorno alle 3 settimane di vita, pur rimanendo nei pressi del nido (chiedendo sempre pi\u00f9 sporadicamente l'imbeccata ai genitori) ancora per un paio di settimane, prima di allontanarsene definitivamente e disperdersi.\nDistribuzione e habitat.\nIl fanello rosato testagrigia \u00e8 diffuso lungo la fascia montuosa interna prospiciente alla costa pacifica nord-occidentale del Nord America, dall'Alaska (con popolazioni residenti nelle isole Aleutine e Pribilof) attraverso le Montagne Rocciose fino agli stati di Washington e Idaho, con popolazioni residenti anche nella Sierra Nevada. Durante l'inverno, la stragrande maggioranza delle popolazioni tende a migrare verso sud, raggiungendo la California nord-orientale, il Nuovo Messico e il Colorado. Un singolo esemplare di questi uccelli \u00e8 stato avvistato a Booneville, nello stato di New York, fra il 4 e l'8 marzo 2012.\nL\"'habitat\" di questi uccelli \u00e8 rappresentato dalle aree di alta montagna come ghiacciai, aree rocciose, falesie e depositi di ghiaione: durante l'inverno, essi tendono a scendere di quota, spingendosi nelle aree pedemontane.\nTassonomia.\nLa specie \u00e8 filogeneticamente molto vicina alle congeneri \"L. arctoa\", \"L. atrata\" (con cui si ibrida in natura) e \"L. australis\", con le quali forma una superspecie.\nSe ne riconoscono sette sottospecie:\nAlcuni autori riterrebbero corretta l'elevazione delle popolazioni del nord dell'Alaska, attualmente ascritte alla sottospecie nominale, al rango di sottospecie a s\u00e9 stante col nome di \"L. t. irvingi\"."}
{"id": "2802825", "revid": "767487", "url": "https://it.wikipedia.org/wiki?curid=2802825", "title": "Treno di piacere", "text": "Treno di piacere \u00e8 un film del 1924 diretto da Luciano Doria."}
{"id": "2802831", "revid": "472077", "url": "https://it.wikipedia.org/wiki?curid=2802831", "title": "Cinture di castit\u00e0", "text": ""}
{"id": "2802832", "revid": "116987964", "url": "https://it.wikipedia.org/wiki?curid=2802832", "title": "Karl-Marx-Hof", "text": "Il Karl-Marx-Hof \u00e8 il pi\u00f9 famoso \"Gemeindebau\", (termine Tedesco austriaco traducibile con \"Edificio Municipale\") di Vienna e sorge ad Heiligenstadt, un quartiere del XIX distretto (D\u00f6bling).\nStoria.\nIl Karl-Marx-Hof sorge su un'area che fino al XII secolo risultava interamente sommersa dalle acque del Danubio. Soltanto nel XVIII secolo l'area venne interessata da importanti opere di bonifica per volont\u00e0 di Giuseppe II e vennero insediati dei giardini.\nAll'inizio degli anni venti la zona venne scelta dal Consiglio municipale di Vienna (a quei tempi retto autonomamente dal Partito Socialdemocratico d'Austria), per ospitare l'edificazione di un grande edificio di edilizia popolare. Il Karl-Marx-Hof venne costruita all'interno del cosiddetto periodo della Vienna rossa, fra il 1926 ed il 1930, su progetto dell'urbanista Karl Ehn, allievo di Otto Wagner.\nL'Austrofascismo e l'Anschluss.\nIl Karl-Marx-Hof divenne celebre durante i \"Februaraufstand\" (i \"tumulti di febbraio\") della Guerra Civile Austriaca nel 1934. I rivoltosi si barricarono nell'edificio e furono costretti ad arrendersi solo dopo che l'Esercito Austriaco, la polizia, ed i paramilitari Austrofascisti iniziarono a bombardare l'edificio con artiglieria pesante senza curarsi dei residenti inermi (generalmente famiglie di lavoratori). Durante l'Anschluss, il Karl-Marx-Hof venne ribattazzata \"Heiligenst\u00e4dter Hof\", per poi tornare al nome originale nel 1945. I danni causati alla struttura dell'edificio dai bombardamenti furono riparati negli anni cinquanta. L'edificio venne inoltre successivamente ristrutturato completamente tra il 1989 ed il 1992.\nCaratteristiche.\nIl complesso abitativo \u00e8 caratterizzato dalla lunga facciata dai colori ocra e terracotta e dai suoi quattro archi. Dal lato affacciato verso la \"12 Februar Platz\" sulla chiave di volta di ciascun arco si trova una grande figura scolpita, opera di Joseph Riedl. Ospita 1382 appartamenti (con una superficie di 30\u201360\u00a0m\u00b2 ciascuno). Solo il 18,5% dell'area di 156000\u00a0m\u00b2 venne edificato, mentre il resto si svilupp\u00f2 in parchi gioco e giardini. Progettato per una popolazione di circa persone, il complesso include diverse amenities, tra le quali lavanderie automatiche, asilo, casa del giovane, studi medici e dentistici, una biblioteca, un ufficio postale e uffici commerciali.\nCon una lunghezza di che copre 4 fermate di tram, il Karl-Marx-Hof \u00e8 riconosciuta come il pi\u00f9 lungo singolo edificio residenziale al mondo."}
{"id": "2802833", "revid": "125660235", "url": "https://it.wikipedia.org/wiki?curid=2802833", "title": "Agrippina (H\u00e4ndel)", "text": "Agrippina (HWV 6) \u00e8 un'opera seria in tre atti di Georg Friedrich H\u00e4ndel, da un libretto del cardinale Vincenzo Grimani. Composta per il Carnevale di Venezia del 1709-1710, l'opera racconta la storia di \"Agrippina\", madre di Nerone, mentre trama la caduta dell'imperatore romano Claudio e l'insediamento di suo figlio come imperatore. Il libretto di Grimani, considerato uno dei migliori che H\u00e4ndel abbia mai avuto, \u00e8 una \"commedia satirica anti-eroica\", piena di allusioni politiche d'attualit\u00e0. Alcuni analisti ritengono che rifletta la rivalit\u00e0 del Grimani con Papa Clemente XI.\nH\u00e4ndel compose Agrippina al termine di una visita di tre anni in Italia. La prima fu eseguita a Venezia il 26 dicembre 1709 al Teatro San Giovanni Grisostomo di Venezia diretta dal compositore con Diamante Maria Scarabelli, Margherita Durastanti, Valeriano Pellegrini, Francesca Vanini, Antonio Francesco Carli e Giuseppe Maria Boschi e fu un successo immediato. Dalla sua serata di apertura \u00e8 seguita una serie di 27 repliche consecutive, per allora senza precedenti e ricevette il plauso della critica. Gli osservatori erano pieni di elogi per la qualit\u00e0 della musica, molta della quale, in linea con gli usi del momento, era stata presa in prestito e adattata da altre opere, tra cui alcune di altri compositori. Nonostante l'evidente entusiasmo del pubblico per il lavoro, H\u00e4ndel non promosse ulteriori allestimenti.\nNegli anni successivi la prima ci furono produzioni occasionali, tra cui il 3 novembre 1718 ad Amburgo, ma quando le opere di H\u00e4ndel andarono fuori moda a met\u00e0 del XVIII secolo essa e le altre sue opere drammatiche furono completamente dimenticate.\nNel XX secolo le opere di H\u00e4ndel hanno iniziato una ripresa che, dopo le produzioni in Germania, ha visto Agrippina debuttare in Gran Bretagna e in America. Negli ultimi anni le esecuzioni del lavoro sono diventate pi\u00f9 comuni, con allestimenti innovativi presso la New York City Opera e il London Coliseum nel 2007. Un'opinione critica moderna \u00e8 che Agrippina \u00e8 il primo capolavoro operistico di H\u00e4ndel, piena di freschezza e di invenzione musicale, che l'hanno resa una delle opere pi\u00f9 popolari della continua rinascita di H\u00e4ndel.\nUn libretto vivace.\nIl libretto, del cardinale Vincenzo Grimani, ambasciatore asburgico in Vaticano e Vicer\u00e9 di Napoli, vivace e brillante, rende difficile la classificazione dell'opera, che alterna momenti comici (il triplice appuntamento di Claudio, Ottone e Nerone in casa di Poppea) a momenti pi\u00f9 seri (quando Agrippina medita l'uccisione di Ottone, e lo stesso Ottone che medita quasi il suicidio). Sono frequenti anche allusioni satiriche e politiche: Grimani si fa beffe della Curia romana, rappresentando il pontefice Clemente XI come Claudio.\nTrama.\nAtto 1.\nAlla notizia che il marito, l'imperatore Claudio, \u00e8 morto in una tempesta in mare, Agrippina complotta per garantire il trono a Nerone, il figlio avuto da un precedente matrimonio. Nerone non \u00e8 entusiasta di questo progetto, ma acconsente ai desideri di sua madre (\"Con saggio Tuo consiglio\"). Agrippina ottiene l'appoggio dei due liberti di Claudio, Pallante e Narciso, che acclamano Nerone nuovo imperatore.\nCon l'assenso del Senato, Agrippina e Nerone cominciano a salire al trono, ma la cerimonia viene interrotta dall'ingresso del servo di Claudio, Lesbo. Questo annuncia che il suo padrone \u00e8 vivo ( \"Allegrezza! Claudio giunge!\"), salvato dalla morte da Ottone, comandante dell'esercito. Ottone stesso conferma la storia e rivela che Claudio gli ha promesso il trono in segno di gratitudine. Agrippina \u00e8 frustrata, fino a quando Ottone le confida in segreto che ama la bella Poppea pi\u00f9 di quanto desideri il trono. Agrippina, consapevole del fatto che anche Claudio ama Poppea, vede una nuova opportunit\u00e0 per le sue ambizioni per Nerone. Questa va cos\u00ec da Poppea e le dice, ingannandola, che Ottone si \u00e8 accordato con Claudio in modo tale che il primo guadagni il trono, e il secondo Poppea. Agrippina consiglia a Poppea di rovesciare la situazione di Ottone dicendo all'imperatore che il comandante dell'esercito le ha ordinato di rifiutare le attenzioni di Claudio. Questo, crede Agrippina, far\u00e0 s\u00ec che Claudio ritiri la sua promessa del trono ad Ottone.\nPoppea crede ad Agrippina. Quando Claudio arriva a casa di Poppea, lei denuncia quello che crede sia il tradimento di Ottone. Claudio si allontana infuriato, mentre Agrippina consola cinicamente Poppea dichiarando che la loro amicizia non potr\u00e0 mai essere spezzata con l'inganno (\"Non ho cor Che per Amarti\").\nAtto 2.\nPallante e Narciso si rendono conto che Agrippina li ha ingannati per sostenere Nerone e decidono di non avere pi\u00f9 a che fare con lei. Ottone arriva, nervoso per l'incoronazione vicina ( \"Coronato il crin d'alloro\"), seguito da Agrippina, Nerone e Poppea, che sono venuti a salutare Claudio. Si uniscono in un coro trionfale (\"Di timpani e trombe\") come entra Claudio. Ognuno a turno rende omaggio all'imperatore, ma Ottone viene freddamente respinto poich\u00e9 Claudio lo denuncia come traditore. Ottone \u00e8 sconvolto e si appella ad Agrippina, Poppea e Nerone per un aiuto, ma tutti lo rifiutano, lasciandolo in smarrimento e disperazione (\"Otton, qual portentoso fulmine\" seguito da \"Voi che udite il mio lamento\").\nTuttavia Poppea \u00e8 toccata dal dolore del suo ex amato e si chiede se non potrebbe essere innocente (\"Bella pur nel mio diletto\"). Ella finge di dormire e, quando Ottone si avvicina, rivela nel sonno ci\u00f2 che Agrippina le ha confidato in precedenza. Ottone la ascolta, protesta ferocemente la sua innocenza, e convince Poppea che Agrippina l'ha ingannata. Poppea giura vendetta (\"Ingannata una sol volta\", aria alternativa \"Pur punir chi m'ha ingannata\"), ma \u00e8 distratta quando Nerone viene avanti e dichiara il suo amore per lei. Nel frattempo Agrippina, dopo aver perso il sostegno di Pallante e Narciso, riesce a convincere Claudio che Ottone sta ancora tramando per prendere il trono. Lei consiglia a Claudio di mettere un termine alle ambizioni di Ottone una volta per tutte, abdicando in favore di Nerone. Claudio \u00e8 d'accordo, ritenendo che questo gli permetter\u00e0 di conquistare Poppea.\nAtto 3.\nPoppea ha ora intenzione di mettere in atto alcuni dei propri inganni nel tentativo di distogliere l'ira di Claudio da Ottone, con il quale \u00e8 ormai riconciliata. Ella nasconde Ottone nella sua camera da letto dicendogli di ascoltare attentamente. Presto arriva Nerone insistendo con il suo amore per lei (\"Coll'ardor del tuo bel core\"), ma lei lo inganna e nasconde anche lui. Poi entra Claudio; Poppea gli dice che in precedenza lui l'aveva fraintesa: non era Ottone, ma Nerone che le aveva ordinato di respingere Claudio. Per dimostrare ci\u00f2 che dice, chiede a Claudio di far finta di andarsene, poi chiama Nerone che, pensando che Claudio sia andato via, riprende il suo appassionato corteggiamento di Poppea. Claudio riappare all'improvviso e respinge con rabbia il mortificato Nerone. Dopo che Claudio si \u00e9 allontanato, Poppea prende Ottone dal nascondiglio e i due si promettono amore eterno in arie separate.\nA palazzo Nerone racconta ad Agrippina dei suoi problemi, e decide di rinunciare all'amore per l'ambizione politica (\"Come nube che fugge dal vento\"). Ma Pallante e Narciso hanno ormai rivelato a Claudio il complotto originale di Agrippina, in modo che quando Agrippina sollecita l'imperatore a cedere il trono al Nerone, lui l'accusa di tradimento. Lei per\u00f2 sostiene che i suoi sforzi per assicurare il trono a Nerone sono stati per tutto il tempo solo uno stratagemma per salvaguardare il trono per Claudio (\"Se vuoi pace\"). Claudio le crede, tuttavia, quando Poppea, Ottone, e Nerone arrivano, Claudio annuncia che Nerone e Poppea si sposeranno, e che Ottone avr\u00e0 il trono. Nessuno \u00e8 soddisfatto di questo accordo, perch\u00e9 i loro desideri sono stati tutti cambiati, cos\u00ec Claudio in uno spirito di riconciliazione cambia la sua decisione, dando Poppea ad Ottone e il trono a Nerone; poi convoca la dea Giunone, che discende a pronunciare una benedizione generale (\"V'accendano le tede i raggi delle stelle\").\nStoria delle esecuzioni.\nPrima.\nLa data della prima esecuzione di \"Agrippina\", su cui vi \u00e8 stato un tempo un po' di incertezza, \u00e8 stata confermata da un bollettino manoscritto del 26 dicembre 1709. Il cast composto da alcuni dei pi\u00f9 importanti cantanti del Nord Italia del momento, tra cui Antonio Carli nel ruolo del basso principale; Margherita Durastanti, che di recente aveva cantato il ruolo di Maria Maddalena ne \"La resurrezione\" di Handel e Diamante Scarabelli, il cui grande successo a Bologna nel 1697 nel pasticcio \"Perseo\" ispir\u00f2 la pubblicazione di un volume di versi elogiativi intitolato \"La Miniera del Diamante\".\n\"Agrippina\" si dimostr\u00f2 estremamente popolare, ed afferm\u00f2 la fama internazionale di H\u00e4ndel. La sua produzione originalmente era per 27 spettacoli, straordinariamente lunga per quel tempo. Il biografo di H\u00e4ndel John Mainwaring scrisse della prima rappresentazione:.. \"Il teatro in quasi ogni pausa risuonava di grida di \"Viva il caro sassone!\" Erano folgorati dalla grandezza e sublimit\u00e0 del suo stile, perch\u00e9 non avevano mai conosciuto fino ad allora tutti i poteri dell'armonia e della modulazione cos\u00ec strettamente disposti e fortemente combinati.\" Molti altri registrarono schiaccianti reazioni positive al lavoro.\nEsecuzioni successive.\nTra il 1713 e il 1724 ci furono produzioni di \"Agrippina\" a Napoli, Amburgo e Vienna, anche se H\u00e4ndel personalmente non ha mai ripreso l'opera dopo il suo debutto iniziale. La produzione di Napoli includeva musica addizionale di Francesco Mancini. Nel tardo XVIII e per tutto il XIX secolo, le opere di H\u00e4ndel caddero nel dimenticatoio e nessuna and\u00f2 in scena tra il 1754 e il 1920. Tuttavia, quando l'interesse per le opere di H\u00e4ndel si risvegli\u00f2 nel XX secolo, \"Agrippina\" ricevette diverse esecuzioni, che iniziano con una produzione del 1943 nel luogo di nascita di H\u00e4ndel, Halle, sotto la direzione di Richard Kraus al Teatro dell'Opernhaus Halle. In questa performance il ruolo di contralto di Ottone, composto per una donna, fu trasformato in un basso accompagnato da corni inglesi, \"con effetti disastrosi sul delicato equilibrio e la consistenza della partitura\", secondo Winton Dean. La RAI Radio Audizioni Italiane ha prodotto una trasmissione radiofonica in diretta dell'opera il 25 ottobre 1953, segnando la prima volta che \"Agrippina\" veniva trasmessa con un mezzo diverso dal palcoscenico. Il cast includeva Magda L\u00e1szl\u00f3 nel ruolo del protagonista e Mario Petri come Claudio, e l'esecuzione fu diretta da Antonio Pedrotti.\nUna esecuzione del 1958 a Lipsia, e molti altri allestimenti in Germania, precedettero la prima inglese dell'opera ad Abingdon, Oxfordshire, nel 1963 ed in Scozia nel 1965 a Kinross-shire (Perth e Kinross) per i Ledlanet Nights. Nel 1983 l'opera torna a Venezia, per una esecuzione sotto Christopher Hogwood con Bernadette Manca di Nissa e Giorgio Surjan al Teatro Malibran. Negli Stati Uniti un concerto era stato dato il 16 febbraio 1972 presso l'Accademia di Musica di Philadelphia, ma il primo spettacolo teatrale americano completo dell'opera fu messo in scena a Fort Worth (Texas) nel 1985. Nello stesso anno ha raggiunto New York, con una performance in concerto alla Alice Tully Hall, l'opera fu all'epoca descritta come una \"rarit\u00e0 vera e propria\". L'esecuzione di Fort Worth fu rapidamente seguita da ulteriori allestimenti americani in Iowa City e Boston. Il cosiddetto \"Early Music Movement\", che sostiene le prestazioni storicamente accurate del barocco e delle primissime opere, ha promosso due importanti produzioni di Agrippina nel 1985 e nel 1991 rispettivamente. Entrambe erano in Germania, la prima \u00e8 stata nel Schlosstheater Schwetzingen, l'altro all'International Handel Festival di G\u00f6ttingen.\nRiprese nel XXI secolo.\nCi sono state numerose produzioni nel XXI secolo, tra cui una messa in scena \"ultramoderna\" nel 2002 del regista Lillian Groag alla New York City Opera. Questa produzione, ripresa nel 2007, \u00e8 stata descritta dal critico del \"New York Times\" come \"bizzarra... presentata come una grande satira, una versione di \"Io, Claudio\", sulla falsariga di una \"Primavera per Hitler\"\", anche se le esecuzioni musicali erano generalmente lodate in Gran Bretagna. L'English National Opera (ENO) mise in scena una versione in lingua inglese nel febbraio 2007, per la regia di David McVicar, che ricevette una risposta critica complessivamente favorevole, anche se il critico Fiona Maddocks individu\u00f2 delle caratteristiche della produzione che sminuivano il lavoro: \"la musica cos\u00ec spiritosa, inventiva e umano non richiede abbellimenti extra\". Riprese recenti hanno utilizzato controtenori nei ruoli scritti per castrati.\n\"Agrippina\" \u00e8 considerata il primo capolavoro operistico di H\u00e4ndel; secondo Winton Dean ha pochi rivali per la sua \"pura freschezza di invenzione musicale\". Il libretto di Grimani ha avuto anch'esso molti elogi: \"The New Penguin Opera Guide\" la descrive come uno dei migliori H\u00e4ndel mai dati e loda il \"tocco leggero\" con cui i personaggi sono vividamente ritratti. Agrippina nel suo complesso \u00e8, a giudizio dello studioso John E. Sawyer, \"la pi\u00f9 convincente fra tutte le opere drammatiche del compositore \".\nMusica.\nStile.\nStilisticamente, \"Agrippina\" segue il modello standard dell'epoca alternando recitativi e \"arie da capo\". In conformit\u00e0 con la convenzione dell'opera del XXVIII secolo la trama \u00e8 principalmente portata avanti nei recitativi, mentre l'interesse musicale e l'esplorazione dei personaggi avviene nelle arie, anche se in alcune occasioni H\u00e4ndel rompe questo modello utilizzando le arie per far mandare avanti l'azione. Con una sola eccezione le sezioni di recitativo sono \"secco\" ( \"dry\"), con una linea vocale semplice \u00e8 accompagnata dal solo basso continuo. L'eccezione \u00e8 nell'aria di Ottone \"Otton, qual portentoso fulmine\", dove si ritrova derubato del trono ed abbandonato dalla sua amata Poppea; qui il recitativo \u00e8 accompagnato dall'orchestra, come mezzo per evidenziare il dramma. Dean e Knapp descrivono questa e l'aria di Ottone che segue, come \"il punto pi\u00f9 alto dell'opera\". Il teorico musicale del XIX secolo Ebenezer Prout individua l'aria di Agrippina \"Non ho cor che per amarti\" per una lode speciale. Egli fa notare la gamma di strumenti utilizzati per gli effetti speciali, e scrive che \"l'esame della partitura di questo aria probabilmente stupisce alcuni che pensano che l'orchestrazione di H\u00e4ndel manchi di variet\u00e0.\"\nH\u00e4ndel nelle arie fece pi\u00f9 uso del solito di accompagnamento orchestrale, ma per altri aspetti \"Agrippina\" \u00e8 sostanzialmente tipica di una tradizione operistica pi\u00f9 antica. Per la maggior parte le arie sono brevi, ci sono solo due brevi ensemble e nel quartetto e il trio le voci non si ascoltano insieme. Tuttavia lo stile di H\u00e4ndel sarebbe cambiato molto poco nei successivi 30 anni, un dato riflesso nelle recensioni di Tully Hall delle esecuzioni di Agrippina nel 1985 che riferiscono di una \"serie di arie melodiose e di ensemble, ognuno dei quali potrebbe essere scambiato per il lavoro dei suoi anni della maturit\u00e0 a Londra.\".\nPersonaggi.\nTra i personaggi principali, solo Ottone non \u00e8 moralmente spregevole. Agrippina \u00e8 una cospiratrice senza scrupoli; Nerone, anche se non \u00e8 ancora il mostro che sarebbe diventato, \u00e8 viziato e ipocrita; Claudio \u00e8 pomposo, compiacente, una sorta di buffone, mentre Poppea, la prima delle bombe sexy di H\u00e4ndel, \u00e8 anche una bugiarda e una civetta. I liberti Pallas e Narciso sono egocentrici e salaci. Tutti, per\u00f2, hanno alcune caratteristiche notevoli e tutti hanno arie che esprimono emozioni genuine. Le situazioni in cui si trovano sono a volte comiche, ma mai farsesche, come Mozart nelle opere di Da Ponte, H\u00e4ndel evita di deridere i suoi personaggi.\nIn \"Agrippina\" l'aria \"da capo\" \u00e8 la forma musicale utilizzato per illustrare il personaggio nel contesto dell'opera. Le prime quattro arie dell'opera esemplificano questo concetto: \"Col saggio tuo consiglio\" di Nerone, in tono minore e con un motivo discendente su la frase principale \"il trono ascender\u00f2\" lo caratterizza come debole e irresoluto. La prima aria di Pallas \"la mia sorte fortunata\", con il suo \"fraseggio melodico con ampi intervalli\" si presenta come un'audace, eroica figura, in contrasto con il suo rivale Narciso la cui natura introspettiva si vede bene nella sua aria delicata \"Volo Pronto\", che segue immediatamente. L'Aria introduttiva di Agrippina \"L'alma mia\" ha una forma finto-militare, che riflette il suo potere verso l'esterno, mentre sottili fraseggi musicali stabiliscono il suo vero stato emotivo. Le arie di Poppea sono uniformemente luminose e ritmate, mentre la breve canzone d'amore di Claudio \"Vieni o cara\" d\u00e0 un assaggio dei suoi sentimenti interiori, ed \u00e8 considerata una delle gemme della partitura.\nIronia.\nIl libretto di Grimani \u00e8 pieno di ironia, che H\u00e4ndel riflette nella musica. Le sue impostazioni talvolta illustrano sia il significato superficiale, quando i personaggi tentano di ingannarsi l'un l'altro che la verit\u00e0 nascosta. Per esempio, nel primo atto l'aria \"Non ho cor Che per amarti\" Agrippina promette a Poppea che l'inganno non potr\u00e0 mai rovinare la loro nuova amicizia, mentre la sta ingannando per distruggere ogni possibilit\u00e0 di Ottone per conquistare il trono. La musica di H\u00e4ndel evidenzia il suo inganno nella melodia usando il modo minore, mentre un semplice marcato accompagnamento ritmico suggerisce franchezza e sincerit\u00e0. Nel terzo atto, l'annuncio di Nerone che la sua passione \u00e8 finita e che lui non sar\u00e0 pi\u00f9 succube della stessa (in \"Vieni nube che fugge dal vento\") \u00e8 impostato su una musica dolce-amara che suggerisce che egli sta ingannando se stesso. In \"Coronato il crin\" di Ottone la natura agitata della musica \u00e8 il contrario di ci\u00f2 che il \"euforico\" tono del libretto suggerisce. I contrasti tra la forza del libretto e il colore emotivo della musica attuale si sarebbe sviluppata in una caratteristica costante nelle successive opere di H\u00e4ndel a Londra."}
{"id": "2802844", "revid": "287204", "url": "https://it.wikipedia.org/wiki?curid=2802844", "title": "Australian Open 2007 - Singolare ragazzi", "text": "Brydan Klein ha battuto in finale Jonathan Eysseric 6-2, 4-6, 6-1."}
{"id": "2802846", "revid": "1253940", "url": "https://it.wikipedia.org/wiki?curid=2802846", "title": "Carnevale di Roma", "text": "Il Carnevale di Roma, o Carnevale romano, si festeggia a Roma nel periodo dell'anno che precede la Quaresima; fortemente ispirato ai \"Saturnalia\" degli antichi Romani, il carnevale fu uno dei principali festeggiamenti della Roma pontificia.\nStoria.\nLe origini del carnevale romano risalgono ai \"Saturnali\", festivit\u00e0 religiose dell'antica Roma caratterizzate da divertimenti pubblici, riti orgiastici, sacrifici, balli e dalla presenza di maschere.\nA partire dal X secolo si svolsero festeggiamenti carnascialeschi sul monte Testaccio, con l'intento di richiamare l'antica festivit\u00e0 romana. Dalla met\u00e0 del XV secolo i giochi, per volont\u00e0 di papa Paolo II, si svolsero in via Lata (attuale via del Corso).\nL'evento principale era la corsa dei cavalli berberi: tanti nobili, reali, artisti e viaggiatori accorrevano a Roma per la corsa e ne lasciarono traccia nei loro scritti; esso fu inoltre un tema ricorrente in numerose vivaci stampe e dipinti. Esso si tenne annualmente, con alcune eccezioni, ad esempio nel 1829 per la morte del papa Leone XII.Pochi anni dopo l'Unit\u00e0 d'Italia, nel 1874, Vittorio Emanuele II decise di abolire per sempre questo evento a causa della morte di un giovane che assisteva alla corsa e fu travolto e ucciso: questo fatto segn\u00f2 cos\u00ec l'inizio del declino del Carnevale romano.\nPersonaggi.\nLa principale maschera del carnevale romano era Rugantino, ma erano presenti anche i vari Norcini, Aquilani, Facchini e i Pulcinelli romani nonch\u00e9 Meo Patacca, il generale Mannaggia La Rocca, il nobile credulone Cassandrino, don Pasquale de' Bisognosi, il burattinaio Ghetanaccio (personaggio del Settecento rappresentato col teatrino sulle spalle), il Dottor Gambalunga (raffigurato con grandi occhiali, tunica nera e libro in mano) e la Zingara.\nIl carnevale romano nella pittura.\nIl carnevale romano fu ritratto dal pittore tedesco Johann August Krafft, a lungo attivo a Roma."}
{"id": "2802853", "revid": "1361022", "url": "https://it.wikipedia.org/wiki?curid=2802853", "title": "Operazione Hammer (1987)", "text": "L'operazione Hammer \u00e8 il nome con cui venne indicata l'iniziativa su larga scala da parte della \"Community Resources Against Street Hoodlums\" per la repressione e la lotta alla violenza delle bande di strada che affliggevano Los Angeles negli anni '80 e '90. L'operazione inizi\u00f2 nell'aprile 1987 e dur\u00f2 fino al 1990. \nIl progetto inizi\u00f2 dopo che un gruppo di giovani a una festa fu sparato da una macchina in corsa. Era solo uno dei tanti casi di agguati ed eventi delittuosi che si verificavano a Los Angeles da quando le bande pi\u00f9 importanti ed influenti iniziarono a contendersi il territorio attraverso violente faide e stragi.\nStufo della violenza sempre pi\u00f9 dilagante, Daryl F. Gates, capo del Los Angeles Police Department, decise di rispondere alla ferocia delle bande con incursioni nei principali luoghi di ritrovo dei banditi, maxiblitz e aumento del contingente delle forze di polizia in strada per contrastare nel modo pi\u00f9 efficace possibile spargimenti di sangue sia tra le bande in guerra tra loro che tra innocenti vittime quotidiane di estorsioni, rapine e pestaggi. \nA un esatto di distanza, nell'aprile 1988, migliaia di agenti erano di pattuglia e sorveglianza a South Central Los Angeles (oggi South Los Angeles) e l'operazione aveva portato all'arresto di 1.453 nel solo fine settimana del mese. Nonostante il gran numero di arresti, i fermi per fellonia erano solo una sessantina e in 32 casi non furono versate le tasse ordinarie. Nel contestare le cifre dei contributi mancanti, il capo Gates dichiar\u00f2 che il 70% degli arrestati vers\u00f2 regolarmente le tasse. \nL'agosto del 1988 fu caratterizzato da vasti blitz antidroga per tentare di indebolire fortemente il traffico di stupefacenti. Due edifici tra la 39esima strada e Dalton Avenue furono circondati e messi sotto da assedio da centinaia di poliziotti. Il messaggio che volevano dare gli agenti, pur trovando nella dimora dei trafficanti solo 6 grammi di marijuana e 1 grammo di cocaina, era la presenza forte delle autorit\u00e0 e la ricerca senza tregua e la cattura di spacciatori e membri di bande.\nDurante l'assedio, la polizia caus\u00f2 ingenti danni agli immobili degli edifici tra perquisizioni, blitz, sparatorie ed inseguimenti e alcuni ordinarono la scrittura di graffiti come \"LAPD Rules\" e \"30s Rollin 'Die\". Diversi residenti protestarono per le violenze sia fisiche che verbali che sarebbero state perpetrate dagli agenti nei loro confronti, ma nessuno sporse causa in tribunale per i crimini dichiarati in precedenza. \nNel 1990 erano state arrestate circa 50.000 persone nell'ambito dell'operazione. Incredibilmente la polizia arrest\u00f2 pi\u00f9 afroamericani nel corso di quel periodo che durante i fatti di Watts e questo contribu\u00ec alla nascita di diverse polemiche circa la scelta di usare il profilo razziale per le operazioni (vedi sotto). \nNel 2001, il poliziotto Todd Parrick parl\u00f2 del significato che ebbe l'operazione :\nPolemiche.\nLa polizia si guadagn\u00f2 diverse critiche concernenti l'origine razziale degli arrestati. Delle diverse migliaia di persone arrestate negli anni dell'operazione, la maggior parte di esse era costituita da afroamericani e ispanici e questo aspetto fu aspramente criticato dal giornalismo, che defin\u00ec \"razzista\"\" l'operazione in quanto la polizia si affid\u00f2 al profilo criminale su base etnica. \nLe accuse che contestarono alla polizia l'arresto di poche persone di estrapolazione bianca e caucasica in favore della ricerca di neri e immigrati, contribuirono verosimilmente all'esplosione dei disordini razziali losangelini nel 1992. \nIl capo Gates si offr\u00ec per un'intervista a PBS nella quale parl\u00f2 dell'operazione, dei suoi aspetti e soprattutto per rispondere alle accuse di razzismo lanciate da rappresentanti delle minoranze ed enti vari :"}
{"id": "2802857", "revid": "287204", "url": "https://it.wikipedia.org/wiki?curid=2802857", "title": "Australian Open 2007 - Singolare ragazze", "text": "Anastasija Pavlju\u010denkova ha battuto in finale Madison Brengle 7-6(6), 7-6(3)."}
{"id": "2802858", "revid": "486946", "url": "https://it.wikipedia.org/wiki?curid=2802858", "title": "Via\u00e7\u00e3o A\u00e9rea Rio-Grandense", "text": ""}
{"id": "2802859", "revid": "883940", "url": "https://it.wikipedia.org/wiki?curid=2802859", "title": "Operazione Hammer", "text": ""}
{"id": "2802861", "revid": "292162", "url": "https://it.wikipedia.org/wiki?curid=2802861", "title": "Carnevale romano", "text": ""}
{"id": "2802863", "revid": "287204", "url": "https://it.wikipedia.org/wiki?curid=2802863", "title": "Trofeo Dei\u00e0", "text": ""}
{"id": "2802864", "revid": "216401", "url": "https://it.wikipedia.org/wiki?curid=2802864", "title": "Trofeo Magaluf-Palmanova", "text": ""}
{"id": "2802865", "revid": "767487", "url": "https://it.wikipedia.org/wiki?curid=2802865", "title": "La taverna verde", "text": "La taverna verde \u00e8 un film muto del 1924 diretto da Luciano Doria."}
{"id": "2802866", "revid": "329581", "url": "https://it.wikipedia.org/wiki?curid=2802866", "title": "Compianto sul Cristo morto (Giovanni Bellini Firenze)", "text": "Il Compianto sul Cristo morto \u00e8 un dipinto tempera su tavola (74x118 cm) di Giovanni Bellini, databile al 1500 circa e conservato nella Galleria degli Uffizi di Firenze.\nStoria.\nIl dipinto a chiaroscuro, che doveva forse essere un modello da replicare usato nella bottega dell'artista o la base preparatoria per un dipinto mai completato col colore, venne regalato da Alvise Mocenigo al Granduca di Toscana in cambio di una tabacchiera di pietre dure legate in oro e contornate di brillanti. In seguito il Granduca stesso lo don\u00f2 alle Gallerie il 22 ottobre 1798.\nLa critica lo assegna unanimemente al periodo della piena maturit\u00e0 dell'artista alle soglie del XVI secolo o ai primi anni di esso.\nDescrizione e stile.\nL'opera, pi\u00f9 che un saggio di grafica, \u00e8 intesa come opera finita per il supporto ligneo, oltre che l'altissimo grado di perfezione del disegno e lo straordinario pathos che domina tutta la composizione: per questo \u00e8 esposto nelle sale del museo fiorentino invece che fare parte del Gabinetto dei Disegni e delle Stampe. Dopotutto il fondo non \u00e8 una preparazione, ma un consistente strato di pittura.\nRispetto alle altre \"Piet\u00e0\" dell'artista, la composizione \u00e8 molto pi\u00f9 affollata: al centro si trova Cristo morto in posizione seduta, tenuto ai lati da un'espressiva Madonna e da san Giovanni; da sinistra si riconoscono poi Maria Maddalena, Giuseppe di Arimatea; in secondo piano si trovano tre figure meno calcate, una fanciulla, un uomo calvo e barbuto e Nicodemo, l'anziano monaco con la barba lunga. Della figura di Nicodemo esiste uno studio sempre a Firenze (Gabinetto dei Disegni e delle Stampe degli Uffizi n. 595), pure proveniente, forse, dalla bottega dell'artista dove era usato come modello.\nLe ginocchia prorompenti del Cristo, messe in scorcio, irrompono illusoriamente verso lo spettatore, ponendolo in stretto contatto con l'immagine divina."}
{"id": "2802869", "revid": "287204", "url": "https://it.wikipedia.org/wiki?curid=2802869", "title": "Australian Open 2007 - Singolare maschile in carrozzina", "text": "Shingo Kunieda ha battuto in finale Michael Jeremiasz 6-3, 3-6, 6-3.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "2802872", "revid": "599013", "url": "https://it.wikipedia.org/wiki?curid=2802872", "title": "Micia", "text": ""}
{"id": "2802874", "revid": "124123", "url": "https://it.wikipedia.org/wiki?curid=2802874", "title": "Nati il 13 febbraio", "text": ""}
{"id": "2802875", "revid": "1543377", "url": "https://it.wikipedia.org/wiki?curid=2802875", "title": "Hans Otte", "text": "Biografia.\nOtte studi\u00f2 in Italia, in Germania e negli Stati Uniti all'Universit\u00e0 di Yale, studiando tra gli altri con il compositore Paul Hindemith e il pianista Walter Gieseking.\nDal 1959 al 1984 lavor\u00f2 come direttore musicale per Radio Bremen. Dall'inizio degli anni '60 present\u00f2, durante le trasmissioni da lui ideate per promuovere la musica contemporanea, giovani compositori dell'avanguardia statunitense, allora ancora sconosciuti, tra cui John Cage, David Tudor, Terry Riley e La Monte Young. \nIl suo catalogo comprende oltre cento opere.\nAlcuni lavori di Otte, in particolare le \"suite\" per piano solo, sono caratterizzate da un pensiero minimalista, sottile e sofisticato nella forma e nell'espressione musicale. I suoi lavori pi\u00f9 noti sono \"Das Buch der Kl\u00e4nge\" (The Book of Sounds, 1979-82) e \"Stundenbuch\" (Book of Hours, 1991-1998). \nOtte eseguiva spesso dal vivo le sue composizioni e la sua ultima apparizione in pubblico avvenne ad Amsterdam nel 1999.\nAlcune \"performance\" di Otte sono state registrate e si possono trovare in cd.\nNei suoi lavori Otte fece convergere profondi influssi della spiritualit\u00e0 asiatica ed europea, integrando diverse preghiere all'interno della tessitura musicale. \nNel 1991 la sua opera \"KlangHaus\" divenne un'installazione interattiva permanente presso il Neues Museum Weserburg Bremen, a Brema in Germania. La figura di Hans Otte \u00e8 ancora piuttosto trascurata in Europa e il mondo culturale anglofono ha appena iniziato a considerarlo, come dimostra lo studio di Ingo Ahmels \"Hans Otte \u2013 Klang der Klaenge/Sound of Sounds\u00ab (book+dvd+cd, Schott, ISBN 978-3-7957-0586-2)\"\nLo studio del dott. Ahmels esamina la biografia e le idee del compositore attraverso l'analisi dei suoi lavori e della sua estetica musicale, fornendo nuovi spunti per lo studio della sua figura artistica."}
{"id": "2802876", "revid": "486946", "url": "https://it.wikipedia.org/wiki?curid=2802876", "title": "Micia (personaggio)", "text": ""}
{"id": "2802878", "revid": "62004", "url": "https://it.wikipedia.org/wiki?curid=2802878", "title": "Vicenza-Bionde", "text": "La Vicenza-Bionde \u00e8 una corsa in linea maschile di ciclismo su strada che si disputa annualmente in Italia tra la provincia di Vicenza e quella di Verona. Riservata alla categoria Under-23, \u00e8 inserita nel calendario internazionale della Federazione Ciclistica Italiana come prova di classe 1.13 UCI.\nStoria.\nLa corsa venne organizzata per la prima volta nel settembre del 1945 con il nome di \"Coppa Toder\" e si corse nelle strade attorno a Bionde, strade bianche, poco asfaltate e ancora rovinate dalla Guerra finita da pochi mesi.\nNel 1950 la partenza venne situata a Vicenza e la gara prese il nome di \"Vicenza-Bionde\". Questa edizione fu tormentata da pioggia, neve e gelo e su 217 partenti arrivarono al traguardo solo in 12.\nDal 1980 la corsa divent\u00f2 internazionale e ospit\u00f2 squadre di tutta Europa, diventando cos\u00ec una prestigiosa classica del calendario dilettantistico. Tra i vincitori Adriano Durante, Endrio Leoni, Davide Casarotto e Francesco Chicchi diventati poi professionisti.\nPer l'impegno con cui dal 1945 organizza la corsa, nel febbraio del 1993 l'Unione Sportiva Bionde viene insignita di Stella d'oro al Merito Sportivo.\nAlbo d'oro.\n\"Aggiornato all'edizione 2019.\""}
{"id": "2802890", "revid": "1573940", "url": "https://it.wikipedia.org/wiki?curid=2802890", "title": "Anaxyrus boreas", "text": "Il rospo boreale (\"Anaxyrus boreas\" ()) \u00e8 un anfibio anuro della famiglia Bufonidae, diffuso in Nord America."}
{"id": "2802891", "revid": "92723", "url": "https://it.wikipedia.org/wiki?curid=2802891", "title": "Australian Open 2006 - Singolare ragazzi", "text": "Donald Young era il detentore del titolo.\nAlexandre Sidorenko ha battuto in finale Nick Lindahl 6-3, 7-6."}
{"id": "2802892", "revid": "119942193", "url": "https://it.wikipedia.org/wiki?curid=2802892", "title": "Leda col cigno", "text": "Leda col cigno \u00e8 un dipinto perduto su tavola di Leonardo da Vinci, databile al 1505-1510 circa. Del dipinto sopravvive, oggi, solo un certo numero di studi (tra cui la \"Testa di Leda\" nel Castello Sforzesco di Milano), oltre ad alcune copie e varianti di allievi e imitatori (De Rinaldis ne elenc\u00f2 nove): le migliori alla Wilton House di Salisbury, alla Galleria Borghese di Roma e agli Uffizi di Firenze.\nStoria.\nLeonardo dovette lavorare a una \"Leda\", un raro caso di soggetto mitologico nella sua produzione, nella fase tarda della sua attivit\u00e0, forse gi\u00e0 durante il suo secondo soggiorno fiorentino, per poi trasferire l'opera con s\u00e9 a Milano e da qui in Francia. Uno studio di Raffaello (Windsor 1500) su un disegno preparatorio di Leonardo, fa pensare che gi\u00e0 verso il 1505 l'opera fosse stata inventata, dal momento che l'artista urbinate poteva averlo visto solo a Firenze.\nLa prima menzione antica risale all'Anonimo Gaddiano (1540 circa).\nLa \"Leda\" doveva essere terminata durante il soggiorno milanese, come sembrerebbe confermare la presenza del cartone definitivo in casa Casnedi a Milano ancora ai primi del XVIII secolo (poi perduto) e la constatazione che la maggior parte delle copie esistenti \u00e8 di ambito lombardo.\nNel 1590 l'originale leonardesco venne ricordato in Francia da Lomazzo, nelle raccolte reali, assieme alla \"Monna Lisa\"; nel 1625 Cassiano dal Pozzo la descrisse a Fontainebleau come in cattive condizioni conservative: \u00abUna Leda in piedi, quasi tutta nuda, col cigno e due uova a' pi\u00e8 della figura dalle guscia delle quali si vede esser usciti quattro bambini. Questo pezzo \u00e8 finitissimo, ma alquanto secco, in ispecie il petto della donna, del resto il paese [il \"paesaggio\"] e la verdura [la \"vegetazione\"] \u00e8 condotta con grandissima diligenza; ed \u00e8 molto per la mala via, perch\u00e9 com'\u00e8 fatto di tre tavole per lo lungo, quelle scostate via han fatto staccare assai del colorito\u00bb.\nAlla fine del XVII secolo se ne persero definitivamente le tracce.\nDescrizione.\n\u00c8 certo che il dipinto venne visto da molti e aveva suscitato l'ammirazione generale, come testimoniano le copie: oggi se ne conoscono almeno nove.\nLeonardo dovette arrivare alla posizione in piedi della figura dopo numerosi studi, tra cui alcuni che vedono Leda accovacciata o inginocchiata. A giudicare dai disegni, grande cura venne riposta nella scelta dell'acconciatura dei capelli e anche nella definizione dei fiori destinati al prato.\nLa figura di Leda si legava al principio neoplatonico del binomio discordia-concordia e sul concetto pitagorico dell'armonia degli opposti: il cigno, principio fecondante, sotto le quali spoglie si cela Zeus, d\u00e0 origine a una miracolosa covata, da cui nacquero quattro gemelli, due maschi e due femmine: rispettivamente i Dioscuri Castore e Polluce (simboli di concordia), Elena e Clitennestra (simboli di discordia)."}
{"id": "2802896", "revid": "124584736", "url": "https://it.wikipedia.org/wiki?curid=2802896", "title": "Pietro Scaglione", "text": "Con decreto del Ministero della Giustizia del 1991, previo parere favorevole del Consiglio Superiore della Magistratura, Pietro Scaglione fu riconosciuto \"magistrato caduto vittima del dovere e della mafia\". \u00c8 sepolto nel Cimitero dei Cappuccini di Palermo.\nBiografia.\nL'ingresso e la carriera nella magistratura.\nDopo essere entrato in magistratura nel 1928 e dopo avere esordito in aula come pubblico ministero negli anni quaranta, Scaglione indag\u00f2 sulla banda Giuliano e sulla strage di Portella della Ginestra. Negli anni '50 prepar\u00f2 inoltre dure requisitorie contro gli assassini del sindacalista Salvatore Carnevale, ucciso nel 1955, negli anni del latifondismo e delle lotte contadine per la redistribuzione delle terre. La parte civile della famiglia Carnevale fu rappresentata dal futuro presidente della Repubblica, il socialista Sandro Pertini, e dagli avvocati Francesco Taormina e Nino Sorgi, anche loro socialisti. Si contrapposero ad un altro futuro presidente della Repubblica, il democristiano Giovanni Leone, difensore degli imputati (i campieri della famiglia aristocratica Notarbartolo). L'impianto accusatorio della Procura di Palermo (supportato dalla parte civile) fu, per\u00f2, vanificato da altre corti. Alla fine, dopo un lungo iter giudiziario tra assoluzioni e condanne in vari tribunali italiani, la Corte di Appello di Santa Maria di Capua Vetere condann\u00f2 i campieri della principessa Notarbartolo all'ergastolo, accogliendo le intuizioni di Scaglione, Pertini, Sorgi e Taormina.\nIl pomeriggio del 6 febbraio del 1954, nel carcere dell\u2019Ucciardone a Palermo, il bandito Gaspare Pisciotta, ex esponente di primo piano della banda Giuliano, chiese di parlare con un magistrato: quello di turno in quel giorno era il Sostituto Procuratore Scaglione. Il colloquio tra i due dur\u00f2 a lungo e prende evidentemente una piega inattesa: Scaglione promise a Pisciotta di tornare in seguito con un cancelliere per verbalizzarne le dichiarazioni (una diversa rappresentazione dei fatti venne segnalata in un articolo di stampa dell'epoca che riport\u00f2, invece, come Pisciotta non fece alcuna dichiarazione in quanto avrebbe voluto parlare esclusivamente con il magistrato\u00a0ma quest'ultimo avrebbe fatto presente che la legge imponeva la presenza di un cancelliere per la relativa verbalizzazione). \nIn una lettera pubblicata in data 9 marzo 2018 dalla rivista Tessere con il titolo \"Una precisazione sul ruolo del magistrato Scaglione\", i familiari del procuratore assassinato scrissero: \"Non \u00e8 rispondente al vero la circostanza secondo cui il magistrato Scaglione non avrebbe verbalizzato le dichiarazioni di Pisciotta. Nel 1954, infatti, il dott. Pietro Scaglione, allora sostituto procuratore generale, previo incarico del dirigente dell\u2019ufficio, si rec\u00f2 in carcere, per interrogare il detenuto Pisciotta, assistito da un segretario; il predetto Pisciotta si rifiut\u00f2 per\u00f2 di rendere qualsiasi dichiarazione in quanto voleva \u00abparlare a quattro occhi con un magistrato\u00bb senza la presenza di altre persone e senza alcuna documentazione delle sue dichiarazioni; il sostituto Scaglione allora gli fece presente che le norme di legge imponevano la presenza del segretario e la documentazione mediante verbale delle dichiarazioni; il Pisciotta rispose che, eventualmente dopo un periodo di riflessione, avrebbe richiamato il magistrato per rendere dichiarazioni. Questa \u00e8 la ricostruzione dell\u2019episodio come risulta dagli atti e dalle cronache giornalistiche dell\u2019epoca (v. anche Riccardo Longone, \u00abPisciotta annunci\u00f2 al magistrato gravissime rivelazioni\u00bb, in \u201cl\u2019Unit\u00e0\u201d 14 febbraio 1954, pag. 1)\".\nQualche giorno dopo, Pisciotta mor\u00ec in carcere avvelenato con la stricnina e Scaglione fu il magistrato incaricato dell\u2019istruttoria dell\u2019omicidio, che si concluse con il rinvio a giudizio di un agente di custodia e di Filippo Riolo, boss mafioso di Piana degli Albanesi; nella sua requisitoria, Scaglione sottoline\u00f2 il movente mafioso di quell'omicidio (\u201c\u2026\"tutto conclama che la soppressione del Pisciotta \u00e8 un caratteristico delitto di vendetta ordito dalla mafia [\u2026] ponendosi cos\u00ec apertamente contro le leggi sovrane dell\u2019omert\u00e0, il Pisciotta fin\u00ec con l\u2019irritare, oltre ogni limite di ragionevole sopportazione la suscettibilit\u00e0 della mafia e dei mafiosi\"\u201d). Il processo si concluse tuttavia con l\u2019assoluzione degli imputati con la formula dubitativa dell\u2019insufficienza di prove.\nDiventato Procuratore capo della Procura di Palermo nel 1962, Scaglione inquis\u00ec Salvo Lima, Vito Ciancimino ed altri politici locali e nazionali. Secondo la testimonianza del giornalista Mario Francese, ucciso nel 1979, Pietro Scaglione \u00abfu convinto assertore che la mafia aveva origini politiche e che i mafiosi di maggior rilievo bisognava snidarli nelle pubbliche amministrazioni\u00bb.\nLe inchieste giudiziarie e il volontariato.\nScaglione indag\u00f2 sulla strage di Ciaculli del 1963 e, grazie alle inchieste condotte dall'Ufficio Istruzione del Tribunale di Palermo (guidato da Cesare Terranova) e dalla Procura della Repubblica (diretta da lui stesso) \u00able organizzazioni mafiose furono scardinate e disperse\u00bb, come si legge nella Relazione conclusiva della Commissione parlamentare antimafia del 1976.\nPietro Scaglione era impegnato anche nel volontariato e divenne Presidente del Consiglio di Patronato per l'assistenza alle famiglie dei carcerati e degli ex detenuti, promuovendo, tra l'altro, la costruzione di un asilo nido; per queste attivit\u00e0 sociali, gli fu conferito dal Ministero della giustizia il Diploma di primo grado al merito della redenzione sociale, con facolt\u00e0 di fregiarsi della relativa medaglia d'oro.\nL'agguato a Palermo e la morte.\nLa mattina del 5 maggio 1971 Scaglione, mentre percorreva via dei Cipressi a Palermo a bordo di una Fiat 1500 nera guidata dall'agente di custodia Antonino Lorusso, venne bloccato da un'altra automobile da cui uscirono due o tre persone che fecero fuoco con pistole calibro 9 e 38 Special, freddando all'istante Scaglione e il suo autista.\nLe reazioni alla morte.\nLa relazione di minoranza della Commissione Parlamentare Antimafia \u2013 redatta nel 1976 dal deputato del Movimento Sociale Italiano Giorgio Pisan\u00f2 \u2013 aliment\u00f2 polemiche sull'uccisione del magistrato. Pisan\u00f2 sostenne che sulla figura del procuratore Scaglione e del presidente del tribunale Nicola La Ferlita, pesavano forti sospetti di avere favorito la fuga del \"boss\" mafioso Luciano Leggio nel 1969.\nTuttavia, il Csm e l'autorit\u00e0 giudiziaria di Firenze, sin dal 1971, avevano gi\u00e0 escluso qualsiasi responsabilit\u00e0 del procuratore Scaglione nella fuga e nella latitanza del boss Luciano Liggio. La magistratura accert\u00f2 che Scaglione assunse sempre \u00abnumerose e rigorose iniziative giudiziarie\u00bb a carico di Luciano Liggio e di altri boss.\nLe indagini sull'assassinio.\nLe prime indagini sul delitto si concentrarono sul boss Gerlando Alberti (mafioso del rione Danisinni che operava prevalentemente a Milano), che era stato visto a Palermo nei giorni dell'omicidio da un confidente del capitano Giuseppe Russo, il barista Vincenzo Guercio, che scomparve nel nulla qualche tempo dopo. La sparizione di Guercio fu all'origine del cosiddetto \"Rapporto dei 114\" del giugno 1971 (Albanese Giuseppe + 113), redatto congiuntamente da Polizia e Carabinieri guidati dall'allora colonnello Carlo Alberto dalla Chiesa e dal commissario Boris Giuliano, il quale denunciava centinaia di mafiosi per associazione a delinquere; il Rapporto, citando l'omicidio del procuratore Scaglione insieme alla scomparsa del giornalista Mauro De Mauro (16 settembre 1970) e gli attentati dinamitardi contro enti e uffici pubblici di Palermo (31 dicembre 1970), affermava che questi fatti \"non hanno precedenti nelle manifestazioni criminose dell'Isola perch\u00e9 appaiono talmente aberranti da far ritenere che si agitino o si occultino a monte degli esecutori materiali grossissimi interessi ai quali non sarebbero estranei ambienti e personaggi legati al mondo politico ed economico-finanziario e che, in forma pi\u00f9 o meno occulta, hanno fatto ricorso, dal Dopoguerra in poi, a sodalizi di mafia per conseguire iniziali affermazioni nei pi\u00f9 svariati settori.\".\nNel 1974 il mafioso Benedetto La Cara, uno dei denunciati nel \"Rapporto dei 114\" perch\u00e9 appartenente alla banda di Gerlando Alberti, scrisse un memoriale per l'Autorit\u00e0 Giudiziaria nel quale affermava che \"\"Scaglione \u00e8 stato ucciso da killer assoldati da alcuni deputati siciliani della DC e dell'MSI in combutta con un alto magistrato e alcune frange di carabinieri e poliziotti\"\u201d.\nLo scrittore Pier Paolo Pasolini (ucciso nel 1975 a Roma) colleg\u00f2 l\u2019uccisione di Scaglione con la scomparsa di De Mauro e con l\u2019omicidio del Presidente dell\u2019Eni Enrico Mattei (\"impegnato in una politica filoaraba e terzomondista\").\nNel 1984 il collaboratore di giustizia Tommaso Buscetta dichiar\u00f2 al giudice Giovanni Falcone che Scaglione era \u00abun magistrato integerrimo e spietato persecutore della mafia\u00bb e il suo omicidio era stato organizzato ed eseguito da Luciano Leggio e dal suo vice Salvatore Riina con l'approvazione di Giuseppe Cal\u00f2 (capo del rione Danisinni in cui avvenne il delitto) per danneggiare il loro avversario Gaetano Badalamenti poich\u00e9 il procuratore Scaglione voleva riesaminare la posizione processuale dei Rimi di Alcamo, parenti di Badalamenti. Nel 1987 il collaboratore Antonino Calderone dichiar\u00f2 sempre al giudice Falcone che l'omicidio di Scaglione faceva parte di una serie di azioni eversive attuate da esponenti mafiosi in seguito al fallito Golpe Borghese, in cui si potevano inquadrare anche la sparizione del giornalista De Mauro, le bombe esplose a Palermo nel Capodanno 1971 e il ferimento del deputato missino Angelo Nicosia. Nel 1992, durante un'audizione della Commissione Parlamentare Antimafia, Buscetta conferm\u00f2 le dichiarazioni di Calderone ed aggiunse nuovi particolari rispetto alle precedenti dichiarazioni, affermando che \u00ab\"Luciano Liggio stabil\u00ec di sua volont\u00e0 di creare un clima di tensione nell'ambiente politico per preparare il colpo di Stato (il Golpe Borghese). Ognuno prese le sue mosse su quale fosse il politico da colpire [\u2026] L'obiettivo di Luciano Liggio fu il procuratore Scaglione\"\u00bb. Motivazione ulteriore e pi\u00f9 plausibile per il suo assassinio viene rintracciata nel fatto che il giorno successivo il procuratore Scaglione era atteso in tribunale a Milano per testimoniare sulla telefonata compromettente di Antonino Buttafuoco (commercialista) all'avvocato Vito Guarrasi poco dopo il rapimento di Mauro De Mauro, telefonata che avrebbe incastrato l'avvocato consulente in Sicilia del potentissimo presidente dell'ENI, Eugenio Cefis.\nTuttavia nel gennaio 1991 il giudice istruttore di Genova Dino Mattei, che si occupava delle indagini, dichiar\u00f2 di non doversi procedere nei confronti dei presunti responsabili dell'omicidio del procuratore Scaglione (Gaetano Fidanzati, Gerlando Alberti e il figlio, Salvatore Riina, Luciano Leggio, Pippo Cal\u00f2, Francesco Scaglione, Pietro D'Accardio e Francesco Russo) in quanto \u00abnon \u00e8 stato possibile individuare nei confronti di questi imputati gli elementi convincenti di accusa, come ad esempio il rinvenimento delle armi usate o testimonianze dirette, che giustifichino il passaggio alla fase dibattimentale\u00bb.\nLa testimonianza di Pietro Grasso.\nNel libro \"la Mafia Invisibile\", il superprocuratore antimafia Pietro Grasso (intervistato da Saverio Lodato) si occupa ampiamente dell'omicidio Scaglione affermando, tra le altre cose:"}
{"id": "2802898", "revid": "599013", "url": "https://it.wikipedia.org/wiki?curid=2802898", "title": "Fanfan", "text": ""}
{"id": "2802899", "revid": "287204", "url": "https://it.wikipedia.org/wiki?curid=2802899", "title": "Australian Open 2006 - Singolare ragazze", "text": "Viktoryja Azaranka era la detentrice del titolo.\nAnastasija Pavlju\u010denkova ha battuto in finale Caroline Wozniacki 1\u20136, 6\u20132, 6\u20133."}
{"id": "2802900", "revid": "486946", "url": "https://it.wikipedia.org/wiki?curid=2802900", "title": "Fanfan (personaggio)", "text": ""}
{"id": "2802904", "revid": "1277036", "url": "https://it.wikipedia.org/wiki?curid=2802904", "title": "John Colter", "text": "Fu uno dei componenti della spedizione condotta da Meriwether Lewis e William Clark (1804-1806). Nonostante aver preso parte ad una delle spedizioni pi\u00f9 famose della storia, egli \u00e8 ancora oggi ricordato per le sue esplorazioni effettuate dopo essere stato congedato con onore dall'esercito nel 1806. Durante l'inverno del 1807-1808, Colter divenne la prima persona di origine europea ad essersi addentrata nella regione dell'attuale parco nazionale di Yellowstone e del Teton Range. Colter trascorse molti mesi da solo nelle \"terre selvagge\" ed \u00e8 considerato il primo \"trapper\".\nYellowstone, Grand Teton e Jackson Hole.\nColter lasci\u00f2 il Fort Raymond nel mese di ottobre del 1807 e, nel corso dell'inverno, esplor\u00f2 la regione nella quale, pi\u00f9 tardi, verranno istituiti i parchi nazionali di Yellowstone e di Grand Teton. Colter rifer\u00ec di aver visitato almeno un bacino geyser, anche se oggi si ritiene pi\u00f9 probabile che egli si sia trovato nei pressi dell'attuale area di Cody che, in quel tempo potrebbe aver avuto qualche residua attivit\u00e0 geotermica. Colter probabilmente giunse sulle sponde del Lago Jackson dopo aver attraversato il \"Continental Divide\". Esplor\u00f2 la valle di Jackson Hole, posta alla base del Teton Range. Dopo essersi diretto a nord e poi verso est, probabilmente arrivo fino al Lago Yellowstone, nei pressi del quale pu\u00f2 avere visto geyser e altre manifestazioni geotermiche. Colter si diresse, infine, verso Fort Raymond, arrivando nei mesi di marzo o aprile del 1808. Egli non solo percorse centinaia di chilometri, la maggior parte del tempo senza guida, ma lo fece in pieno inverno, in una regione in cui le temperature notturne nel mese di gennaio raggiungono regolarmente -34\u00a0\u00b0C. Pochi credettero i suoi rapporti a proposito di geyser e pozze d'acqua fumante. Le sue relazioni a proposito di questi fenomeni furono spesso ridicolizzate.\nUltimi anni e morte.\nDopo essere tornato a St. Louis, Colter spos\u00f2 una donna di nome Sallie ed acquist\u00f2 una fattoria vicino a \"Miller's Landing\", Missouri, (oggi New Haven, Missouri). Intorno al 1810, visit\u00f2 con William Clark (suo vecchio comandante della Spedizione di Lewis e Clark) e forn\u00ec rapporti dettagliati sulle sue esplorazioni dall'ultima volta che si erano incontrati. Da queste informazioni, Clark cre\u00f2 una mappa abbastanza completa e prodotta dalla regione delle esplorazioni per i successivi settantacinque anni. Durante la Guerra anglo-americana, Colter si arruol\u00f2 e combatt\u00e9 con i rangers di Nathan Boone. Le fonti non sono chiare su quando John Colter \u00e8 morto o la causa esatta della morte. In ogni caso, dopo essersi improvvisamente ammalato, si dice che Colter fosse morto di ittero il 7 maggio 1812; altre fonti indicano che mor\u00ec il 22 novembre 1813. Fu sepolto vicino a Miller's Landing, ma la locazione della sua tomba \u00e8 andata perduta."}
{"id": "2802911", "revid": "1573940", "url": "https://it.wikipedia.org/wiki?curid=2802911", "title": "Zonotrichia leucophrys", "text": "Il passero corona bianca (\"Zonotrichia leucophrys\" ) \u00e8 un uccello passeriforme appartenente alla famiglia dei Passerellidi.\nDistribuzione e habitat.\nQuesta specie \u00e8 originaria di Bahamas, Belize, Canada, Isole Cayman, Cuba, Messico, Saint-Pierre e Miquelon, Turks e Caicos e Stati Uniti. \n\u00c8 accidentale in Groenlandia, Giappone e Regno Unito. La sua presenza \u00e8 incerta in Giamaica."}
{"id": "2802912", "revid": "767487", "url": "https://it.wikipedia.org/wiki?curid=2802912", "title": "Voglio tradire mio marito", "text": "Voglio tradire mio marito \u00e8 un film del 1925 diretto da Mario Camerini.\nTerzo film di Camerini con la Fert che, dopo il debutto nel 1924 con \"La casa dei pulcini\" e la regia di uno dei tanti \"Saetta\" (\"Saetta principe per un giorno\"), gli affida un soggetto di Ermanno Geymonat.\nUna commedia \"alla francese\", l'ha definita poi, molti anni dopo, lo stesso Camerini, una sorta versione italiana di Perch\u00e9 cambiate moglie? che per\u00f2 ottiene un premio governativo e ha il consenso della critica dell'epoca e un buon successo all'estero, grazie anche all'intelligenza del produttore Stefano Pittaluga che riesce a distribuire bene i suoi prodotti anche all'estero.\nUna copia ritrovata \u00e8 stata restaurata dalla Cineteca del Friuli di Gemona e riprodotta in un lungometraggio di circa 90 minuti.\nTrama.\nIl conte De Cay \u00e8 felicemente sposato con una bellissima e fedele donna, ma a un innocente e fortuito incontro con una sua ex fiamma viene sorpreso dagli anziani zii che avvisano la contessa. Questa, credendo al pettegolezzo e al tradimento, decide di vendicarsi accettando le avance dei suoi numerosi ammiratori. Presto per\u00f2 si accorger\u00e0 che sono tutti una delusione, compreso il poeta.\nCritica.\nMalgrado giochi sugli equivoci e i mancati tradimenti, il film \u00e8 tutt'altro che banale, specialmente per l'epoca. La scena in casa del poeta, a cui vengono pignorati i mobili e che costringono i due amanti a spostarsi da una stanza all'altra, \"(...) rivela un regista gi\u00e0 esperto e anticipa il tono della futura commedia cameriniana, quella che trionfer\u00e0 negli anni '30\"."}
{"id": "2802921", "revid": "287204", "url": "https://it.wikipedia.org/wiki?curid=2802921", "title": "De anathematis vinculo", "text": "Il De anathematis vinculo \u00e8 un piccolo trattato scritto da papa Gelasio I in cui espone alcune delle sue idee cardine.\nContesto storico in cui viene scritta l'opera.\nQuesta opera viene composta mentre al potere imperiale d'Oriente si trovavano Zenone e successivamente Anastasio, qualche decennio dopo il Concilio di Calcedonia. I due sovrani erano sostenitori delle teorie cesaropapiste a cui si era opposto il precedente papa Felice III di cui Gelasio riprender\u00e0 alcune idee. Il problema veniva incentrato sulla natura divina o no di Cristo, ovvero si dibatteva tra la teoria monofisita e quella diofisita. Zenone sosteneva una sorta di compromesso tra queste due teorie, mentre Anastasio era un convinto monofisita, supportando con tale presa di posizione la propria politica cesaropapista. Papa Gelasio I perci\u00f2 compose il \"De anathematis vinculo\", oltre ad un certo numero di lettere, allo scopo di contrastare la diffusione di tali idee..\nContenuto dell'opera.\nL'opera si sofferma nello stabilire la suddivisione delle competenze tra la Chiesa e l'Impero. La tesi sostenuta \u00e8 che il mondo sia retto da due dignit\u00e0, spirituale e temporale, incorporate entrambe da Cristo durante la sua permanenza nel mondo. Cristo stesso avrebbe ordinato che dopo di lui le si dividesse. La sfera temporale sarebbe stata competenza dell'Imperatore e la Chiesa avrebbe dovuto uniformarvisi poich\u00e9 istituto dello Stato e dipendente da essa. La sfera spirituale sarebbe stata competenza della Chiesa al cui volere l'imperatore come uomo religioso si sarebbe dovuto uniformare e a cui avrebbe dovuto obbedire."}
{"id": "2802929", "revid": "287204", "url": "https://it.wikipedia.org/wiki?curid=2802929", "title": "Robert Bernard Anderson", "text": "Biografia.\nFu il quarto segretario della marina statunitense (United States Department of Defense) sotto il presidente degli Stati Uniti d'America Dwight D. Eisenhower.\nIl suo percorso scolastico lo port\u00f2 prima a diventare un insegnante di scuola superiore e successivamente all'universit\u00e0 del Texas che termin\u00f2 nel 1932, divenne poi sostituto procuratore generale per lo Stato del Texas.\nMassone, fu membro della \"Vernon Lodge\" No. 655 di Vernon, Texas e in seguito divenne grande ufficiale della Gran Loggia del Texas."}
{"id": "2802932", "revid": "155634", "url": "https://it.wikipedia.org/wiki?curid=2802932", "title": "Australian Open 2008 - Doppio femminile", "text": "Cara Black e Liezel Huber erano le detentrici del titolo, ma hanno perso nei quarti contro Al'ona Bondarenko e Kateryna Bondarenko.\nAl'ona Bondarenko e Kateryna Bondarenko hanno battuto in finale 2\u20136, 6\u20131, 6\u20134 Viktoryja Azaranka e Shahar Peer."}
{"id": "2802933", "revid": "2146946", "url": "https://it.wikipedia.org/wiki?curid=2802933", "title": "Fellipe Bastos", "text": "Carriera.\nFellipe Bastos \u00e8 stato prestato fino alla fine del campionato di Challenge League al , il 10 febbraio 2010 da parte del Benfica, dopo essere gi\u00e0 stato girato in prestito durante il girone di andata della Primeira Liga al .\nHa esordito con la maglia del nel match vinto 2-1 contro il , il 20 febbraio 2010, entrando al 55' in sostituzione di Marcos de Azevedo. Segna la sua prima rete con la maglia del club svizzero nel match vinto 4-0 contro lo del 6 marzo 2010. "}
{"id": "2802939", "revid": "287204", "url": "https://it.wikipedia.org/wiki?curid=2802939", "title": "Monte Grazian", "text": "Il monte Grazian (863\u00a0m) \u00e8 un monte delle Alpi Marittime che si trova tra il Roia e il Bevera, poco lontano dal confine con l'Italia. \nStoria.\nFino al 1947 il monte era al confine tra Italia e Francia, in seguito al Trattato di Parigi venne completamente annesso alla Francia.\nAccesso.\nIl monte \u00e8 facilmente raggiungibile da Olivetta San Michele, Sospel e Breil sur Roya."}
{"id": "2802946", "revid": "486946", "url": "https://it.wikipedia.org/wiki?curid=2802946", "title": "Rom e Sinti nei regimi nazifascisti", "text": ""}
{"id": "2802948", "revid": "1782831", "url": "https://it.wikipedia.org/wiki?curid=2802948", "title": "Genesi letale", "text": "Genesi letale (\"Deadly Genesis\") \u00e8 una miniserie a fumetti pubblicata dalla Marvel Comics fra il gennaio e il luglio 2006. Sceneggiata da Ed Brubaker e disegnata da Trevor Hairsine, la trama s'incentra sul ritorno in scena e la vendetta degli \"X-Men perduti\" e sulla ricerca di Xavier dopo la decimazione. Pubblicata per celebrare il trentesimo anniversario dello storico \"Giant-Size X-Men\" n. 1 (maggio 1975), \u00e8 servita anche per portare finalmente in scena il terzo fratello Summers ossia Vulcan.\nTrama.\nMentre sulla Terra si avvertono ancora gli effetti dell'M-Day, nello spazio un potente individuo si risveglia e, requisito uno shuttle, si schianta fra i monti Adirondack nello stato di New York. Avvertito un improvviso e potente picco energetico, Emma Frost sviene per il sovraccarico psichico impiantando nelle menti degli X-Men immagini del loro passato e di amici defunti. Ciclope, Marvel Girl e Wolverine si recano sul luogo dello schianto dove i primi due vengono sopraffatti e rapiti dallo sconosciuto; in Scozia, nel frattempo, Banshee intravede la sagoma della defunta Moira MacTaggert che lo guida in uno studio segreto dove \u00e8 registrato un video in cui denigra ed incolpa Xavier per una qualche azione passata. Liberato Wolverine dalle grinfie del governo giunto sul luogo per indagare, Shadowcat, Bestia ed Emma riparano Cerebra allo scopo di rintracciare Ciclope e Marvel Girl: i due sono tenuti prigionieri dallo sconosciuto che rivela di conoscere molte cose su Scott. Mentre all'istituto Havok \u00e8 tormentato dai fantasmi del passato, Nightcrawler e Wolverine vanno ad accogliere Banshee all'aeroporto tuttavia lo sconosciuto dopo essersi appropriato del Blackbird, ed ascoltata una conversazione in cui l'irlandese rivelava di avere fatto interessanti scoperte in Scozia, decide di farlo schiantare contro l'aereo di linea provocando la morte dei suoi passeggeri e quella di Banshee. Scagionati dall'accusa di aver fatto esplodere l'aereo grazie a Kitty, Bestia chiede a Wolverine di recuperare una valigetta che conteneva ci\u00f2 che Banshee avrebbe voluto mostrargli e il corpo del defunto X-Man. Ripresasi, Marvel Girl viene usata dallo sconosciuto per proiettare altre visioni: Havok, in particolare, vede Xavier impedire a Corsaro di rivelare la sua identit\u00e0 a lui e Scott. Dopo essere entrata accidentalmente in contatto con la mente dello sconosciuto, Marvel Girl rivela a Ciclope che l'uomo \u00e8 stato addestrato da Xavier. All'istituto, Bestia scopre grazie ai file contenuti nella valigetta che Xavier aveva preso in prestito alcuni studenti di Moira, Vulcan, Darwin, Petra e Sway, per mandarli in soccorso degli X-Men catturati da Krakoa. Riusciti finalmente a liberarsi, la fuga di Ciclope e Marvel Girl viene fermata dallo sconosciuto, in realt\u00e0 Vulcan, che dichiara d'essere un Summers. Localizzato da O*N*E, Vulcan si scontra con una Sentinella distruggendola e uccidendone il pilota mentre Ciclope obbliga la figlia a fuggire in modo da avvisare gli altri. Rimasto solo con il sedicente fratello, gli viene rivelata che la morte di Banshee faceva parte di un piano per stanare Xavier e obbligarlo a confrontarsi con lui. Raggiunto l'istituto, Marvel Girl spiega agli X-Men il piano di Vulcan e li guida sull'isola Muir dove trovano i due in compagnia di Xavier che rivela loro di aver perso i poteri ma riguadagnato l'uso delle gambe, di conoscere Vulcan e aver alterato la mente di Ciclope per impedirgli di ricordare gli avvenimenti di Krakoa e la parentela. Obbligata Marvel Girl a collaborare, Vulcan e Xavier raccontano telepaticamente ci\u00f2 che accadde sull'isola: dopo essere atterrati i quattro X-Men avevano subito perso il contatto telepatico con Xavier, tuttavia continuarono le ricerche fino a quando liberarono Ciclope. Vulcan rivel\u00f2 a Scott di essere suo fratello prima di spingerlo a decollare per tornare a Westchester mentre loro si occupavano del recupero degli altri. Ripresa la via per la foresta si trovarono la strada bloccata dai mostri di Krakoa che uccisero Sway, tagliandola in due, e incenerirono lui, Darwin e Petra (il fallimento degli studenti di Moira obblig\u00f2 Xavier a mettere insieme la \"seconda genesi\" di X-Men costituita da Banshee, Colosso, Nightcrawler, Sole Ardente, Tempesta, Thunderbird e Wolverine). Cercando di spiegare cosa accadde, Marvel Girl ipotizz\u00f2 che il potere di Sway avesse rallentato il tempo consentendo a Petra di farli sprofondare nel sottosuolo dove Darwin si fuse con Vulcan permettendogli di sopravvivere anche quando l'isola fu spedita nello spazio. Xavier rivel\u00f2 allora di aver scoperto che Gabriel era il terzo fratello Summers non appena lo aveva visto: estratto dal ventre morente della madre quando questa era prigioniera degli Shi'ar, venne posto all'interno di un acceleratore d'incubazione ed in pochi giorni, ormai adolescente, venne spedito sulla Terra dove divenne schiavo di Davan Shakari prima di fuggire ed essere trovato da Moira. Approfittando di questi momenti, Marvel Girl estrae la coscienza ancora in vita di Darwin dal corpo di Vulcan dando inizio ad uno scontro terminato con la sua fuga nello spazio. Dopo il funerale di Banshee, Ciclope ormai pieno di sfiducia nei confronti del suo mentore lo invita a lasciare lo Xavier Institute.\nRacconti brevi.\nIn aggiunta alla trama principale, ogni uscita recava anche un breve racconto incentrato sui quattro \"X-Men perduti\", la loro reazione a scoprirsi mutanti e l'incontro con Moira MacTaggert."}
{"id": "2802949", "revid": "1442080", "url": "https://it.wikipedia.org/wiki?curid=2802949", "title": "Australian Open 2008 - Singolare femminile in carrozzina", "text": "Esther Vergeer ha battuto in finale Korie Homan 6\u20133, 6-3."}
{"id": "2802951", "revid": "101175", "url": "https://it.wikipedia.org/wiki?curid=2802951", "title": "Aprilia Alitalia Racing", "text": ""}
{"id": "2802953", "revid": "204012", "url": "https://it.wikipedia.org/wiki?curid=2802953", "title": "Robert B. Anderson", "text": ""}
{"id": "2802960", "revid": "1573940", "url": "https://it.wikipedia.org/wiki?curid=2802960", "title": "Melospiza lincolnii", "text": "Il passero di Lincoln (Melospiza lincolnii ) \u00e8 una specie di uccello appartenente alla famiglia dei Passerellidi.\nDistribuzione e habitat.\nIl passero di Lincoln \u00e8 nativo di: Bahamas, Belize, Canada, Costa Rica, Cuba, El Salvador, Guatemala, Haiti, Honduras, Isole Cayman, Messico, Panama, Porto Rico, Repubblica Dominicana, Saint-Pierre e Miquelon, Stati Uniti d'America e Turks e Caicos.\nSegnalato occasionalmente in Groenlandia, Giamaica e Panama."}
{"id": "2802961", "revid": "117150690", "url": "https://it.wikipedia.org/wiki?curid=2802961", "title": "Piero Pierotti (regista)", "text": "Biografia.\nNato a Pisa nel 1912, dopo gli studi universitari, si trasferisce a Roma, riuscendo ad entrare come allievo nel corso per regia cinematografica presso il Centro Sperimentale di Cinematografia, diplomandosi nel 1939.\nInizia la sua attivit\u00e0 professionale come aiuto regista e sceneggiatore, per passare alla direzione di cortometraggi di tematiche pi\u00f9 diverse, arrivando solo nel 1958, alla regia di un lungometraggio, con la pellicola in costume e avventura \"L'arciere nero\", si specializzer\u00e0 in seguito in film peplum e cappa e spada.\nDodici i film portati a termine nella sua carriera di regista, interrotta dalla morte, avvenuta a Roma nel 1970.\nCollegamenti esterni.\n(EN) \"\", su Internet Movie Database, IMDb.com."}
{"id": "2802962", "revid": "92723", "url": "https://it.wikipedia.org/wiki?curid=2802962", "title": "Pierre Gaultier de Varennes de la V\u00e9rendrye", "text": "Biografia.\nPierre Gaultier de Varennes nacque nella colonia francese di Trois-Rivi\u00e8res, presso Qu\u00e9bec, dal visconte Ren\u00e9 Gualtier de Varennes et V\u00e9rendrye e da Marie, figlia di Pierre Boucher, governatore della colonia. I de Varennes et V\u00e9rendrye (il cognome fu poi modificato in Varennes de la V\u00e9rendrye) appartenevano a un'antica famiglia della regione francese dell'Angi\u00f2. Ren\u00e9 Gaultier, padre di Pierre Gautier, aveva fondato nel 1672 la cittadina di Varennes, nel Qu\u00e9bec.\nNel 1707 Pierre combatt\u00e9 nelle Fiandre la Guerra di Successione Spagnola, venendo anche ferito e preso prigioniero nel 1709 durante la battaglia di Malplaquet.\nEsplorazioni.\nNel 1731, Pierre inizia la propria carriera di esploratore. Inizia lanciandosi alla ricerca del \"mar dell'Ovest\", ma ben presto i suoi viaggi esplorativi acquistano fini commerciali, principalmente nella tratta delle pelli. Esplora il Lago Superiore, poi lungo il fiume Pigeon che permette poi di raggiungere via terra la Rivi\u00e8re \u00e0 la Pluie e infine il lago Winnipeg. Il visconte organizza delle exp\u00e9ditions a partire dal Forte Caministigoyan e fa edificare una decina di centri per il commercio fortificati, in particolare Fort Saint-Pierre.\nNella primavera del 1742, Pierre si dirige verso nord per stabilire il forte Dauphin sul lago Manitoba ed il forte Bourbon alla punta nord del lago Winnipeg. Il 9 avril 1742, i suoi due figli, Louis-Joseph e Fran\u00e7ois, lasciano Fort La Reine con la missione di esplorare ad ovest il pi\u00f9 lontano che possano; si dirigono quindi in direzione sud-ovest. Il primo gennaio 1743, risalgono l'Alto Missouri fino al fiume Yellowstone. A questo punto, un muro di roccia gli sbarra la strada: si tratta delle montagne Rocciose, nella parte occidentale del Wyoming. Sebbene convinti di trovare il mare oltre le montagne, le guide indigene si rifiutano di proseguire per via della presenza di trib\u00f9 ostili e forzano i due giovani esploratori a tornare indietro.\nPadre e figli rientrano a Montr\u00e9al nel 1744. Cinque anni pi\u00f9 tardi, il re di Francia assegna a Pierre Gaultier de Varennes la croce dell'Ordine di San Luigi, la distinzione pi\u00f9 prestigiosa dell'epoca, ed un titolo nobiliare per la sua famiglia. Per i servizi resi, Pierre Gaultier de La V\u00e9rendrye viene promosso capitano. Muore a 64 anni, il 5 dicembre 1749, mentre prepara una spedizione lungo il fiume Saskatchewan."}
{"id": "2802965", "revid": "767487", "url": "https://it.wikipedia.org/wiki?curid=2802965", "title": "An Introduction", "text": "An Introduction \u00e8 una raccolta dei Van der Graaf Generator pubblicata nel 2000 da Virgin Records.\nIl disco.\nLa raccolta contiene brani tratti dagli album a partire da \"The Least We Can Do Is Wave To Each Other\" fino a \"The Quiet Zone/The Pleasure Dome\"."}
{"id": "2802966", "revid": "1199936", "url": "https://it.wikipedia.org/wiki?curid=2802966", "title": "Ritratto di J\u00f6rg Fugger", "text": "Il Ritratto di J\u00f6rg Fugger \u00e8 un dipinto olio su tavola (26x20\u00a0cm) di Giovanni Bellini, datato 1474 e conservato nel Norton Simon Museum a Pasadena.\nDescrizione e stile.\n\u00c8 il primo ritratto documentato di Bellini, grazie alla data inscritta nella parte alta del dipinto assieme al nome dell'effigiato, probabilmente un personaggio della famiglia Fugger gravitante attorno al Fondaco dei Tedeschi a Venezia.\nL'uomo, su fondo scuro, \u00e8 ritratto a mezzo busto di tre quarti verso sinistra. Il vestito nero e i capelli corvini sono incoronati da una ghirlanda. L'espressione \u00e8 fissa e legata al realismo analitico del gotico internazionale. L'individuazione fisiognomica \u00e8 infatti profonda, ma mancano quei valori psicologici introdotti a Venezia da Antonello da Messina dal 1475, che influenzarono poi profondamente la scuola locale, compreso Bellini.\nNe esiste anche una versione attribuita, in collezione privata a Milano."}
{"id": "2802983", "revid": "305330", "url": "https://it.wikipedia.org/wiki?curid=2802983", "title": "Archaeoidea", "text": "Archaeoidea \u00e8 una superfamiglia di aracnidi araneomorfi che comprende cinque famiglie:"}
{"id": "2802984", "revid": "438678", "url": "https://it.wikipedia.org/wiki?curid=2802984", "title": "Route (scout)", "text": "Per route, nello scautismo, si intende una particolare tipologia di campeggio estivo, tipico della branca del roverismo (rover e scolte) e caratterizzata da un cammino che perdura per tutto il periodo del campo. In questo caso, il percorso compiuto si trova a rivestire un'importanza maggiore rispetto alla meta geografica prefissata.\nOrigine del termine.\nIl termine \"route\", traducibile dal francese come \u201cstrada\u201d, ha le sue origini alla base del roverismo francese, ed il termine \u00e8 stato accettato nella sua forma originale anche dai gruppi italiani. Il termine viene adottato prima dall'AGI, e viene ripreso dall'AGESCI; nell'Associazione Italiana Guide e Scouts d'Europa Cattolici (FSE) viene usato solo per le Scolte, i Rover usano l'espressione Campo Mobile.\nModalit\u00e0 della route.\nIn accordo con il roverismo, la route \u00e8 l\u2019attivit\u00e0 che pi\u00f9 specificatamente caratterizza la vita all\u2019aperto del Clan. La route presuppone pi\u00f9 giorni di cammino, il pernottamento in posti diversi e lontani fra loro, un\u2019alimentazione sana e uno zaino essenziale e leggero, un percorso interessante, un tema di fondo che leghi con un filo logico le giornate tra loro ed un significativo itinerario di fede che accompagni l\u2019esperienza. \u00c8 un campo mobile, della durata di 4-8 giorni, che si effettua almeno due volte l\u2019anno. Periodi tipici sono Natale, Pasqua, vacanze estive.\nRispettando perfettamente l'originaria accezione di Campo Mobile, l'itinerario viene affrontato in pi\u00f9 giorni consecutivi; accompagnati da un tema o da una finalit\u00e0 educativa da raggiungere, il campeggio non ha una locazione fissa per dormire, mangiare o lavarsi, al contrario di quanto avviene nei campi estivi delle branche Lupetti/Coccinelle o Esploratori/Guide. In una Route il Clan parte da un paese e, cartina alla mano, affronta le difficolt\u00e0 e le fatiche di un cammino che si interrompe solo in determinati momenti della giornata: alla sera e per i pasti. Dopo circa una settimana il gruppo fa ritorno alla citt\u00e0 o al paese di partenza, dal quale ritorner\u00e0 nella propria citt\u00e0 di origine; talvolta, se la zona scelta lo permette, la pattuglia organizzatrice (pattuglia logistica) pu\u00f2 decidere di far terminare la route in un luogo diverso da quello dal quale erano partiti, creando cos\u00ec un cammino che non si chiude. Il percorso da compiere non deve essere necessariamente affrontato a piedi; vi sono gruppi che scelgono di farlo in bicicletta, in barca, in canoa: a ciascuno secondo la propria necessit\u00e0.\nQuello che veramente caratterizza questo genere di campeggio \u00e8 la consapevolezza del fatto che la riflessione proposta, la preghiera lungo la strada, l'attenzione alla natura circostante, sono tutti elementi che racchiudono un'importanza molto maggiore rispetto alla semplice meta geografica prevista per la fine della settimana.\nAltro elemento tipico della Route sono le tappe intermedie, o \u201cpunti di pernotto\u201d, che sono previsti solitamente ogni due/tre giorni di strada. Dette tappe sono generalmente piccoli paesi, ma possono essere anche bivacchi, rifugi, basi Scout, o comunque un qualsiasi luogo chiuso e con la possibilit\u00e0 di accogliere gruppi scout impegnati in una Route. La funzione di questi punti di pernotto \u00e8, oltre all'intuitivo compito di fornire un tetto sotto il quale sia possibile passare la notte senza che sia necessario montare la tenda, anche quello di dare modo ai ragazzi del Clan di rinnovare le provviste di cibo, consentire un'igiene personale pi\u00f9 accurata del consueto e, se necessario, favorirne il riparo da pioggia o grandine, fino a consentire di poter riprogrammare il percorso del campeggio. Una Route deve infatti prevedere una grande possibilit\u00e0 di modifiche di percorso; non \u00e8 infatti raro che il gruppo sia costretto a farlo, in seguito ad eventi atmosferici eccessivamente ostili, ostacoli lungo il cammino (ad esempio un sentiero franato), ragazzi incapacitati al proseguire a causa di incidenti.\nAltre tipologie di route.\nIl termine Route, per la sua vastit\u00e0 di significati, \u00e8 di norma associato anche ad esperienze di tipo diverso rispetto alle due principali.\nRoute invernale o di Natale.\nUna Route invernale, o di Natale (i due termini sono equivalenti) si svolge in periodo natalizio, al pi\u00f9 nei giorni subito successivi al primo gennaio. Si tratta generalmente di un campeggio di due/tre giorni, nei quali il Clan ha una base fissa ed il cammino fisico \u00e8 ridotto al minimo. Route di questo tipo hanno pressoch\u00e9 esclusivamente scopo di crescita personale e di gruppo a livello spirituale, infatti non \u00e8 raro che simili eventi siano proposti da monasteri, comunit\u00e0 francescane, associazioni cattoliche.\nRoute di Pasqua.\nCon il nome di Route di Pasqua si intende un'esperienza molto simile a quella delle Route invernali, con la differenza che si collocano temporalmente nei giorni conclusivi della settimana santa. Inoltre, pi\u00f9 spesso rispetto alle Route invernali prevedono un campo mobile, o comunque una analoga parte di cammino.\nIl campo di servizio.\nNonostante il regolamento ed il manuale di branca rover/scolte dell'AGESCI siano molto chiari nel definire la route come un campo mobile, alcuni usano impropriamente il termine route anche per campi statici. Al contrario di ci\u00f2 che avviene in una Route di cammino, in un campo di servizio il cammino compiuto \u00e8 quasi esclusivamente spirituale e di formazione personale.\nRispettando l'ideologia della branca rover/scolte, questo tipo di campeggio si propone di far compiere al Clan che la intraprende un cammino di crescita individuale e comunitario. Questo scopo viene raggiunto mediante un'esperienza di servizio attivo; in questo caso quindi vi \u00e8 una base fissa, dove il gruppo ha la possibilit\u00e0 di dormire e mangiare, che offre l'opportunit\u00e0 di vivere realt\u00e0 nuove ed importanti. Un campo di servizio pu\u00f2 svolgersi in un paese estero, ad animare i pomeriggi di bambini rimasti orfani a causa di una guerra, oppure pi\u00f9 semplicemente in un paese italiano dove i locali gruppi scout hanno difficolt\u00e0 a crescere a causa di realt\u00e0 cittadine ostili.\nMolte associazioni, monasteri o paesi offrono spontaneamente la possibilit\u00e0 di un Campo di questo genere, quindi l'organizzazione della stessa \u00e8 solitamente pi\u00f9 semplice rispetto ad un campeggio mobile; non \u00e8 necessario studiare il percorso n\u00e9 le tappe intermedie. Ci\u00f2 che invece diventa importante \u00e8 l'attenzione al tema, alle attivit\u00e0 spirituali e alla riflessione, che in una Route di cammino sono generalmente meno caratterizzate.\nPreparazione di una route.\nUna Route, per rispettare il suo significato di strada, deve essere organizzata in modo preciso, lasciando il giusto spazio agli imprevisti ma senza lasciarsi distogliere dalla natura formativa del campeggio: ogni Route dovr\u00e0 avere il proprio tema, ben studiato e ben preparato.\n\u00c8 necessario avere una buona conoscenza del luogo dove si svolger\u00e0 il cammino, mediante cartina ben studiata, esperienze passate o anche testimonianze di persone che hanno gi\u00e0 vissuto la medesima esperienza. Particolare importanza, tuttavia, \u00e8 ricoperta dalla preparazione personale in vista della Route: ogni membro del Clan dovr\u00e0 avere conoscenza del superfluo, del cammino, della sua individuale spiritualit\u00e0, in modo da poterne trarre il massimo insegnamento e la massima crescita possibile.\nGeneralmente, i compiti sono divisi tra ogni singola pattuglia:\nPattuglia logistica.\nSi occupa dell'organizzazione di tutto ci\u00f2 che riguarda la parte di cammino della Route. Suo \u00e8 quindi il compito di scegliere il luogo dove si svolger\u00e0 il campeggio, procurarsi una cartina della zona e programmare correttamente l'itinerario, comprensivo delle indicazioni del percorso di ogni giorno e delle eventuali tappe intermedie. Oltre a questo, la pattuglia logistica deve informarsi riguardo ai mezzi di trasporto per andata e ritorno, ed eventualmente agli orari dei mezzi pubblici che saranno scelti per il viaggio. Infine, si premurer\u00e0 di fornire a tutti i partecipanti al campeggio informazioni su ogni genere di equipaggiamento non standard che dovesse essere richiesto.\nPattuglia animazione.\nSi occupa dell'organizzazione di tutta la parte relativa ai momenti liberi da cammino e attivit\u00e0. In particolare, il suo compito \u00e8 quello di provvedere ai libretti con i canti per il campeggio, alla preparazione delle attivit\u00e0 di gioco o serali.\nPattuglia liturgia.\nSi occupa della scelta del tema e della finalit\u00e0 educativa che si vuole raggiungere con la Route e della sua organizzazione. Si premurer\u00e0 di preparare i libretti con letture,di programmare le attivit\u00e0 e di guidare i momenti di riflessione;nei gruppi ad orientamento cattolico, questa pattuglia ha il compito di tener conto della messa domenicale.\nAttrezzature per una Route di cammino.\nData la sua natura particolare, per questo genere di campeggio \u00e8 necessario un equipaggiamento accurato e preciso, che spesso determina la buona riuscita della Route.\nTenda.\nFondamentale per la Route di cammino \u00e8 la tenda. Al contrario di quanto accade nei campeggi della branca Esploratori/Guide, la tenda dei Rover e delle Scolte \u00e8 di tipologia \"igloo\", facilmente smontabile e trasportabile. Simili tende hanno una capienza di due-quattro persone, pesano di norma poco pi\u00f9 di tre chili e in mani competenti possono essere montate o smontate anche al buio, operazione che richiede non pi\u00f9 di dieci minuti. Durante il cammino essa viene portata sulle spalle a turno dai membri del Clan.\nCartina.\nDi vitale importanza in una Route di cammino, la cartina viene gestita dal membro pi\u00f9 competente della pattuglia organizzatrice, per quanto non siano rare le soste atte alla verifica del sentiero e alla consultazione di altri componenti del Clan. La cartina, che deve essere studiata al momento della preparazione del campeggio, ha solitamente scala 1:25000, ed \u00e8 necessario che abbia fedeli indicazioni dei sentieri, della loro numerazione e dei possibili punti di pernotto che vi si possono incontrare.\nLa cartina \u00e8 fondamentale anche nel momento in cui dovesse rivelarsi necessaria la modifica del percorso.\nAbbigliamento.\nL'abbigliamento richiesto per una Route di cammino \u00e8 esclusivamente quello necessario. Non \u00e8 possibile impiegare spazio prezioso per il desiderio di portare con s\u00e9 qualche indumento in pi\u00f9, quindi viene sempre raccomandato di selezionare gli abiti veramente importanti: abiti comodi per il cammino, quali pantaloni corti e maglietta leggera, ma anche abiti necessari per la protezione dal freddo notturno, come felpe, pantaloni lunghi, maglione. Fondamentali, soprattutto ad alta quota, il cappello per proteggersi dal sole ed una giacca a vento che consenta di ripararsi dalla pioggia.\nZaino.\nNello zaino deve essere messo tutto ci\u00f2 che \u00e8 necessario portarsi dietro. \u00c8 quindi richiesto che esso non sia eccessivamente piccolo, la misura standard si stima intorno ai 70 litri; deve per\u00f2 essere chiaro che esso dovr\u00e0 essere portato sulle spalle per tutta la durata del campeggio. Per questo motivo, tutto ci\u00f2 che non \u00e8 utile non deve essere portato; bisogna tenere conto, nella decisione dell'equipaggiamento, della presenza o meno di tappe intermedie: se ci fosse la possibilit\u00e0, ad esempio, di trovare riparo in una base scout, sarebbe l'occasione giusta per lavare qualche capo di vestiario, permettendo di metterne un minor numero nello zaino. \u00c8 di conseguenza indispensabile una chiara consapevolezza di ci\u00f2 che \u00e8 superfluo, e di ci\u00f2 che al contrario \u00e8 vitale.\nProvviste.\nDurante una Route di cammino, \u00e8 consuetudine cucinare mediante fornellini a gas, piuttosto che con un fuoco. Le provviste devono essere quindi studiate con i seguenti criteri: capacit\u00e0 di trasporto di ogni membro del gruppo, non eccessiva deperibilit\u00e0, velocit\u00e0 e facilit\u00e0 di preparazione, potenzialit\u00e0 nutrienti. Non \u00e8 infatti una buona idea dover attendere la cottura della cena per molto tempo, a seguito di una giornata faticosa, per poi ritrovarsi con un pasto elaborato ma scarsamente nutritivo.\nAltro punto importante lo riveste la presa in considerazione delle possibilit\u00e0 offerte dalle tappe intermedie: alcune provviste possono essere acquistate o rinnovate direttamente in queste occasioni, in modo da alleggerire il carico alla partenza. Tra le altre cose, coloro che organizzano il campeggio dovranno premurarsi di verificare la presenza di acqua lungo il cammino, e se non vi fosse sar\u00e0 loro premura avvertire il gruppo della necessit\u00e0 di portarsela dietro."}
{"id": "2802988", "revid": "402317", "url": "https://it.wikipedia.org/wiki?curid=2802988", "title": "Sugar (desktop environment)", "text": ""}
{"id": "2802996", "revid": "751106", "url": "https://it.wikipedia.org/wiki?curid=2802996", "title": "Geothlypis tolmiei", "text": "La parula di MacGillivray (Geothlypis tolmiei ) \u00e8 un uccello della famiglia dei Parulidi originario delle regioni occidentali del Nordamerica e del Messico settentrionale.\nLa specie \u00e8 stata chiamata cos\u00ec da John James Audubon in onore dell'ornitologo scozzese William MacGillivray, nonostante il merito della sua scoperta venga attribuito a John Kirk Townsend. Il nome scientifico \"tolmiei\" gli \u00e8 stato dato in onore di William Fraser Tolmie.\nTassonomia.\nSe ne riconoscono due sottospecie:\nDescrizione.\nGli esemplari adulti di parula di MacGillivray possono raggiungere i 13\u00a0cm circa di lunghezza. Hanno le regioni superiori di colore verde-oliva e quelle inferiori color giallo opaco. I maschi hanno testa e petto neri, mentre le femmine e gli esemplari immaturi hanno la testa di un color grigio chiaro scialbo e anelli oculari bianchi. La parula di MacGillivray \u00e8 quasi identica alla sua controparte orientale, la parula piangente; l'unica vera differenza tra le due specie \u00e8 la mancanza, nella parula piangente, di un anello oculare.\nDistribuzione e habitat.\nLa parula di MacGillivray \u00e8 una specie migratrice e trascorre l'estate nelle foreste temperate situate negli Stati Uniti occidentali e nelle foreste boreali del Canada occidentale. In autunno, questa specie fa ritorno in America Centrale, dove passer\u00e0 l'inverno nelle boscaglie temperate.\nBiologia.\nLa parula di MacGillivray \u00e8 un parulide lento e pesante dotato di coda corta, che preferisce trascorrere la maggior parte del tempo al suolo o in prossimit\u00e0 di esso, tranne quando canta."}
{"id": "2802998", "revid": "729019", "url": "https://it.wikipedia.org/wiki?curid=2802998", "title": "Scytodoidea", "text": "Scytodoidea \u00e8 una superfamiglia di aracnidi araneomorfi che comprende quattro famiglie:"}
{"id": "2803001", "revid": "62004", "url": "https://it.wikipedia.org/wiki?curid=2803001", "title": "La Popolarissima", "text": "La Popolarissima \u00e8 una corsa in linea di ciclismo su strada che si disputa in provincia di Treviso nel mese di marzo. Organizzata dall'U.C. Trevigiani, dal 2017 \u00e8 inserita nel calendario UCI Europe Tour come gara di classe 1.2.\nStoria.\n\u00c8 una delle pi\u00f9 antiche corse su strada: la prima edizione si svolse nel 1919 e fu vinta dal bellunese Antonio Dalle Fusine. Organizzata inizialmente su due edizioni all'anno, una in primavera e una in autunno, dal 1923 si svolge regolarmente in marzo con cadenza annuale. Inserita per anni prima nel calendario dilettantistico della Federazione Ciclistica Italiana (gara di classe 1.12 UCI), nel 2017 \u00e8 diventata gara internazionale, venendo inserita nel calendario UCI Europe Tour come gara di classe 1.2, quindi aperta per la prima volta anche ai professionisti.\nNell'albo d'oro si trovano tanti dilettanti diventati poi velocisti in squadre professionistiche: Giovanni Pinarello, Vendramino Bariviera, Marino Basso, Silvio Martinello, Fabio Baldato, Nicola Minali, Angelo Furlan, Francesco Chicchi, Jacopo Guarnieri e Elia Viviani.\nAlbo d'oro.\n\"Aggiornato all'edizione 2019.\""}
{"id": "2803002", "revid": "471474", "url": "https://it.wikipedia.org/wiki?curid=2803002", "title": "IUCN Red List of Threatened Species", "text": ""}
{"id": "2803003", "revid": "297059", "url": "https://it.wikipedia.org/wiki?curid=2803003", "title": "Ritratto di giovane in rosso", "text": "Il Ritratto di giovane in rosso \u00e8 un dipinto olio su tavola (32x26 cm) di Giovanni Bellini, databile al 1485-1490 e conservato nella National Gallery of Art di Washington.\nStoria.\nIl ritratto \u00e8 uno dei migliori esempi della produzione di Bellini in questo campo, avviata almeno dal 1474. Il dipinto, di provenienza e soggetto ignoti, si trovava forse nelle collezioni di Andrea Vendramin a Venezia nel 1627. Passate al conte Manfredi von Ingenheim, si trasmise ai suoi eredi finch\u00e9 nel 1930 non venne messo in vendita e acquistato da Andrew W. Mellon, la cui collezione conflu\u00ec nel museo nazionale nel 1937.\nDescrizione e stile.\nIl ritratto mostra un giovane effigiato a mezzo busto di tre quarti, sullo sfondo di un cielo azzurro punteggiato da nuvole. Evidenti sono le influenze di Antonello da Messina nell'impostazione dell'opera, anche se lo sguardo sfuggente del soggetto non instaura quel contatto psicologico tra il personaggio ritratto e lo spettatore, tipico delle opere del messinese."}
{"id": "2803006", "revid": "101652459", "url": "https://it.wikipedia.org/wiki?curid=2803006", "title": "Unione Sportiva Pergocrema 1932 2009-2010", "text": "Questa voce raccoglie le informazioni riguardanti l'Unione Sportiva Pergocrema 1932 nelle competizioni ufficiali della stagione 2009-2010."}
{"id": "2803012", "revid": "62004", "url": "https://it.wikipedia.org/wiki?curid=2803012", "title": "Giro del Missouri", "text": ""}
{"id": "2803013", "revid": "248115", "url": "https://it.wikipedia.org/wiki?curid=2803013", "title": "Finocchi", "text": ""}
{"id": "2803016", "revid": "111185188", "url": "https://it.wikipedia.org/wiki?curid=2803016", "title": "Bisco Hatori", "text": "Bisco Hatori, non \u00e8 il suo nome, ma uno pseudonimo da lei utilizzato nella sua carriera da mangaka. Il suo debutto \u00e8 stato nella rivista LaLa DX con la sua prima serie Isshunkan no romance, ma la commedia Ouran High School Host Club, \u00e8 il suo capolavoro. \u00c8 stato inserito nella top 50 delle vendite manga in Giappone sia nel 2008 che nel 2009.Ha,inoltre, lavorato per riviste come LaLa.\nI lavori di Hatori sono stati fortemente influenzati da manga classici come Please Save My Earth, una serie shojo di fantascienza, e il manga di pallacanestro Slam Dunk.\nPremi.\nHatori ha vinto il premio per il miglior debutto durante la 26\u00aa edizione del Hakusensha Newcomers' Awards per il suo lavoro \" Sennen No Yuki \"; premio vinto contemporaneamente da Kiyo Fujiwara con il manga Boku wa Ne."}
{"id": "2803018", "revid": "830939", "url": "https://it.wikipedia.org/wiki?curid=2803018", "title": "Gunzone", "text": "Con il nome di Gunzone (o Gonzone) \u00e8 noto l'autore di due lettere scritte in latino nel X secolo: una, l'\"Epistola ad Attonem\", indirizzata ad Attone, vescovo di Vercelli, l'altra, l'\"Epistola ad Augienses fratres\", indirizzata nel 965 ai monaci dell'abbazia di Reichenau. Non \u00e8 certo se all'autore delle lettere corrisponda o meno la stessa persona: fino all'Ottocento si pensava che si trattasse della medesima persona, finch\u00e9 Francesco Novati distinse il chierico della lettera al vescovo Attone dal laico retore della lettera ai benedettini di Reichenau, mentre altri critici sostennero che anche quest'ultimo fosse di condizione ecclesiastica.\nL'\u00abEpistola ad Attonem\u00bb.\nL'\"Epistola ad Attonem\", che viene datata tra il 924 e il 960, \u00e8 firmata da un Gunzone che si definisce modestamente \u00abnovariensis ecclesiae levitarum extimus\u00bb, cio\u00e8 l'\"ultimo dei leviti della chiesa di Novara\": \u00e8 dunque un diacono novarese, che risponde al vescovo Attone su un quesito postogli da quest'ultimo, se cio\u00e8 sia lecito il matrimonio tra il figlio del padrino di battesimo e una figlioccia dello stesso padrino. Gunzone lo considera illegittimo, avvalendosi di una precedente presa di posizione del papa Zaccaria, che in una lettera indirizzata due secoli prima a Teodoro, vescovo di Pavia, aveva negato la possibilit\u00e0 di tale matrimonio.\nL'\u00abEpistola ad Augienses fratres\u00bb.\nSi noti che in base a quanto affermato dallo studioso Filippo Ermini nell'Enciclopedia Italiana Treccani (1933) il Gonzone autore di questa lettera non \u00e8 da identificare con Gunzone di Novara, autore della lettera al vescovo Attone II di Vercelli. L'antefatto che sta alla base della redazione dell'\"Epistola ad Augienses\" \u00e8 piuttosto curioso. Del corteo che accompagnava, nel gennaio del 965, l'imperatore Ottone I nel suo ritorno in Germania dopo la vittoria su Berengario II e il ristabilimento del papa Leone VIII sul soglio di Pietro, faceva parte anche un certo Gunzone \"italicus\".\nVarcate le Alpi, il 18 gennaio l'esercito imperiale si accampava a San Gallo, e Gunzone fu tra gli ospiti dei monaci della famosa abbazia, prestigioso centro della cultura del tempo. Cos\u00ec lo storico Novati descrive l'episodio:\nCertamente Gunzone \u00abfremette d'alto sdegno\u00bb ma \u00abingoi\u00f2 l'offesa e si tacque\u00bb. L'esercito ripart\u00ec pochi giorni dopo, poich\u00e9 il 23 gennaio si accampava a Reichenau: il corteo imperiale fu ospite dell'abbazia che sorgeva nella \u00abtranquilla isoletta che si specchia nelle limpide acque del lago di Costanza [...] albergo allora di cenobiti non men chiari per sapere de' monaci di San Gallo, che santamente detestavano. Era quella la vendetta di Gonzone\u00bb. A questi monaci benedettini Gunzone dovette indirizzare la sua lettera poco tempo dopo quella sosta.\nIn essa Gunzone, dopo aver riassunto l'episodio che lo aveva visto spiacevolmente protagonista per aver usato un accusativo al posto di un ablativo, cerca di prendersi un'indiretta rivincita vantando agli occhi dei monaci \"augensi\" - Augia \u00e8 il nome latino di Reichenau - la propria cultura classica e biblica, ben superiore, a suo dire, a quella dei conventuali di San Gallo, come testimonierebbero gli stessi libri che egli porta con s\u00e9. \u00c8 probabile, per altro, che quei codici non fossero di sua propriet\u00e0, ma dovessero essere aggiunti alla biblioteca imperiale, e nemmeno \u00e8 sostenibile che essi fossero ignoti al di l\u00e0 delle Alpi.\nGunzone oppone a sua difesa i casi nei quali grandi poeti scambiarono casi grammaticali, come Virgilio, che scrisse \u00abSed Latagum saxo, atque ingenti fragmine montis / Occupat os faciemque adversam\u00bb invece che, a suo dire, \u00abLatagum [...] ore\u00bb o \u00abLatagi [...] os\u00bb, o ancora \u00abTu mihi quodcumque hoc regni, tu sceptra Iovemque / Concilias\u00bb invece di \u00abhoc regnum\u00bb, e perplessi lascia l'appunto da lui fatto al Giovenale del \u00abPenelope melius, levius torquetis Arachne\u00bb, di aver posto il termine di paragone in dativo anzich\u00e9 in ablativo. \u00abPecchiamo di negligenza\u00bb, scrive 'modestamente' Gunzone citando l'inevitabile \u00abQuandoque bonus dormitat Homerus\u00bb di Orazio, cos\u00ec come negligente, secondo lui, fu Virgilio, scrivendo alla fine di un verso \u00abStratus humi bos\u00bb, perch\u00e9 dimentic\u00f2 che \u00abpessimo verso \u00e8 quello che termina con un monosillabo\u00bb.\nMa la lettera \u00e8 utilizzata soprattutto per mostrare la sua grande erudizione: oltre a Virgilio, Giovenale, Orazio e vari passi delle Scritture, Gunzone cita la \"Rhetorica ad Herennium\", le \"Verrine\" e le \"Catilinarie\" di Cicerone, e poi Boezio, Cassiodoro, Girolamo, Gregorio Magno, Isidoro di Siviglia, Macrobio, Marziano Capella, Persio, Prisciano, Remigio di Auxerre, Sallustio, Servio Mario Onorato, Stazio, Terenzio, il \"De interpretatione\" e i \"Topica\" di Aristotele, il \"Timeo\" di Platone."}
{"id": "2803020", "revid": "767487", "url": "https://it.wikipedia.org/wiki?curid=2803020", "title": "Time Vaults", "text": "Time Vaults \u00e8 un album in forma demo, contenente brani registrati dal 1972 al 1975, della band britannica Van der Graaf Generator. Fu pubblicato esclusivamente per audiocassetta nel 1982 e in formato CD nel 1992."}
{"id": "2803021", "revid": "767487", "url": "https://it.wikipedia.org/wiki?curid=2803021", "title": "Dictynoidea", "text": "Dictynoidea \u00e8 una superfamiglia di aracnidi araneomorfi che comprende sei famiglie:"}
{"id": "2803026", "revid": "155634", "url": "https://it.wikipedia.org/wiki?curid=2803026", "title": "Australian Open 2005 - Doppio maschile", "text": "Micha\u00ebl Llodra e Fabrice Santoro erano i detentori del titolo, ma hanno perso nei quarti contro Jonas Bj\u00f6rkman e Maks Mirny.\nWayne Black e Kevin Ullyett hanno battuto in finale Bob Bryan e Mike Bryan 6\u20134, 6\u20134."}
{"id": "2803028", "revid": "282094", "url": "https://it.wikipedia.org/wiki?curid=2803028", "title": "Gonzone", "text": ""}
{"id": "2803031", "revid": "1543377", "url": "https://it.wikipedia.org/wiki?curid=2803031", "title": "Metalla", "text": "Metalla \u00e8 un sito archeologico nella provincia del Sud Sardegna, in Italia.\n\u00c8 stato un centro minerario affidato ad un \"procurator metallorum\" dove erano destinati i cristiani e gli schiavi condannati ai lavori forzati. Citato nelle fonti antiche, doveva ospitare un edificio termale con pavimenti mosaicati e un orologio pubblico. Vi passava l'ultimo tratto della \"via a Tibulas Sulcis\"\nfino a Sulci. Nelle fonti sarebbe da riconoscere nella \"Sartiparias\" dell'Anonimo Ravennate e la \"Sardiparias\" di Guidone, e con il \"Sardopatoris Fanum\" di Tolomeo."}
{"id": "2803035", "revid": "729019", "url": "https://it.wikipedia.org/wiki?curid=2803035", "title": "Australian Open 2005 - Doppio misto", "text": "Samantha Stosur e Scott Draper hanno battuto in finale 6-2, 2-6, [10-6] Liezel Huber e Kevin Ullyett."}
{"id": "2803036", "revid": "1573940", "url": "https://it.wikipedia.org/wiki?curid=2803036", "title": "Centrocercus urophasianus", "text": "Il gallo della salvia (\"Centrocercus urophasianus\" ) \u00e8 una specie di uccello appartenente alla famiglia dei Phasianidae, originario di Canada e Stati Uniti."}
{"id": "2803037", "revid": "6923", "url": "https://it.wikipedia.org/wiki?curid=2803037", "title": "Monte Leoni", "text": "Il monte Leoni \u00e8 un gruppo collinare che si sviluppa nei territori comunali di Grosseto, Campagnatico e Roccastrada in provincia di Grosseto, Toscana. Con la sua vetta di 616 m s.l.m. segna il punto pi\u00f9 elevato del comune di Campagnatico, oltre ai limiti amministrativi nord-occidentali. Il versante situato nel comune di Roccastrada comprende l'Oasi Faunistica di Monte Leoni.\nZSC e SIR.\nIl monte Leoni \u00e8 anche stato proposto come sito di interesse comunitario, per il suo complesso boscato continuo, caratterizzato in gran parte da scarso disturbo ed elevata naturalit\u00e0. \nI principali elementi di criticit\u00e0 interni al sito sono:\nI principali elementi di criticit\u00e0 esterni al sito sono:\nI principali obiettivi di conservazione individuato sono:\nIndicazioni per le misure di conservazione: \nGeomorfologia.\nLa tipologia ambientale prevalente \u00e8 il sistema collinare interno, caratterizzato da un mosaico ambientale a elevata eterogeneit\u00e0, con prevalenza di boschi di sclerofille (sugherete, leccete), boschi di latifoglie nelle aree pi\u00f9 fresche e macchia mediterranea. \u00c8 una vasta foresta tirrenica a ricchezza di specie silicicole mediterraneo-occidentali non comuni. Cenosi di forra con specie relitte macrotermiche di origine terziaria; querceti decidui con stazioni molto cospicue di specie endemiche.\nAltre tipologie ambientali rilevanti sono i rimboschimenti di conifere, i corsi d'acqua minori e i lembi di praterie.\nFlora.\nPer quel che riguarda la fitocenosi, il monte Leoni presenta pratelli vernali acidofili a \"Isolepis\", \"Solenopsis\" e \"Cicendia\", \"Juncus\" (Isoeto-nanojuncetea) di Pian di Muro - Materazzo, e sugherete a \"Simethis planifolia\" su verrucano cristallino delle Versegge. Tra le specie vegetali, l'endemismo maremmano \"Centaurea aplolepa\" ssp. \"cosana\".\nFauna.\nIl monte Leoni \u00e8 ricco di una fauna molto varia, mammiferi (dal gatto selvatico (accertato negli anni novanta) all'istrice, dal daino al tasso, e anche la volpe), anfibi (\"Rana esculenta\", \"Salamandrina terdigitata\" endemica dell'Italia peninsulare, \"Triturus\"), uccelli (\"Falco tinnunculus\", \"Lanius collurio\", \"Lullula arborea\", \"Otus scops\"), rettili (\"Lacerta viridis\", \"Podarcis muralis\", \"Podarcis sicula\", \"Testudo hermanni\") e invertebrati, soprattutto coleotteri e lepidotteri (\"Euplagia quadripunctaria\", \"Coenonympha elbana\", \"Retinella olivetorum\", \"Solatopupa juliana\").\nLuoghi d'interesse.\nSulle propaggini del Monte Leoni si svilupparono borghi e paesi, tra i cui sono da annoverare Batignano e Montepescali (Grosseto), Montorsaio (Campagnatico), e Sticciano (Roccastrada).\nTra le architetture rilevanti ricordiamo:"}
{"id": "2803040", "revid": "1442080", "url": "https://it.wikipedia.org/wiki?curid=2803040", "title": "ABN AMRO World Tennis Tournament 2010 - Singolare in carrozzina", "text": "Robin Ammerlaan era il detentore del titolo, ma ha perso nel 1\u00ba turno contro Stefan Olsson, che ha perso in semifinale contro Stephane Houdet.\nHoudet ha battuto in finale Ronald Vink 6\u20133, 6\u20133"}
{"id": "2803044", "revid": "1982", "url": "https://it.wikipedia.org/wiki?curid=2803044", "title": "RANS", "text": ""}
{"id": "2803052", "revid": "329581", "url": "https://it.wikipedia.org/wiki?curid=2803052", "title": "Ritratto di condottiero", "text": "Il Ritratto di condottiero \u00e8 un dipinto olio su tavola (51x37 cm) di Giovanni Bellini, databile al 1495-1500 e conservato nella National Gallery of Art di Washington.\nStoria.\nIl ritratto \u00e8 uno dei migliori esempi della produzione di Bellini in questo campo, avviata almeno dal 1474. Il dipinto, di provenienza e soggetto ignoti (nonostante le numerose ipotesi), si trovava nelle collezioni del dottor Pellegrini a Venezia, che lo vendette nel 1786 a Sir Abraham Hume. Passato ai suoi eredi, venne venduto sul mercato londinese nel 1923 e poi di nuovo nel 1936, quando venne acquistato dalla Samuel H. Kress Foundation, per venire poi donato al museo nel 1939.\nDescrizione e stile.\nIl ritratto mostra un maturo condottiero con il busto a tre quarti, su uno sfondo scuro. Se l'influenza di base \u00e8 ancora quella di Antonello da Messina nell'impostazione dell'opera, vi si riconosce ormai un affrancamento dai \"tipi\" del messinese. Una datazione tradizionale al 1482-1485, troppo precoce, si basava sull'identificazione con Jacopo Marcello, capitano generale della Repubblica di Venezia in quegli anni, del quale \u00e8 documentato un ritratto del Bellini nella casa di famiglia. Altre identificazioni spaziano tra il bergamasco Bartolomeo Colleoni, Vittorio Pavoni (Heinemann 1962, che riferiva l'opera a Gentile Bellini), Bartolomeo d'Alviano (secondo una testimonianza di Vasari) e Giovanni Emo. Tali identificazioni hanno fatto oscillare la datazione nelle proposte degli studiosi tra il 1475 e il 1500, anche se considerazioni stilistiche farebbero propendere per un periodo dopo il 1485, per lo sgancio dai modelli di Antonello.\nIl segno del ritratto \u00e8 ancora molto rilevato plasticamente, ma altri dettagli sono intonati a una maggiore morbidezza, come il viso dai tratti forti e ossuti ma resi senza ricorrere a piani netti, o come il manto di broccato, ammorbidito da linee attenuate invece dell'iperrealismo degli anni 1480: tutto ci\u00f2 rimanderebbe ai secondi anni novanta."}
{"id": "2803053", "revid": "767487", "url": "https://it.wikipedia.org/wiki?curid=2803053", "title": "Gnaphosoidea", "text": "Gnaphosoidea \u00e8 una superfamiglia di aracnidi araneomorfi che comprende sette famiglie:"}
{"id": "2803060", "revid": "1573940", "url": "https://it.wikipedia.org/wiki?curid=2803060", "title": "Pooecetes gramineus", "text": "Il passero del vespro (\"Pooecetes gramineus\" ()) \u00e8 un uccello passeriforme appartenente alla famiglia Passerellidae. \u00c8 l'unica specie nota del genere Pooecetes.\nDistribuzione e habitat.\n\u00c8 nativo di Bahamas, Canada, Guatemala, Messico, Turks e Caicos e Stati Uniti. Occasionalmente \u00e8 segnalato anche in Belize e Saint-Pierre e Miquelon."}
{"id": "2803061", "revid": "287204", "url": "https://it.wikipedia.org/wiki?curid=2803061", "title": "Lisbon Lions", "text": "Lisbon Lions (\"Leoni di Lisbona\") \u00e8 l'appellativo con cui \u00e8 nota la squadra del Celtic che vinse la Coppa dei Campioni 1966-1967 all'Est\u00e1dio Nacional di Lisbona, in Portogallo. Il 25 maggio 1967 il Celtic sconfisse in finale l'Inter col risultato di 2 a 1 davanti a 56.000 spettatori. Tutti i componenti della squadra erano scozzesi e nacquero entro 30 miglia (48 km) da\nGlasgow; inoltre essi erano provenienti dal vivaio biancoverde.\nL'italiano Sandro Mazzola apr\u00ec le marcature per l'Inter - considerata la favorita da ogni pronostico - dopo 7 minuti su calcio di rigore assegnato per un fallo di Jim Craig su Renato Cappellini. Dopo il vantaggio gli italiani applicarono la tecnica del catenaccio, e subirono l'assedio degli scozzesi. L'Inter non guadagn\u00f2 nemmeno un calcio d'angolo ed impegn\u00f2 il portiere scozzese Ronnie Simpson in sole due occasioni. Il Celtic colp\u00ec un palo con Auld ed una traversa con Gemmell, oltre a creare altri 39 tentativi, di cui 13 neutralizzati dal portiere nerazzurro Giuliano Sarti, 7 deviati, e 19 terminati fuori dallo specchio della porta. Al 62\u00ba minuto Tommy Gemmell sigl\u00f2 il gol del pareggio con un potente tiro da fuori area, mentre all'85esimo Steve Chalmers devi\u00f2 in porta un tiro di Bobby Murdoch marcando il gol vittoria. La tattica difensiva dei nerazzurri fall\u00ec probabilmente anche a causa del caldo torrido lusitano, che provoc\u00f2 un calo fisico della squadra.\nLo stile del Celtic era l'antitesi del cinismo, ma si dimostr\u00f2 molto efficace, rispetto allo stile difensivo dell'Inter. Jimmy Johnstone descrisse lo stile della squadra scozzese paragonandolo a quello olandese, ma munito di maggiore velocit\u00e0. La squadra dei Lisbon Lions, allenata da Jock Stein, era caratterizzata da una grande aggressivit\u00e0 e viene tuttora considerata una storica esponente del \"calcio totale\" tipicamente olandese. Questa partita si rivel\u00f2 il culmine di un passaggio di consegne che incoron\u00f2 il calcio aggressivo britannico e nord europeo a scapito di quello difensivista italico, ed in particolare segn\u00f2 la fine del ciclo della \"Grande Inter\" di Helenio Herrera.\nQuel Celtic fu il primo club britannico e nord-europeo a vincere la Coppa dei Campioni e l'unico club scozzese a raggiungere una finale. In quella stagione, tra l'altro, i \"Bhoys\" biancoverdi vinsero anche campionato, coppa nazionale e coppa di lega nazionale, realizzando il cosiddetto \"quadruple\", per il quale l'annata fu poi soprannominata \"Year of Triumph\" (anno del trionfo).\nLa gradinata est del Celtic Park \u00e8 dedicata ai \"Lisbon Lions\"; quella ovest al loro allenatore - Jock Stein - considerato il simbolo dell'ascesa degli scozzesi.\nIl cammino europeo del Celtic.\nLa marcia verso la conquista del trofeo ebbe inizio nel Primo turno della competizione, nella quale gli scozzesi sconfissero lo Zurigo, siglando 5 gol tra andata e ritorno.\nNel turno successivo, agli Ottavi di finale, gli avversari erano i francesi del Nantes che vengono superati con lo stesso risultato (3-1) sia all'andata che al ritorno.\nAi Quarti di finale gli avversari sono gli jugoslavi del Vojvodina: l'andata allo Stadio Kara\u0111or\u0111e coincise con la prima sconfitta nella competizione per il Celtic, che si rifar\u00e0 al ritorno vincendo per 2-0 e passando il turno.\nIn Semifinale l'avversario \u00e8 la compagine cecoslovacca del Dukla Praha, che viene eliminata dopo la doppia sfida conclusa 3-1 per gli scozzesi all'andata e un pareggio (l'unico della competizione) a reti bianche al ritorno.\nNella Finale, in gara unica, disputata all'Est\u00e1dio Nacional di Lisbona, i biancoverdi rimontarono l'italiana - inizialmente in vantaggio - e vinsero col risultato di 2 a 1.\nLa squadra.\nNote:"}
{"id": "2803062", "revid": "767487", "url": "https://it.wikipedia.org/wiki?curid=2803062", "title": "Giuseppe Giusto", "text": "Carriera.\nGiocatore.\nCentrocampista cresciuto nel , inizia la sua carriera tra i professionisti in Serie C2 con il nel 1981; dopo tre stagioni torna al Bari dove disputa due campionati di Serie B e nella stagione 1985-1986 colleziona 4 presenze in Serie A. Nel 1987 passa al in Serie B, dove rimane per due anni, poi alla Fidelis Andria per altri due anni in Serie C1, ed infine chiude la carriera da calciatore in Serie C2 al . Complessivamente, oltre alle 4 presenze in Serie A, ha totalizzato 89 presenze e 7 reti in 4 campionati di Serie B giocati a Bari e Barletta.\nAllenatore.\nLa sua carriera da allenatore si svolge invece tra Serie C2, Serie D ed Eccellenza pugliese."}
{"id": "2803065", "revid": "136801", "url": "https://it.wikipedia.org/wiki?curid=2803065", "title": "ABN AMRO World Tennis Tournament 2010 - Singolare carrozzina", "text": ""}
{"id": "2803067", "revid": "287451", "url": "https://it.wikipedia.org/wiki?curid=2803067", "title": "Pino Giusto", "text": ""}
{"id": "2803078", "revid": "767487", "url": "https://it.wikipedia.org/wiki?curid=2803078", "title": "La coppia ideale", "text": "La coppia ideale (\"Saturday Night\") \u00e8 un film del 1922 diretto e prodotto da Cecil B. DeMille che mette in scena una commedia dai toni m\u00e9lo, con due coppie male assortite che vivono due matrimoni infelici.\nTrama.\nIris e Richard sono due giovani rampolli dell'alta societ\u00e0 che si conoscono da una vita e che da sempre considerano il matrimonio come lo sbocco inevitabile della loro relazione. Quando per\u00f2 una delle domestiche si fa male, cadendo dalle scale e Richard decide di accompagnarla in macchina all'ospedale, Iris non prende bene la cosa e va a fare un giro in auto insieme all'autista, un bel giovane in divisa, molto decorativo.\nI due hanno un incidente da cui lui la salva: da quel momento, Iris vede Tom non come un servo, quale lo aveva visto fino a quel momento, ma come l'uomo che l'ha salvata e si innamora di lui. Tom e Iris convolano a nozze e, altrettanto, fanno Richard e Shamrock, la domestica.\nMa le due coppie sono assortite malamente e vengono subito fuori i problemi che nascono dal fatto che gli sposi appartengano a due classi differenti, con abitudini diverse e modi di comportamento in conflitto tra di loro. Mentre, ad esempio, Iris trova normale fumare in pubblico come ha sempre fatto da signora del bel mondo, il marito - appartenente alla classe proletaria - reputa il fumo un affare maschile e una donna che viene vista fumare poco meno che una prostituta. \nShamrock, dal canto suo, non sa comportarsi da signora alle cene cui deve partecipare, mettendo in imbarazzo il marito n\u00e9 riesce a rinunciare alla pessima abitudine di masticare il chewing-gum.\nIl bell'autista, poi, spogliato della sua magnifica divisa, diventa un buzzurro vestito a festa che delude le aspettative di Iris che deve vedersela anche con i suoi amici cafoni i quali le invadono regolarmente la miserabile abitazione in cui l'ha installata il suo principe azzurro.\nInsomma, le due coppie scoprono i difetti di una convivenza molto difficile, tanto che i matrimoni andranno presto a rotoli.\nLe cose si ricompongono quando i ruoli si scambiano e tornano alla normalit\u00e0. Si riparte dall'inizio: i due ricchi si sposano tra loro, i due poveri fanno altrettanto. Conoscendo le regole della vita sociale come l'hanno sempre vissuta, i quattro si adeguano perfettamente ai loro ruoli e mettono in soffitta qualsiasi idea di amore romantico.\nProduzione.\nLe riprese furono effettuate ad Arroyo Seco, (Pasadena) in California dal 26 settembre 1921 al 2 gennaio 1922. Il film fu prodotto dallo stesso Cecil B. DeMille per la Famous Players-Lasky Corporation\nDistribuzione.\nDistribuito dalla Paramount Pictures e dalla Famous Players-Lasky Corporation, il film usc\u00ec in sala negli Stati Uniti il 29 gennaio 1922 con grande successo. Usc\u00ec in Italia nel febbraio del 1924.\nDate di uscita.\nIMDb\nAlias"}
{"id": "2803086", "revid": "767487", "url": "https://it.wikipedia.org/wiki?curid=2803086", "title": "Lycosoidea", "text": "Lycosoidea \u00e8 una superfamiglia di aracnidi araneomorfi che comprende, al 2016, dodici famiglie:"}
{"id": "2803090", "revid": "599013", "url": "https://it.wikipedia.org/wiki?curid=2803090", "title": "Paulo Pinto", "text": ""}
{"id": "2803091", "revid": "30010439", "url": "https://it.wikipedia.org/wiki?curid=2803091", "title": "Cultura neolitica di San Michele di Ozieri", "text": ""}
{"id": "2803094", "revid": "767487", "url": "https://it.wikipedia.org/wiki?curid=2803094", "title": "Abu Zeydabad", "text": "Ab\u016b Zeyd\u0101b\u0101d o Ab\u016bzayd\u0101b\u0101d (persiano \u0627\u0628\u0648\u0632\u064a\u062f\u0627\u0628\u0627\u062f) \u00e8 il capoluogo della circoscrizione Kavirat dello shahrest\u0101n di Aran-e Bidgol, nella provincia di Esfahan. Gli abitanti hanno una propria lingua l'abuzaydabadi, che i nativi definiscono \"bizovoy\" (\u0628\u06cc\u0630\u064f\u0648\u064f\u06cc)."}
{"id": "2803098", "revid": "2036605", "url": "https://it.wikipedia.org/wiki?curid=2803098", "title": "Spada nella roccia", "text": "In alcune opere del ciclo arturiano, la spada nella roccia \u00e8 una spada magica conficcata in una roccia (o talvolta in un'incudine). Viene spesso identificata con la spada Excalibur, specie nelle versioni recenti del mito arturiano, sebbene in numerose opere del ciclo le due spade siano distinte.\nLa versione in cui Art\u00f9 estrae la spada dalla roccia apparve per la prima volta nel racconto in versi francese \"Merlino\", di Robert de Boron (fine XII secolo \u2013 inizio XIII secolo), ma l'autore inglese sir Thomas Malory, ne \"La morte di Art\u00f9\" (1485), scrisse che la spada che lui aveva estratto dalla roccia non \u00e8 Excalibur, poich\u00e9 Art\u00f9 aveva rotto la sua prima spada in uno scontro con re Pellinor ed aveva solo dopo ricevuto Excalibur dalla Dama del Lago come spada sostituta. La rottura della prima spada viene affermata anche nella francese \"Suite du Merlin\" (\"Prosa di Merlino\"), del 1240 circa.\nAltre spade nella roccia.\nLa \"spada nella roccia\" sembra comparire anche nella storia italiana, per esempio nella vita di San Galgano (1150 ca.-1181). Nella cappella di San Galgano, nel comune di Chiusdino in provincia di Siena, \u00e8 conservata la spada che il santo avrebbe capovolto e lasciato infissa in segno di rinuncia alla vita di cavaliere; \u00e8 necessario precisare, tuttavia, che le fonti agiografiche primarie (il processo di canonizzazione e le pi\u00f9 antiche biografie redatte fra la met\u00e0 del XIII secolo e la met\u00e0 del XIV secolo) affermano che la spada fu dal santo piantata in terra e non in una roccia.\nTroviamo riferimenti ad una \"spada nella roccia\" anche in un antichissimo racconto della tradizione erculea: Servio, nel suo celebre commento all'\"Eneide\" di Virgilio, ricorda che Ercole, volendo dimostrare il proprio valore, conficc\u00f2 una sbarra di ferro nel suolo e che nessuno riusc\u00ec poi a estrarla se non lui stesso; dal foro prodottosi fuoriusc\u00ec un'immensa massa d'acqua che form\u00f2 poi il lago del Cimino, oggi detto di Vico o di Ronciglione, sui Monti Cimini, nel Viterbese. A Sant'Angelo di Roccalvecce, frazione di Viterbo, detto il \"Borgo delle fiabe\" per i suoi murales fiabeschi, c'\u00e8 una spada piantata in una roccia a ricordare la leggenda arturiana.\nNell'archeologia sarda sono state trovate in svariati siti alcune spade conficcate nella roccia dai guerrieri nuragici o shardana: alcuni esempi si trovano presso la fonte sacra di Su Tempiesu a Orune, a \"Sa Sedda 'e Sos Carros\" e ad \"Abini\" (Teti) in provincia di Nuoro, a \"Su Mulinu\" di Villanovafranca e \"Su Scusorgiu\" di Villasor, nel basso Campidano."}
{"id": "2803103", "revid": "599013", "url": "https://it.wikipedia.org/wiki?curid=2803103", "title": "Antoine Gillespie", "text": ""}
{"id": "2803105", "revid": "30010622", "url": "https://it.wikipedia.org/wiki?curid=2803105", "title": "Stretto di Bonifacio", "text": ""}
{"id": "2803114", "revid": "1543377", "url": "https://it.wikipedia.org/wiki?curid=2803114", "title": "High School Musical", "text": "High School Musical (conosciuto anche con l'acronimo \"HSM\") \u00e8 un film musicale statunitense del 2006, vincitore di un Emmy Award, e il primo capitolo nella saga del franchise di High School Musical. \u00c8 stato trasmesso per la prima volta negli Stati Uniti il 20 gennaio 2006 ed \u00e8 diventato uno dei film Disney per la televisione di pi\u00f9 successo nella storia, con un seguito sempre trasmesso in televisione denominato \"High School Musical 2\" uscito nel 2007 e con un film destinato al grande schermo \"\" uscito nel mese di ottobre 2008. \n\"High School Musical\" \u00e8 stato il film pi\u00f9 guardato su Disney Channel nel periodo della sua trasmissione, con pi\u00f9 di 17 milioni di telespettatori solo in patria durante la prima TV. Nel Regno Unito invece \u00e8 stato visto da 789.000 telespettatori per la premi\u00e8re (e 1.2 milioni durante la prima settimana di trasmissione), diventando cos\u00ec il secondo programma pi\u00f9 guardato su Disney Channel nel 2006. Allo stesso tempo fu anche il primo film prodotto per Disney Channel ad essere trasmesso dalla BBC, il 29 dicembre 2006. In Italia \u00e8 stato trasmesso per la prima volta su Disney Channel il 30 settembre 2006, successivamente su Rai 2 il 21 ottobre 2006.\nLa colonna sonora del film \u00e8 stata la pi\u00f9 venduta negli Stati Uniti nel 2006. Definito da molti critici come un moderno adattamento di \"Romeo e Giulietta\", \"High School Musical\" \u00e8 stato girato alla East High School a Salt Lake City nello Utah, l'auditorium nella Murray High School e al Downtown Salt Lake City.\nTrama.\nLa notte di capodanno, due ragazzi, Troy e Gabriella, si incontrano ad una festa. Entrambi vengono scelti per cantare un duetto al karaoke (Start of Something New). Terminata l'esibizione, i due si scambiano i numeri di telefono. \nDopo le vacanze, la madre di Gabriella si trasferisce per lavoro ad Albuquerque, dove la ragazza inizia a frequentare la East High School. Mentre entra in aula per partecipare alla lezione di teatro della signora Darbus, Gabriella viene notata da Troy. Per verificare se si tratta davvero di lei, le fa squillare il telefono: la signora Darbus decide di ritirare tutti i telefonini e di mandare in punizione i ragazzi.\nPoco tempo dopo, in teatro hanno luogo i provini per il musical scolastico, supervisionati dalla signora Darbus. Troy e Gabriella vi assistono di nascosto, ascoltando Sharpay e suo fratello Ryan in una versione inaspettata di una canzone che non soddisfa la sua compositrice, Kelsi Nielsen (What I've Been Looking For). Quando i provini sono terminati, a Kelsi cadono degli spartiti: Troy e Gabriella si avvicinano per aiutarla e insieme a lei cantano la versione originale della canzone (What I've Been Looking For (Ripresa)). A sorpresa, la Darbus entra in teatro, convocando i due ai provini finali. Chad, il migliore amico di Troy, afferma che essendo questi il capitano della squadra di basket della scuola (gli \"Wildcats\") e il figlio del coach, non pu\u00f2 permettersi di cantare in un musical (Get'cha Head in the Game).\nChad capisce insieme a Taylor, migliore amica di Gabriella e sua compagna nella squadra nel decathlon scientifico, la necessit\u00e0 di recuperare la situazione iniziale (\"Stick To the Status Quo\") e cerca di impedire a Troy e Gabriella di partecipare al provino. La squadra di basket persuade Troy a dire che Gabriella non gli interessa, filmandolo, mentre il gruppo di decathlon mostra il video della dichiarazione a Gabriella, che ne rimane ferita (When There Was Me and You). La ragazza dice a Troy di non voler partecipare al provino, lasciandolo di stucco. Notando lo sconforto degli amici, Chad e Taylor capiscono infine di dover aiutare Troy e Gabriella a realizzare i loro sogni e li convincono a partecipare al provino.\nNel frattempo Ryan e Sharpay, per evitare che Troy e Gabriella siano i protagonisti del musical, convincono la Darbus a posticipare le audizioni cos\u00ec che coincidano con la finale di basket e con le gare di decathlon di scienze, ma Kelsi scopre tutto e lo riferisce ai ragazzi. Il giorno in questione, mentre Ryan e Sharpay si esibiscono (Bop to the Top), un virus informatico \u00e8 pensato per far saltare la corrente in palestra, in modo da farla evacuare. Nello stesso momento, alla gara di chimica, le ragazze creano un composto i cui vapori sospetti fanno fuggire tutti dall'aula. Troy e Gabriella arrivano comunque in ritardo per l'audizione: la Darbus \u00e8 sul punto di rifiutare l'audizione quando i compagni di squadra di Troy e i compagni di decathlon di Gabriella arrivano in teatro reclamando l'esibizione. Quindi \u00e8 permesso ai ragazzi di cantare il loro brano (Breaking Free). L'esibizione \u00e8 un successo e perfino il padre di Troy e la madre di Gabriella, contrari al fatto che i loro figli cantassero invece di essere star del basket o geni della matematica, si ricredono e vedono in loro un vero talento.\nAlla fine gli Wildcats vincono sia il campionato di basket che le gare di decathlon. Nell'entusiasmo generale, Troy e Gabriella si avvicinano ad un bacio (tuttavia interrotto), Chad chiede a Taylor di uscire insieme e Sharpay augura a Gabriella buona fortuna per il musical. Come cerimonia finale, tutti cantano e ballano insieme (We're All In This Together). \nLa scena finale vede Zeke, un giocatore dei Wildcats, che dopo i festeggiamenti \u00e8 da solo a palleggiare nella palestra; improvvisamente viene raggiunto da Sharpay, la quale si complimenta con lui per dei biscotti che le aveva lasciato poco prima.\nColonna sonora.\nLa colonna sonora esce il 10 gennaio 2006 e debutta alla posizione numero 133 nella classifica \"Billboard 200\", con 7,469 copie vendute nella prima settimana. Nella terza settimana, cio\u00e8 l'11 febbraio 2006, arriva alla posizione numero 10, con 3.8 milioni di copie vendute fino al 5 dicembre 2006. L'album, perci\u00f2, ha vinto un disco della RIAA di quadruplo platino. La colonna sonora esce in Australia il 27 maggio 2006. Nella settima, l'album arriva alla posizione numero 1 nella classifica \"ARIA Album Charts\" il 31 luglio 2006 e ha vinto un disco di platino.\nIl singolo \"Breaking Free\" debutta nella classifica \"UK Official Top 75\" al numero 45, il 24 settembre 2006 per i download. Successivamente, arriva alla posizione numero 9. Il 23 maggio 2006, lo stesso giorno in cui esce il DVD, la Walt Disney Records fa uscire una edizione speciale dell'album con 8 karaoke delle canzoni: \"Start of Something New\", \"Get'cha Head in the Game, What I've Been Looking For, When There Was Me and You\", \"Bop to the Top, Breaking Free, We're All in This Together\" e \"I Can't Take My Eyes Off of You.\"\nIn Italia, la colonna sonora \u00e8 uscita l'11 ottobre 2006, stesso giorno dell'uscita del DVD italiano.\nDistribuzione.\nEdizioni home video.\nIl DVD del film \u00e8 uscito il 23 maggio 2006 sotto il titolo di \"High School Musical: Encore Edition\". Ha venduto 1 milione di copie nei primi sei giorni, facendo cos\u00ec che fosse il DVD di un film televisivo pi\u00f9 acquistato di tutti i tempi. Il DVD \"High School Musical\" usc\u00ec in Australia il 12 luglio 2006, mentre in Europa il 4 dicembre 2006.\nL'edizione Remix, contenente due dischi, usc\u00ec il 5 dicembre 2006..\nAnche se il film \u00e8 stato girato nel formato panoramico 16:9, sia nel DVD originale che nella versione remix il film viene riprodotto nel formato 4:3. La versione del film in alta definizione \u00e8 stata trasmessa successivamente in Regno Unito su BBC One, BBC Two, e BBC HD.\nIn Italia il DVD del film \u00e8 uscito l'11 ottobre 2006 con il titolo \"High School Musical: Edizione Speciale\", stesso giorno dell'uscita della colonna sonora, e successivamente anche il DVD in versione remix.\nAltre versioni.\nOltre alla versione originale, Disney Channel ha trasmesso anche delle versioni differenti del film:"}
{"id": "2803115", "revid": "367445", "url": "https://it.wikipedia.org/wiki?curid=2803115", "title": "Xacobeo Galicia", "text": "La Xacobeo Galicia (codice UCI: XAC) era una squadra maschile spagnola di ciclismo su strada, attiva nel professionismo dal 2007 al 2010. Ebbe per quattro anni licenza da Professional Continental Team, che le consent\u00ec di partecipare alle gare dei Circuiti continentali UCI e ad alcuni eventi del Calendario mondiale UCI, in particolare a corse spagnole come Vuelta a Espa\u00f1a, Volta Ciclista a Catalunya e Cl\u00e1sica San Sebasti\u00e1n.\nStoria.\nLa squadra nacque con il nome di Karpin Galicia nella stagione 2007, grazie all'interessamento del calciatore estone Valerij Karpin, del manager spagnolo Rodrigo Rodr\u00edguez e della comunit\u00e0 autonoma della Galizia, che avrebbe sponsorizzato per quattro anni il team. La squadra assunse licenza Professional Continental e inizi\u00f2 a partecipare agli eventi previsti dal calendario dell'UCI Europe Tour, ma riusc\u00ec anche ad accedere a eventi ProTour di importanza nazionale, compresa la Vuelta a Espa\u00f1a.\nNel 2008, nel mese di agosto, la squadra cambi\u00f2 sponsorizzazione e nome, divenendo Xacobeo Galicia, dal nome del programma di tutela e protezione il cammino di Santiago di Compostela. Fra il 2008 e il 2009 arrivarono i due successi pi\u00f9 importanti della squadra, ovvero due tappe della Vuelta a Espa\u00f1a a opera rispettivamente di David Garc\u00eda Dapena e di Gustavo C\u00e9sar Veloso.\nNel 2010 Ezequiel Mosquera vinse la tappa di Bola del Mundo alla Vuelta a Espa\u00f1a e si piazz\u00f2 secondo nella classifica generale della corsa; il prestigioso risultato gli venne per\u00f2 presto revocato per positivit\u00e0 all'antidoping. Nel settembre dello stesso anno venne annunciato il fallimento della squadra, con conseguente abbandono dell'attivit\u00e0 ciclistica proprio al termine dell'anno giacobeo.\nCronistoria.\nClassifiche UCI.\nNel 2005 fu introdotto l'UCI ProTour e, parallelamente, i Circuiti continentali UCI; dal 2009 le gare del circuito ProTour sono state integrate nel Calendario mondiale UCI, poi divenuto UCI World Tour."}
{"id": "2803119", "revid": "263989", "url": "https://it.wikipedia.org/wiki?curid=2803119", "title": "Xacobeo-Galicia", "text": ""}
{"id": "2803126", "revid": "263989", "url": "https://it.wikipedia.org/wiki?curid=2803126", "title": "Karpin Galicia", "text": ""}
{"id": "2803127", "revid": "263989", "url": "https://it.wikipedia.org/wiki?curid=2803127", "title": "Karpin-Galicia", "text": ""}
{"id": "2803134", "revid": "339392", "url": "https://it.wikipedia.org/wiki?curid=2803134", "title": "C.V.38 (carro armato)", "text": ""}
{"id": "2803137", "revid": "339392", "url": "https://it.wikipedia.org/wiki?curid=2803137", "title": "CV 38", "text": ""}
{"id": "2803140", "revid": "767487", "url": "https://it.wikipedia.org/wiki?curid=2803140", "title": "Charles Thomas (politico)", "text": "Biografia.\nFu il quinto segretario della marina statunitense (United States Department of Defense) sotto il presidente degli Stati Uniti d'America Dwight D. Eisenhower.\nA partire dal 1914 si trasfer\u00ec nello stato della California. Ha studiato all'universit\u00e0 della California."}
{"id": "2803142", "revid": "267046", "url": "https://it.wikipedia.org/wiki?curid=2803142", "title": "Quaoar (mitologia)", "text": "Quaoar \u00e8 una divinit\u00e0 dei Tongva, nativi americani originari della zona di Los Angeles, in California. Secondo la mitologia Tongva, Quaoar canta e balla creando cos\u00ec il mondo e le altre divinit\u00e0.\nCome in molte altre mitologie, in principio era il caos, poi arriv\u00f2 Quaoar. Egli era dispiaciuto per il vuoto dell'esistenza e quindi cominci\u00f2 a danzare, freneticamente, e cant\u00f2 la Canzone della Creazione. Il Dio del Cielo, Weywot, fu il primo ad essere formato dalla Canzone della Creazione. Poi venne Chehooit, che divenne Dea della Terra. Queste due divinit\u00e0 danzarono a loro volta e diedero vita al Sole e alla Luna (Tamit e Moar, rispettivamente).\nIn seguito queste cinque divinit\u00e0 danzarono e crearono animali, piante, persone, e le altre divinit\u00e0. Quando ebbe finito, Quaoar entr\u00f2 nell'oscurit\u00e0, forse ritornando da dove era arrivato.\nNel 2002, un grande oggetto transnettuniano \u00e8 stato chiamato Quaoar."}
{"id": "2803144", "revid": "767487", "url": "https://it.wikipedia.org/wiki?curid=2803144", "title": "Sefidshahr", "text": "Sef\u012bdshahr (persiano \u0633\u0641\u064a\u062f\u0634\u0647\u0631) \u00e8 una citt\u00e0 dello shahrest\u0101n di Aran-e Bidgol, circoscrizione Centrale, nella provincia di Esfahan. "}
{"id": "2803146", "revid": "36426", "url": "https://it.wikipedia.org/wiki?curid=2803146", "title": "Allegoria Sacra", "text": ""}
{"id": "2803147", "revid": "6923", "url": "https://it.wikipedia.org/wiki?curid=2803147", "title": "Kymco MXU", "text": "Il MXU \u00e8 un quad prodotto dall'azienda di Taiwan, Kymco.\nEsistono quattro motorizzazioni da 50, 150, 300 e 500 cm\u00b3 da 2 tempi e 4 tempi. Per i 50 e i 150 il raffreddamento \u00e8 ad aria forzata, mentre nelle motorizzazioni superiori il raffreddamento \u00e8 a liquido.\nLa capienza del serbatoio va dagli 8 litri nel 50 ai 17 litri nel 500. In Italia viene venduto in due soli colori, il nero e il rosso."}
{"id": "2803148", "revid": "204012", "url": "https://it.wikipedia.org/wiki?curid=2803148", "title": "Charles Thomas (Segretario della Marina)", "text": ""}
{"id": "2803149", "revid": "767487", "url": "https://it.wikipedia.org/wiki?curid=2803149", "title": "Araneoidea", "text": "Araneoidea \u00e8 una superfamiglia di aracnidi araneomorfi che comprende quindici famiglie:"}
{"id": "2803161", "revid": "729019", "url": "https://it.wikipedia.org/wiki?curid=2803161", "title": "Caccia per sfinimento", "text": "La caccia per sfinimento \u00e8 un'antichissima tecnica di caccia che consiste nell'inseguimento della preda per un lungo periodo di tempo, fino all'esaurimento delle forze della stessa, e conseguente cattura da parte del predatore. Peculiare della razza umana, \u00e8 stata probabilmente la prima tecnica di caccia praticata dagli uomini del paleolitico. Il successo di questa tecnica, poi abbandonata con l'invenzione delle armi da lancio, si basa sulle caratteristiche fisiche rispettivamente di predatore e preda: l'uomo, per via della postura eretta, non \u00e8 in grado di competere in velocit\u00e0 con la maggior parte dei quadrupedi, e quindi la cattura dopo un breve inseguimento non si rivela un buon metodo di caccia, mentre la caccia per sfinimento si rivela la tecnica ottimale, dal momento che sulle lunghe distanze l'uomo \u00e8 molto pi\u00f9 resistente rispetto agli altri mammiferi. Questa caratteristica \u00e8 essenzialmente dovuta alla massiccia presenza delle ghiandole sudoripare, non altrettanto sviluppate o addirittura assenti nella maggior parte dei mammiferi, che permettono di mantenere l'omeostasi termica dell'organismo sotto sforzo ed aumentare notevolmente la resistenza alla fatica.\nDa questa antichissima tipologia di caccia si \u00e8 sviluppata la caccia alla seguita, diffusasi in Europa come intrattenimento per l'aristocrazia a partire dal XIV secolo.\nCaccia per sfinimento in et\u00e0 contemporanea.\nLa tecnica di caccia viene ancora oggi utilizzata presso popolazioni indigene dell'America Settentrionale e dell'Africa Meridionale. In particolare gli indios Tarahumara, popolo indigeno della Sierra Madre del Messico del Nord, sono dediti alla caccia del cervo con l'impiego di tale pratica. La tecnica \u00e8 inoltre adottata dalle popolazioni tribali del deserto del Kalahari per cacciare le antilopi."}
{"id": "2803168", "revid": "767487", "url": "https://it.wikipedia.org/wiki?curid=2803168", "title": "Anti-Product", "text": "I Anti-Product sono un gruppo crust punk americano.\nLa band si \u00e8 formata nel 1995 e si sciolse nel 2002.\nNelle loro canzoni si trovano spesso riferimenti all'anarchia e altri temi politici.\nLa cantante Taina Asili aveva solo 16 anni quando si un\u00ec al gruppo."}
{"id": "2803180", "revid": "344646", "url": "https://it.wikipedia.org/wiki?curid=2803180", "title": "Controversia sul riscaldamento globale", "text": "La controversia sul riscaldamento globale \u00e8 una disputa riguardante le cause, la natura e le conseguenze dell'attuale riscaldamento globale. \nQueste controversie appaiono tuttavia molto pi\u00f9 vigorose a livello mediatico che non all'interno della comunit\u00e0 scientifica stessa, concorde sul fatto che questo sia di fatto causato dall'attivit\u00e0 antropica grazie agli studi condotti \"in primis\" dall'IPCC.\nDescrizione.\nIn particolare la disputa riguarda le cause dell'aumento della temperatura media dell'aria a livello globale, specialmente a partire dalla met\u00e0 del XX secolo, se tale aumento sia senza precedenti o faccia parte delle normali variazioni climatiche naturali come ad esempio il Periodo caldo romano, l'Optimum climatico medioevale e la Piccola Era glaciale, se tale aumento sia parzialmente o completamente attribuibile a misurazioni errate e se l'umanit\u00e0 abbia contribuito a tale aumento e in quale misura. Ulteriori aree di discussione riguardano l'efficienza dei modelli di simulazione del clima, la stima della sensibilit\u00e0 del clima, le predizioni sul riscaldamento futuro del pianeta e le conseguenze effettive di un tale riscaldamento.\nIn ambito strettamente scientifico gran parte di queste tesi, a volte espresse in relative pubblicazioni scientifiche a volte no, sono state confutate, fino a prova contraria, dal noto meccanismo della revisione paritaria, che da sempre accompagna il progresso e la formazione del consenso in ambito scientifico. Di fatto il quadro del dibattito rende comunque difficile una chiara percezione dei dati al grande pubblico; in particolare l'influenza antropica sembra percepita in maniera distorta; ad esempio \u00e8 stato fatto un sondaggio su una disomogenea e vasta platea, mostrando che all'aumentare della competenza tecnica sono pi\u00f9 frequenti le risposte positive alla domanda se \u00ab...l'attivit\u00e0 umana \u00e8 un fattore significativo nel variare le temperature globali del pianeta\u00bb.\nStudio e consenso scientifico.\nLa teoria, secondo cui la temperatura media del globo si \u00e8 alzata negli ultimi decenni e tale aumento medio \u00e8 da attribuirsi in tutto o in parte alle attivit\u00e0 umane, viene di fatto sostenuta da ogni accademia scientifica nazionale che abbia preso posizione sulla teoria stessa, incluse le accademie scientifiche dei paesi del G8. Nel 2007, anche l'associazione dei geologi petroliferi americani ha riconosciuto l'influenza umana sui recenti cambiamenti climatici.\nI gruppi ambientalisti, alcuni rapporti governativi e la maggior parte dei \"mass media\" spesso affermano che ci sia un sostegno quasi unanime della comunit\u00e0 scientifica al fatto che i cambiamenti climatici siano causati da attivit\u00e0 umane. I contrari a tale tesi affermano che la maggioranza degli scienziati considera il riscaldamento globale \"non provato\", lo negano completamente, o sottolineano i pericoli di esaminare solo un punto di vista in un dibattito scientifico, che ritengono ancora aperto o affermano che la scienza \u00e8 basata sui fatti e non sui sondaggi.\nCritiche ai modelli.\nI modelli climatici, con cui vengono studiati i cambiamenti climatici recenti, sono stati spesso oggetto di critica da parte dei cosiddetti scettici/negazionisti del cambiamento climatico in quanto non sarebbero in grado di riprodurre fedelmente il sistema climatico in tutti i suoi processi fisici compresi quelli di retroazione. Un problema importante nella ricerca climatologica relativa al surriscaldamento globale sarebbe ad esempio il cosiddetto \"problema del raddoppio\" della concentrazione di anidride carbonica in atmosfera, studiato per la prima volta da Syukuro Manabe con un suo modello climatico al GFDL. Tale problema \u00e8 noto anche come problema della sensitivit\u00e0 climatica, ovvero la risposta del sistema climatico al raddoppio di anidride carbonica che i modelli non computano a priori, ma per il quale occorre inserire un valore di un parametro moltiplicatore. Tale valore non \u00e8 noto con accuratezza, ma esistono delle stime pi\u00f9 o meno accurate. Altra fonte di incertezza, secondo gli scettici, sarebbero le cosiddette parametrizzazioni.\nPosizioni individuali varie.\nCi sono comunque ricercatori scettici sul ruolo antropico nell'attuale riscaldamento: essi rappresentano una minoranza nella comunit\u00e0 scientifica, sebbene negli ultimi anni il loro numero abbia conosciuto un significativo aumento. Tra questi \"scettici\" vi sono, tra gli altri, anche il premio Nobel Kary Mullis, oltre che ex membri dei vari comitati IPCC come i meteorologi Philip Lloyd, Roy Spencer e Hajo Smit, nonch\u00e9 climatologi come John Christy e William D. Braswell, fisici dell'atmosfera come Fred Singer, geofisici come Bob Carter e astrofisici come Robert Jastrow. In particolare, una teoria antagonista al riscaldamento globale \u00e8 l'ipotesi Gaia da parte di James Lovelock.\nLe criticit\u00e0 espresse da tali ricercatori sono diverse, nascono a partire dalla diminuzione della temperatura media globale che si \u00e8 verificata approssimativamente tra il 1940 e il 1976(che i climatologi \"mainstream\" tendono a spiegare con gli effetti dell'oscuramento globale) nonostante continuasse ad aumentare con la stessa costanza la concentrazione di CO2 nell'atmosfera nel medesimo intervallo di tempo, rimarcano l'abbassamento/stasi della temperatura globale osservato nell'ultimo decennio rispetto al picco del 1998 e la presunta politicizzazione ed estremizzazione dei documenti conclusivi dell'IPCC ed esprimono perplessit\u00e0 sulla possibilit\u00e0 di stabilire una relazione di causa-effetto tra aumento di CO2 e riscaldamento globale. \nIn particolare, John Christy e Roy Spencer hanno rilevato negli anni novanta una discrepanza fra le misure di temperatura rilevate al suolo e quelle rilevate dai satelliti artificiali, che non mostravano significative tendenze verso il riscaldamento globale. Diversi anni dopo, queste discrepanze sono state spiegate con errori di misurazione degli strumenti a bordo dei satelliti, dovuti a varie cause tra cui le dinamiche orbitali dei satelliti stessi. Correggendo questi errori sono stati sviluppati nuovi set di dati che non mostrano discrepanze significative con le misure al suolo, ad eccezione della zona dei tropici. \nLo studioso scettico Steve McIntyre ha invece sottolineato che l'anno pi\u00f9 caldo nel XX secolo non \u00e8 stato il 1998 come comunicato dalla NASA, ma il 1934, cosa che porterebbe a dubitare di una tendenza in atto verso il riscaldamento globale. Altri ricercatori hanno per\u00f2 obiettato che il 1934 \u00e8 stato l'anno pi\u00f9 caldo negli Stati Uniti d'America ma non nel resto del mondo, in cui quell'anno non fu eccessivamente caldo. Va considerato che il riscaldamento globale tiene conto delle temperature medie dell'intero pianeta, che tendono ad aumentare; la presenza in passato di qualche anno molto caldo in alcune parti del mondo non pu\u00f2 considerarsi un argomento contro il riscaldamento globale.\nAlcuni dei ricercatori scettici, pur non negando in linea di principio il riscaldamento globale, rimarcano il ruolo di altri fattori naturali sul clima tra cui il principale sarebbe la variazione dell'attivit\u00e0 solare, ma anche l'effetto dei raggi cosmici, che avrebbe un ruolo sulla formazione delle nubi in bassa troposfera e quindi sul mutamento climatico, mentre altri studi scientifici su tale correlazione hanno dato invece esiti negativi (secondo altri ricercatori il contributo dell'attivit\u00e0 solare al cambiamento climatico \u00e8 minoritario rispetto ad altri fattori naturali e soprattutto antropici, mentre l'esperimento CLOUD avvenuto al CERN di Ginevra ha provato a svelare con certezza l'effetto dei raggi cosmici sulla formazione delle nubi, attribuendovi un peso molto minore di quanto ipotizzato). Viene inoltre messa in dubbio la validit\u00e0 degli attuali modelli climatici utilizzati che non sarebbero in grado di ricostruire efficacemente il clima passato n\u00e9 sarebbero stati in grado di predire la stasi del surriscaldamento del primo decennio del 2000, vuoi anche per la stima della sensitivit\u00e0 climatica.\n\u00c8 tutt'oggi tema di accese discussioni anche la reale entit\u00e0 del riscaldamento e relative cause, dovute al fatto che il clima terrestre non \u00e8 considerabile come un sistema statico, avendo presentato nella sua storia cambiamenti graduali, ma intensi anche senza l'intervento dell'uomo. Sia ai tempi dell'Impero Romano che nel Medioevo le temperature medie sono state leggermente pi\u00f9 alte che in altri periodi, dando luogo al periodo caldo romano e al periodo caldo medievale e permettendo la colonizzazione della Groenlandia e la coltivazione estesa di viti nell'Europa del Nord. Entrambi questi periodi sono stati seguiti da periodi di raffreddamento climatico: a Londra il fiume Tamigi gelava tanto da permetterne il passaggio a cavallo e lo svolgimento di mercati natalizi sulla sua superficie ghiacciata. In tale ottica si colloca la cosiddetta \"controversia della mazza da hockey\" in merito alla comparazione tra il riscaldamento attuale e l\"'optimum\" climatico medioevale. \nTutte queste tesi sono state raccolte in un documentario della CBC. Il matematico e fisico teorico Freeman Dyson, che fin dagli anni 70 teorizzava la necessit\u00e0 di attuare il sequestro del carbonio piantando nuovi alberi in aree enormi, nel 2007 ha invece rivalutato la questione affermando che \u00ab...l'allarmismo sul riscaldamento globale \u00e8 fortemente esagerato\u00bb dopo aver calcolato che \u00ab...il problema dell'anidride carbonica nell'atmosfera \u00e8 un problema di gestione del terreno, non un problema meteorologico\u00bb. Secondo lo scienziato gli errori commessi sarebbero legati al fatto che nessun modello matematico atmosferico o oceanico \u00e8 in grado di predire il modo in cui dovrebbe essere gestita la Terra; infine sottolinea che dovrebbero avere maggiore priorit\u00e0 altri problemi globali. \nIn particolare alcuni scienziati sostengono che il sistema Terra avrebbe in s\u00e9 sufficienti elementi stabilizzatori che tendono a reagire alle variazioni di temperatura in modo da mantenere quest'ultima costante o quasi. Un caso di questo genere \u00e8 quello dell'Ipotesi Iris di Richard Lindzen (fisico del Massachusetts Institute of Technology), la quale propone che mentre l'atmosfera tropicale si riscalda, i cirri nuvolosi diminuiscono, consentendo al calore della radiazione infrarossa di uscire dall'atmosfera verso lo spazio..Lo stesso Lindzen tratta criticamente punto per punto i dati e le teorie sulle origini e conseguenze del fenomeno del riscaldamento globale di origine antropica.\nAltri scienziati concordano sull'aumento del riscaldamento globale e sul contributo delle attivit\u00e0 antropiche, ma sostengono che il problema non sia grave. John Christy ammette che le azioni umane abbiano un ruolo sull'aumento delle temperature globali, ma ritiene che il fenomeno sia sovrastimato e che i timori legati al riscaldamento globale siano eccessivi. Una posizione analoga a quella di Christy \u00e8 stata espressa dalla climatologa Judith Curry, che ammette il ruolo dei gas serra di origine antropica nell'aumento del riscaldamento globale, ma ritiene che ci siano ancora molte incertezze sulle variazioni naturali del clima. Curry non crede che la sensibilit\u00e0 del clima alle emissioni di anidride carbonica sia rilevante e dissente sulla rapidit\u00e0 dei cambiamenti climatici in atto, sostenendo che abbiamo tempo per affrontarli senza attuare politiche volte a ridurre drasticamente le emissioni in tempi brevi. \nDi contro, come rilevato da un articolo di \"Science\", la maggioranza degli scienziati concorda sul fatto che sia necessario trovare urgentemente sistemi di contenimento delle emissioni: tra essi, per quanto riguarda l'Italia, vi \u00e8 il premio Nobel Carlo Rubbia. In quest'ottica il ricorso al solare termodinamico e all'energia nucleare garantirebbe un importante contributo nella diminuzione delle emissioni di gas serra. Rubbia in particolare ha proposto di usare il torio anzich\u00e9 l'uranio come materiale combustibile, perch\u00e9 non si possono produrre bombe a partire dal torio. Molti sono gli scienziati che, pur riconoscendo il ruolo antropico, sono scettici riguardo alle misure adottate per contenere le emissioni e ritengono che il protocollo di Kyoto sia troppo blando e poco incisivo in termini di risultati sul clima. Ad aumentare la perplessit\u00e0 vi \u00e8 il fatto che i principali emettitori di anidride carbonica (USA e Cina) non lo applicheranno sulle proprie economie.\nControversie sugli effetti.\nTuttavia, in tema di effetti del riscaldamento globale, si assiste a una serie di affermazioni contraddittorie nella letteratura scientifica e divulgativa: eccone alcuni esempi.\nControversie politiche.\nNegli Stati Uniti il riscaldamento globale \u00e8 spesso oggetto di contrasti tra i due maggiori partiti, i repubblicani e i democratici. I repubblicani sostengono che non v'\u00e8 necessit\u00e0 di agire contro una minaccia che essi ritengono non provata, mentre i democratici tendono a imporre delle misure di controllo sui gas serra per limitare il riscaldamento globale.\nI punti maggiormente controversi sono:\nPressioni politiche sugli scienziati.\nAlcuni climatologi sostengono di subire enormi pressioni per distorcere o nascondere qualsiasi risultato scientifico che suggerisca che le attivit\u00e0 umane siano responsabili del riscaldamento globale. Un sondaggio effettuato tra i climatologi riporta che \"quasi la met\u00e0 degli intervistati ha riportato pressioni per eliminare le parole \"riscaldamento globale\" e \"cambiamento climatico\" da una variet\u00e0 di comunicati\". Questi scienziati hanno subito delle pressioni per far s\u00ec che le loro pubblicazioni fossero allineate allo scetticismo dell'amministrazione Bush sui cambiamenti climatici. Nel giugno 2008, un'indagine interna alla NASA ha dimostrato che alcuni impiegati della NASA avevano evitato di pubblicare dei dati al fine di proteggere l'amministrazione Bush durante le elezioni presidenziali del 2004. Alcuni scienziati, che pure sostengono la teoria del riscaldamento globale, si sono dichiarati invece preoccupati dalle esagerazioni e dalle drammatizzazioni relative ai futuri effetti del cambiamento climatico effettuate degli attivisti e dalla stampa.\nAlcuni scienziati sostengono d'altra parte che le assegnazioni di fondi per le ricerche in questo campo sono condizionate da una specie di \"lobby\" guidata dai sostenitori del riscaldamento globale dovuto a cause umane e della sua gravit\u00e0. Ad esempio lo scienziato Reid Bryson, uno degli scettici sulle conseguenze del riscaldamento globale, disse pubblicamente nel giugno del 2007 che: \u00abC'\u00e8 un mucchio di quattrini da fare in questo campo [\u2026] Se vuoi essere un eminente scienziato devi avere un mucchio di collaboratori laureati ed un mucchio di sovvenzioni. Tu non puoi ottenere sovvenzioni se non affermi: \"Oh, riscaldamento globale, certo, certo, certo, anidride carbonica\"\u00bb. Analoghe posizioni sono state prese da John Christy, collega dello scienziato climatologo Roy Spencer dell'Universit\u00e0 dell'Alabama a Huntsville e collaboratore dello IPCC, dal biogeografo e professore emerito dell'Universit\u00e0 di Londra Philip Stott, dall'Associazione \"no profit\" Accuracy in Media, avente lo scopo di controllare l'accuratezza dei mezzi d'informazione, e dal geologo e professore emerito in Scienze della Terra all'Universit\u00e0 di Melbourne, Ian Plimer, nel suo libro del 2009 \"Heaven and Earth\u00a0\u2014 Global Warming: The Missing Science\" (Cielo e terra\u00a0\u2014 Riscaldamento globale: La Scienza che manca).\nRichard Lindzen, professore di meteorologia al MIT, afferm\u00f2 che: \u00ab\u2026[nell'] inverno del 1989 Reginald Newell, un professore di meteorologia [al MIT] ha perso un finanziamento della National Science Foundation per l'analisi di dati che non evidenziavano un aumento netto della temperatura nel secolo passato\u00bb Lindzen ha anche supposto che quattro altri scienziati avessero \"apparentemente\" perso i loro finanziamenti o i loro posti dopo aver messo in discussione il sostegno scientifico al riscaldamento globale. Lo stesso Lindzen avrebbe tuttavia ricevuto denaro da organizzazioni interessate all'energia quali l'OPEC e la Western Fuels Association, un consorzio di fornitori di carbone, compresi \u00ab\u2026$2500 al giorno per i suoi servizi di consulenza\u00bb, come anche fondi da enti federali statunitensi, compresa la National Science Foundation, il Dipartimento dell'Energia degli Stati Uniti d'America e la NASA.\nClimategate.\nIl 20 novembre 2009 sono apparsi su internet alcuni file contenenti scambi di mail e modelli climatici provenienti dai server del Centro per la Ricerca Climatica (CRU) dell'Universit\u00e0 dell'East Anglia. Questo centro di ricerca \u00e8 uno dei pi\u00f9 influenti tra quelli che studiano i cambiamenti climatici naturali e antropici e molti dei corrispondenti succitati fanno parte del Gruppo intergovernativo sul mutamento climatico).\nIl contenuto delle mail e l'analisi del software usato dall'istituto per le sue predizioni climatiche hanno destato vaste polemiche non ancora sopite. In particolare hanno suscitato scalpore diversi carteggi in cui ad esempio la CRU, guidata da Phil Jones, si accordava con l'editore di una rivista, per bloccare per circa un anno la pubblicazione di un articolo che denunciava l'inadeguatezza degli attuali modelli climatici nello spiegare la discrepanza tra la temperatura registrata al suolo e quella registrata nella bassa troposfera. Il ritardo era funzionale a permettere la contemporanea pubblicazione di un corposo controarticolo della CRU cui era stata offerta dall'editore una corsia preferenziale. Un altro elemento che ha fatto molto discutere \u00e8 stata la reticenza dei ricercatori della CRU di fornire i dati su cui costruivano i propri modelli.\nPur esistendo un dispositivo normativo che li obbligava a fornirli a chi ne avesse fatto richiesta (FOIA), i ricercatori inglesi li hanno forniti solo a scienziati allineati, negandoli in modo sistematico ai loro avversari, i critici verso il riscaldamento antropico. In ultimo il codice del software rinvenuto appariva al di sotto degli standard e presentava interventi e note in cui erano presenti evidenti manipolazioni e aggiustamenti dei dati. La successiva inchiesta del governo inglese sull'affidabilit\u00e0 delle ricerche effettuate dagli scienziati della CRU hanno assolto gli scienziati coinvolti dall'accusa di aver alterato i dati o di aver esagerato la minaccia del cambiamento climatico. Diversi scienziati e gli stessi dirigenti dell'IPCC sono stati accusati di conflitti di interesse in quanto collegati a movimenti o aziende che potrebbero beneficiare di incentivi economici o ricadute di immagine positive grazie all'imposizione di restrizioni alle emissioni di CO2.\nFinanziamenti Exxon per teorie alternative.\nSecondo la Union of Concerned Scientists, circa quaranta tra ricercatori e organizzazioni che contestano il ruolo umano nei fenomeni di riscaldamento globale sono stati finanziati dalla ExxonMobil, di cui fa parte l'italiana Esso. Nel dossier della UCS si legge che la Exxon ha finanziato campagne di contestazione del riscaldamento globale a matrice antropica elargendo, dal 1998 al 2005, 16 milioni di dollari a decine di organizzazioni, gruppi e ricercatori che si oppongono alla teoria; tra queste organizzazioni vi sono il Cato Institute, l'Heritage Foundation e l'Istituto George C. Marshall, organizzazioni a cui sono affiliati diversi scienziati che negano o mettono in dubbio l'origine antropica del riscaldamento globale. I finanziamenti della Exxon sono stati biasimati dalla \"Royal Society\" (l'accademia nazionale inglese delle scienze). Greenpeace ha avviato una campagna, denominata ExxonSecrets, per denunciare e tenere traccia dei finanziamenti erogati dalla Exxon.\nTeorie del complotto sul riscaldamento globale.\nLe \"teorie del complotto sul riscaldamento globale\" sono ipotesi eterogenee pi\u00f9 o meno credibili, che ritengono vi siano secondi fini di carattere finanziario o politico dietro le teorie che sostengono l'esistenza di un surriscaldamento terrestre. Alcune di queste ipotesi citano altre costanti complottiste come il nuovo ordine mondiale.\nSi discute se alla base vi siano altre motivazioni di carattere finanziario per ottenere pi\u00f9 fondi e danaro possibile con la scusante di fermare il processo climatico oppure l'effettiva inesistenza di questo fenomeno, ovvero un falso montato ad arte con il solo scopo di accumulare finanze per enti governativi e non sull'argomento."}
{"id": "2803184", "revid": "413187", "url": "https://it.wikipedia.org/wiki?curid=2803184", "title": "Manta (Disney)", "text": ""}
{"id": "2803192", "revid": "767487", "url": "https://it.wikipedia.org/wiki?curid=2803192", "title": "Ardestan", "text": "Ardest\u0101n (farsi \u0627\u0631\u062f\u0633\u062a\u0627\u0646) \u00e8 il capoluogo dello shahrest\u0101n di Ardestan, circoscrizione Centrale, nella provincia di Esfahan. Si trova sul versante meridionale della catena dei monti Karkas, 110\u00a0km a nord-est di Esfahan."}
{"id": "2803215", "revid": "123359809", "url": "https://it.wikipedia.org/wiki?curid=2803215", "title": "Centro elettrotecnico sperimentale italiano", "text": "Il Centro Elettrotecnico Sperimentale Italiano \"Giacinto Motta\", \u00e8 una societ\u00e0 di consulenza tecnica e ingegneristica fondata nel 1956. \u00c8 una societ\u00e0 per azioni con sede a Milano e con uffici e laboratori in diverse citt\u00e0 europee ed extra-europee.\nStoria.\nCESI viene fondata nel 1956 su iniziativa di un gruppo di societ\u00e0 attive nella distribuzione di energia elettrica e del settore elettromeccanico che intendevano creare un centro di ricerca che supportasse lo sviluppo e la sicurezza della rete elettrica italiana, mettendo a disposizione dell'industria elettromeccanica laboratori di prova e certificazione, anche in vista dell'unificazione dell'industria elettrica nazionale.\nNel 1962 si realizza la nazionalizzazione della produzione e distribuzione di energia elettrica con la nascita di Enel. Contestualmente, CESI passa sotto il suo controllo diretto, continuando a realizzare servizi di prova, certificazione, studio e consulenza.\nLa riforma del settore elettrico del 2000 porta all'attuale assetto della societ\u00e0, la cui propriet\u00e0 torna a essere divisa fra alcune delle maggiori aziende operanti nel settore in Italia e all'estero.\nNei primi anni 2000, CESI acquisisce le due societ\u00e0 tedesche (IPH e FGH), attive nelle prove su componenti elettrici in alta, media e bassa tensione, con stabilimenti rispettivamente a Berlino e a Mannheim. La societ\u00e0 italiana acquisisce inoltre ISMES e successivamente diviene azionista di maggioranza di Istedil. A gennaio 2006, per ottemperare a una richiesta della Commissione Europea, viene scorporata la parte che si occupa di ricerca finanziata tramite fondi pubblici (nazionali o europei), CESI RICERCA, ora Ricerca sul Sistema Energetico SpA (gruppo GSE Gestore dei Servizi Energetici).\nNel suo processo di crescita, CESI costituisce nel 2011 la societ\u00e0 CESI Middle East a Dubai e nel 2012 CESI do Brasil a Rio de Janeiro, proseguendo poi nel 2015 con l'apertura degli uffici di Abu Dhabi e, infine, con l\u2019inaugurazione di CESI USA Inc. a Washington DC.\nNel luglio 2018 CESI acquisisce EnerNex, societ\u00e0 con sede a Knoxville, nel Tennessee, attiva nel mercato USA nella consulenza tecnica e nell'ingegneria delle reti basate su tecnologie innovative.\nIl 30 dicembre 2019 CESI acquisisce la propriet\u00e0 di KEMA B.V. L'acquisizione comprende tutte le attivit\u00e0 di testing, ispezione e certificazione in alta tensione, realizzate presso i laboratori di propriet\u00e0 KEMA di Arnhem (Paesi Bassi) e Praga (Repubblica Ceca). La transazione s\u00ec \u00e8 completata il 2 marzo 2020 con l\u2019acquisizione anche del laboratorio di Chalfont (USA).\nI laboratori di testing e ispezione di KEMA includono il pi\u00f9 grande laboratorio al mondo di alta tensione, con potenze di corto circuito fino a 10.000 MVA e il primo laboratorio al mondo in grado di testare componenti ad altissima tensione per le supergrid, nonch\u00e9 il Flex Power Grid Laboratory, per il testing avanzato dei componenti delle smart grid.\nAttivit\u00e0.\nI principali servizi di consulenza di CESI includono: studi sui sistemi di alimentazione e studi sul mercato dell'energia, pianificazione generale e pianificazione operativa, progettazione e ingegneria per le interconnessioni HVAC / HVDC, supervisione e controllo delle operazioni in tempo reale, gestione patrimoniale, integrazione di energie rinnovabili e sistemi di stoccaggio, progettazione e supporto di reti intelligenti e implementazioni di smart metering, audit tecnologici e ambientali, sistemi di controllo e regolazione per centrali elettriche, servizi di ingegneria per laboratori di prova, valutazioni di impatto ambientale, servizi di ingegneria civile per impianti idroelettrici e rinnovabili e sistemi di monitoraggio ambientale per centrali elettriche.\nCESI, inoltre, sviluppa e produce celle solari avanzate (III-V triple Junction GaAs) per applicazioni spaziali e terrestri (CPV). \nTra i clienti dell'azienda includono utility, operatori di sistemi di trasmissione (TSO), operatori di sistemi di distribuzione (DSO), societ\u00e0 di generazione di energia (GenCos), integratori di sistemi, investitori finanziari e produttori di componenti elettromeccanici ed elettronici, nonch\u00e9 governi e autorit\u00e0 di regolamentazione, collabora inoltre con istituzioni finanziarie internazionali come, Gruppo la Banca Mondiale, la Banca Europea per la ricostruzione e lo sviluppo, la Banca Europea per gli investimenti, la Banca Interamericana di Sviluppo, la Banca Asiatica di Sviluppo.\nStruttura.\nLa societ\u00e0 dispone di tre centri operativi: la sede principale di Milano e due sedi secondarie a Piacenza e a Seriate (BG). Tramite societ\u00e0 controllate dispone inoltre di due sedi in Germania, a Berlino, gestita da IPH GmbH, e a Mannheim, gestita da FGH Engineering &amp; Test GmbH; una a Dubai, gestita da CESI Middle East FZE; un'altra ancora a Rio de Janeiro, gestita da CESI do Brasil e una negli USA a Washington D.C., gestita da CESI USA Inc. Infine, CESI dispone di laboratori ad Arnhem, Praga e Chalfont (USA).\nAzionariato.\nAzionisti della societ\u00e0 sono diverse aziende operanti nel settore della produzione e distribuzione di energia, in quello della produzione di materiali e attrezzature in campo elettrotecnico. Al 5 marzo 2019, gli azionisti risultavano:"}
{"id": "2803232", "revid": "125288452", "url": "https://it.wikipedia.org/wiki?curid=2803232", "title": "Nazionale di sci alpino del Canada", "text": "La nazionale di sci alpino del Canada \u00e8 la squadra nazionale che rappresenta il Canada in tutte le manifestazioni dello sci alpino, dalle Olimpiadi ai Mondiali, dalla Coppa del Mondo alla Nor-Am Cup.\nRaggruppa tutta gli sciatori di nazionalit\u00e0 canadese selezionati dagli appositi organi ed \u00e8 posta sotto l'egida della Federazione sciistica del Canada (Canadian Snowsports Association/Association canadienne des sports d'hiver); \u00e8 divisa in una squadra maschile e in una femminile, a loro volta articolate su vari livelli; sono inoltre previste squadre giovanili, che prendono parte ai Mondiali juniores e alle altre manifestazioni internazionali di categoria.\nStoria.\nI Crazy Canucks.\nDurante gli anni settanta e ottanta del XX secolo emerse un gruppo di velocisti conosciuto con il nome di \"Crazy Canucks\" (in italiano \"Canadesi pazzi\"). Celebri per la spregiudicatezza con la quale affrontavano le gare di discesa libera, Dave Irwin, Dave Murray, Steve Podborski e Ken Read si ritagliarono un ruolo importante all'interno del circuito della Coppa del Mondo, dominato fino a quel momento da atleti europei. Talvolta al gruppo viene associato anche Todd Brooker, di qualche anno pi\u00f9 giovane ma che comunque gareggi\u00f2 nello stesso periodo.\nIl prologo dei Crazy Canucks viene fatto risalire al bronzo in combinata vinto a Sapporo 1972 da Jim Hunter. Nel dicembre 1975 Read fu il primo nordamericano e il secondo non europeo, dopo l'australiano Malcolm Milne, a imporsi in una discesa libera di Coppa del Mondo. Negli anni in cui furono attivi, questi sciatori riuscirono a imporsi in quattordici discese di Coppa.\nI Crazy Canucks sono stati omaggiati da vari riconoscimenti: nel 2006 sono stati ammessi come gruppo nella Canada's Walk of Fame (unico altro rappresentante dello sci alpino fino a quel momento era Nancy Greene) e nel 2004 \u00e8 stato prodotto in Canada un film tv intitolato \"Crazy Canucks\" basato sulle vicende della squadra.\nAnni novanta e duemila.\nA partire dagli anni 90 si sono distinti atleti come Ed Podivinsky, Allison Forsyth, John Kucera ed Erik Guay."}
{"id": "2803233", "revid": "287204", "url": "https://it.wikipedia.org/wiki?curid=2803233", "title": "Quirino Perfetto", "text": "Si diploma presso l'Istituto tecnico industriale \"Saverio Altamura\" di Foggia. Supera il concorso da macchinista e, nel primo dopoguerra, viene assegnato a Sulmona.\nIl biennio rosso a Sulmona.\nNel 1920 \u00e8 segretario della locale sezione del Sindacato ferrovieri italiani (SFI) di Sulmona. Organizza e dirige il grande sciopero che lo SFI porta avanti con successo dal 20 al 29 gennaio. Corrispondente di \u00abUmanit\u00e0 Nova\u00bb, sulle cui colonne riferisce sugli eccidi proletari che si registrano in Abruzzo. Organizza e dirige lo sciopero del I Maggio e quello del 18 maggio 1920. Quest'ultimo in seguito alla singolare condanna inflitta al capostazione di Pratola Peligna Vincenzo Scapaticci, unico ferroviere in Italia punito per aver partecipato allo sciopero del gennaio. Scioperano con successo pi\u00f9 di 600 ferrovieri e le agitazioni, coordinate da Perfetto e dai ferrovieri anarchici, si protraggono fino al 28 luglio, concludendosi con la piena assoluzione del capostazione. \u00c8 promotore e animatore della riunione \u00absegreta\u00bb tra macchinisti anarchici del 9 settembre nel corso della quale vengono elaborate le possibili soluzioni soviettiste per praticare, anche nello scalo di Sulmona, l'occupazione e la gestione diretta del servizio. Organizza e dirige le agitazioni in solidariet\u00e0 agli operai delle officine di Bussi, che occupano e si impossessano dello stabilimento elettrochimico e verso cui, il 14 settembre, una vettura carica di mitraglieri con quattro mitragliatrici \u00e8 pronta a partire dallo scalo ferroviario di Sulmona. Organizzati da Perfetto e dagli anarchici, i lavoratori del trasporto su rotaia staccano la vettura e bloccano quel treno, paralizzando totalmente il traffico sulla linea Sulmona-Castellamare. All'intervento dei carabinieri e all'arresto di Perfetto esplode spontaneo e compatto lo sciopero di tutto il personale viaggiante e di tutti gli operai del deposito locomotive. Seguono tumulti e scontri contro le forze dell'ordine, costrette dai lavoratori alla ritirata e al \u2018rilascio incondizionato\u2019 del segretario. Il treno viene fatto partire soltanto a sera, scortato fino a Pescara da alcuni macchinisti per impedirne una possibile sosta a Bussi. Il 27 settembre dirige l'agitazione dei ferrovieri avventizi, in lotta per la stabilizzazione del rapporto di lavoro e gli obiettivi generali della categoria. Il 14 ottobre \u00e8 tra gli organizzatori dello sciopero pro-Russia e per la liberazione dei prigionieri politici. Il 18 ottobre organizza con Scapaticci uno sciopero di 24 ore che paralizza totalmente il traffico sulle linee Chieti-Avezzano e Aquila-Isernia, in risposta al pestaggio del macchinista anarchico Antonio Diolaiti ad opera di una squadra fascista di Torre dei Passeri coperta dai carabinieri.\nNel corso del 1920 Perfetto \u00e8 anche animatore e leader del movimento anarchico regionale. Con Attilio Conti e Camillo Di Sciullo \u00e8 tra i principali promotori del convegno anarchico regionale del 20 maggio nei locali di via Morrone della Camera del Lavoro di Sulmona, nel corso del quale si delibera la costituzione della Federazione anarchica abruzzese (FAA) aderente all'Unione anarchica italiana (UAI). La cittadina di Sulmona viene designata come sede del segretariato della nuova organizzazione e Perfetto nominato segretario e propagandista dell'organizzazione. Al contempo si formalizza la costituzione del gruppo sulmonese aderente alla FAA \"I Liberi\", di cui Perfetto \u00e8 leader. Segue le agitazioni antimilitariste promosse a Sulmona dai giovani socialisti. Con Tullio Lazzarini \u00e8 promotore della mobilitazione di Ortona del 7 giugno contro gli eccidi proletari. Partecipa al II congresso che l'UAI tiene a Bologna dal 1 al 4 luglio. Organizza il II convegno della FAA (Castellamare Adriatico, 15 agosto), nel corso del quale viene riconfermato alla segreteria. Organizzatore della conferenza di propaganda anarchica del 5 settembre nei locali della Camera del Lavoro di Sulmona; tre sono le relazioni che si susseguono: \"Gli anarchici: chi sono e cosa vogliono\" e \"Per le vittime politiche e contro la reazione\" tenute da Guglielmo Boldrini, \"Per il Fronte Unico\" tenuta da Perfetto.\nContro la \u2018controrivoluzione\u2019.\nDopo l'arresto di Errico Malatesta, Armando Borghi, Virgilia D'Andrea e compagni, la reazione si estende agli organizzatori pi\u00f9 in vista del movimento. Processo e condanna per Perfetto, a causa dell'azione diretta del 14 settembre di boicottaggio alle forze armate e in solidariet\u00e0 agli operai di Bussi. Nel mese di novembre subisce una perquisizione domiciliare, in occasione della quale la PS sequestra la corrispondenza della FAA. Contribuisce nel 1921 a dar vita a gruppi ardito-popolari di Arditi Ferrovieri, per l'autodifesa proletaria contro padronato e fascismo. Organizzatore ed oratore del comizio di Sulmona per la libert\u00e0 di Sacco e Vanzetti del 16 ottobre 1921 negli spazi del teatro Vittoria. Convoca, organizza e partecipa attivamente al III convegno che la FAA tiene nei locali della sezione repubblicana di Sulmona il 23 ottobre 1921. Sul finire dell'anno \u00e8 a Raiano, in occasione dell'inaugurazione della prima Casa del Popolo abruzzese, voluta e realizzata da Umberto Postiglione. Partecipa al III congresso dell'UAI (Ancona, 1-4 novembre). Organizzatore di un'assemblea di ferrovieri di protesta contro il governo, che non applica ancora gli accordi del dopo-sciopero di gennaio e, al contempo, per la ripresa dell'agitazione per libert\u00e0 di Sacco e Vanzetti. Organizzatore ed oratore di una seconda mobilitazione cittadina pro-Sacco e Vanzetti del 15 gennaio 1922. Promuove la mobilitazione della FAA in solidariet\u00e0 a Leo Flores, militante degli Arditi del Popolo detenuto ad Avezzano.\nDal mese di aprile \u00e8 alla dirigenza della sezione dell'Alleanza del Lavoro (AdL) di Sulmona. \u00c8 tra gli organizzatori degli scioperi del I Maggio e del primo agosto indetti dall'AdL. Partecipa al IV ed ultimo convegno della FAA (Castellamare Adriatico, 7 maggio 1922), nel corso del quale viene riconfermato alla segreteria dell'organizzazione regionale.\nDittatura e clandestinit\u00e0.\nViene licenziato per aver partecipato allo sciopero ferroviario dell'agosto 1922 indetto dall'AdL. Arrestato a L'Aquila nel 1923 insieme ad altri sovversivi. Rimesso in libert\u00e0 si trasferisce a Foggia, dove lavora presso una ditta impegnata a realizzare impianti di riscaldamento nelle abitazioni della citt\u00e0. Viene in seguito licenziato per ragioni politiche. Nel 1926 la prefettura ordina una perquisizione presso la sua abitazione, durante la quale vengono sequestrati numerosi opuscoli di propaganda anarchica ed una fotografia di Errico Malatesta autografata. Viene diffidato. Trova lavoro come commesso viaggiatore, elettricista, meccanico e, infine, corriere per la farmacia di tal Nemichella, anarchico. Subisce vari arresti e fermi di PS. Denunciato da una spia dell'OVRA per aver pronunciato nella bottega di un barbiere \u00ab\u00e8 caduta la prima lepre!\u00bb in coincidenza con la morte di Italo Balbo (giugno 1940). Internato a Zungoli (AV) nel 1941. Ritenuto organizzatore di un gruppo clandestino antifascista viene trasferito a Mirabella Eclano (AV), dove rimane fino alla liberazione dell'Italia meridionale. Fa ritorno a Foggia, trovando la citt\u00e0 bombardata e migliaia di vittime. Raggiunge la famiglia, sfollata a Francavilla a Mare. \u00c8 tra gli sfollati condotti dai tedeschi prima a Chieti, \u2018citt\u00e0 aperta\u2019, poi ad Ascoli Piceno. Riesce ad eludere la sorveglianza dei nazifascisti e a fuggire. Torna a Foggia.\nLiberazione.\nA Liberazione conclusa viene riassunto come capo deposito nella stazione ferroviaria della citt\u00e0 pugliese. Ristabilisce velocemente i contatti con le strutture del movimento. Costituisce il gruppo anarchico \"Michele Angiolillo\", con sede in via Corridori. Come delegato della Federazione anarchica pugliese partecipa al convegno che la Federazione anarchica italiana (FAI) tiene nei giorni 17 e 18 marzo 1946 a Firenze. Contribuisce alla costituzione della Federazione dei gruppi anarchici di Capitanata, aderente alla FAI. Nel settembre 1946 redige \u00abAnarchia\u00bb, numero unico interamente dedicato al convegno tenutosi a Firenze. Con il gruppo Angiolillo e la Federazione anarchica di Capitanata l'attivit\u00e0 di Perfetto si polarizza principalmente sul potenziamento del movimento anarchico nel territorio e sulla partecipazione coordinata degli anarchici al processo di riorganizzazione del movimento operaio e alle lotte sindacali. Individualmente, il ferroviere segue anche l'organizzazione della propaganda orale nell'avellinese, e, inserendosi vivacemente nel dibattito in corso sulla stampa di movimento, fornisce il suo contributo nel chiarire i rapporti tra la FAI e l'organizzazione nazionale dei comunisti libertari. Sulle colonne del quindicinale torinese \u00abEra Nuova\u00bb, inoltre, Perfetto cura e porta avanti non solo una serie di articoli d'analisi e di propaganda ma anche interventi e riflessioni sulle stesse basi filosofiche dell'anarchismo. Nel 1949 la redazione del quindicinale torinese gli affida la cura della rubrica \"Un po' di storia sull'anarchismo\", per la cui realizzazione elabora e compila articoli sulla storia del movimento anarchico in Italia da Bakunin al regicidio di Gaetano Bresci, ricevendo pubblicamente le riconoscenze dai lettori e dalla redazione stessa. In seno all'organizzazione nazionale, quale delegato della FA di Capitanata partecipa attivamente al II congresso che la FAI tiene a Bologna dal 16 al 20 maggio 1947, ai convegni che la FAI tiene il 3 agosto 1947 a Rimini e dal 22 al 24 febbraio 1948 a Canosa di Puglia. Nell'arco di qualche mese le sue condizioni fisiche peggiorano rapidamente. \u00c8 il 1950. Viene ricoverato presso l'ospedale di Nocera Inferiore. Si pensa ad una tubercolosi ma si tratta di un tumore ai bronchi. Cos\u00ec la redazione di \u00abEra Nuova\u00bb gli rende il dovuto omaggio:\n\"\u00abIl 14 novembre \u00e8 deceduto in Nocera Inferiore il caro e attivo compagno PERFETTO QUIRINO. Tutta la sua vita egli ha dedicato alla propaganda dell'Ideale Anarchico. La sua rettitudine, il suo buon cuore, la sua fede purissima erano da tutti vivamente apprezzati. Quanti lo conobbero, anche se avversari, non poterono fare a meno di stimarlo e di ammirarlo. I compagni perdono uno dei loro migliori e sentiranno vivamente la mancanza di chi li incuorava a lottare senza tregua per l'anarchia\u00bb.\""}
{"id": "2803234", "revid": "1784492", "url": "https://it.wikipedia.org/wiki?curid=2803234", "title": "Francesco Pianeta", "text": "Biografia.\nOriginario della Calabria, a 6 anni emigr\u00f2 in Germania con la famiglia. Prima di dedicarsi al pugilato, pratic\u00f2 il muay thai con il record di 9 vittorie e 1 sconfitta.\nCarriera.\nGli esordi.\nProfessionista dal 2005, nel 2008 vinse il titolo giovanile dei massimi per la WBC e per la EBU. \nIl temporaneo ritiro.\nNel 2010 fu costretto ad un temporaneo ritiro, dopo che gli venne diagnosticato un tumore. Riusc\u00ec a superare la malattia con un ciclo di cure, tra cui la chemioterapia.\nIl ritorno.\nTornato a combattere gi\u00e0 nel 2011, il 4 maggio 2013 affront\u00f2 Wladimir Klitschko per i titoli mondiali WBA, IBF, WBO e IBO: viene per\u00f2 sconfitto per ko alla sesta ripresa. L'11 luglio 2015 tent\u00f2 un nuovo assalto, venendo battuto da Ruslan Chagayev gi\u00e0 al primo round."}
{"id": "2803237", "revid": "1782831", "url": "https://it.wikipedia.org/wiki?curid=2803237", "title": "Paolo Brera (musicista)", "text": "Conosciuto principalmente per le sue collaborazioni con la band hip hop Articolo 31, e per la sua apparizione al Festival di Sanremo 2001 come voce della band Xsense. Polistrumentista e autodidatta \u00e8 autore eclettico, versatile ed interprete dei suoi brani. Ha un timbro intrigante ed una voce capace di muoversi su varie tonalit\u00e0 . I suoi generi vanno dal soul, al folk e spesso finisce ampiamente nei territori della musica latina vista la sua passione e conoscenza anche della lingua spagnola.\nBiografia.\n1996-2001 - L'inizio - Articolo 31 e San Remo con Xsense.\nNasce il 6/10/1974 a Bollate, da madre milanese e padre pavese. Inizia la sua carriera da professionista nel 1996, quando approda all'etichetta di Franco Godi, la Best Sound, molto nota per essere l'etichetta con la quale gli Articolo 31 hanno pubblicato buona parte dei loro dischi. L\u00ec inizia una collaborazione con Giacomo Godi, produttore, musicista e attualmente famoso disc jockey della crew Supernova. Con Godi forma un duo, gli Xsense, che diventa il suo primo gruppo e che consolida la sua formazione con l'arrivo di Alessandro Branca e Jacopo Monasta nei rispettivi ruoli di bassista e di batterista.\nGli Xsense sono terreno di grande esperienza per Paolo, che nel frattempo esplora molti stili e generi musicali. La sua vicinanza agli Articolo 31 lo porta ad importanti collaborazioni che si concretizzano in alcuni ruoli come cantante ed interprete in brani di grande riscontro radiofonico come \"Cos\u00ec e cos\u00e0\", \"Aria\" e \"Venerd\u00ec\". La sua voce esordisce in tutte le radio nazionali proprio interpretando la parte di Rino Gaetano nel remix di \"Cos\u00ec e cos\u00e0\". Da questo momento in poi il cantante calca arene importanti come il Festivalbar, gli MTV Awards e vari altri spazi televisivi e radiofonici.\nIn contemporanea approfondisce la sua esperienza musicale con il gruppo Xsense, esperienza che culmina con il singolo di successo dell'estate 2000 - \"La felicit\u00e0\" - seguito poi dalla partecipazione nel 2001 al Festival di Sanremo con il brano \"Luna\". Successivamente gli Xsense pubblicano il loro primo ed unico album \"Poche cose nuove\" (Bmg-Ricordi); subito dopo la promozione estiva dell'album Paolo decide di lasciare l'etichetta Bestsound ed anche gli Xsense.\n2001-2004 - La pausa.\nIn questi tre anni Brera non pubblica nulla e si dedica alla vita familiare (il 25 giugno 2001 diventa padre), ed alle sue attivit\u00e0 collaterali. Ma nello stesso tempo da musicista minimalista si dedica all'utilizzo ed all'approfondimento dei mezzi di produzione musicale tecnologici, fino a quel momento per lui praticamente sconosciuti, con l'obiettivo di ottenere un'indipendenza creativa sotto tutti i punti di vista.\n2004-2007 - Le major.\nAl culmine di questa fase di studio Brera si propone come solista per la prima volta, ed anche come produttore artistico dei suoi brani. L'etichetta Sony-Bmg ed il suo direttore artistico Rudy Zerbi si interessano all'artista che nell'estate 2004 pubblica il primo singolo da solista \"Estate in Corsia\", che ottiene un discreto successo radiofonico. Sempre con Sony-Bmg Brera pubblica altri singoli, ma nell'estate 2006,con il brano \"Quando un amore va\", riceve un ottimo airplay radiofonico nazionale sancendo il primo e vero inizio della sua carriera da solista.\nDopo la dipartita dalla Sony-Bmg il cantante si avvicina all'etichetta Universal, con cui pubblica nell'estate 2007 un singolo ed un video \"Miele e Fiele\", che per\u00f2 non ottiene un grande riscontro mediatico. La collaborazione con l'etichetta infatti dura solo 3 mesi, dopo i quali Paolo torna contrattualmente libero.\n2007-2010 - Melunera Records.\nDurante la lavorazione del video \"Miele e Fiele\", Brera entra in contatto con il producer pubblicatario ed attualmente discografico Max Berio. Dal loro incontro, dopo il breve periodo in Universal, nasce subito un'intesa che culmina in un contratto con l'etichetta indipendente \"Melunera Records\", gestita appunto da Max Berio stesso.\nDopo una prima fase di testing con la pubblicazione dei singoli \"Ceniza\" e \"L'approccio perfetto\", nel 2009 Brera finalmente si mette al lavoro e si concentra sulla produzione del suo primo album da solista: \"Un'altra vita\". Per la creazione di questa opera prima Brera si avvale di importanti produttori che si muovono nella scena italiana ed internazionale come Luca Mattioni e i fratelli Nicolosi, questi ultimi molto noti per le loro prestigiose produzioni e collaborazioni con artisti di fama mondiale quali Sting, Billy Preston, Stanley Jordan, Chacha Chan, Manu Katche, Randy Crawford, John Patitucci, Billy Cobham ed altri.\nNell'estate 2009 Paolo ha anche collaborato come autore ed interprete con l'artista DJ Jad ex Articolo 31 e Roy Paci nel brano \"Stessa Onda\", oltre ad aver interpretato e scritto, sempre nello stesso progetto ed album dell'artista ex Articolo 31, il brano \"Ancora noi due\".\nA maggio 2010 esce in digitale il primo album da solista \"Un'altra vita\". L'uscita non \u00e8 supportata da un lavoro promozionale che invece viene dirottato sul singolo estivo \"La maglia\", di cui viene realizzato anche un video musicale per la regia di Claudio Zagarini, che anticipa l'uscita dell'Ep \"Rudy\" contenente 5 brani che rappresenteranno un nuovo ciclo artistico intrapreso da Brera.\n2011 Finisce a Settembre.\nIl singolo Finisce a settembre \u00e8 uscito il 23 settembre in tutte le radio italiane, ed ha anticipato l'uscita dell'album \"Finisce a Settembre\" a fine novembre 2011 per Melunera Records in tutti gli stores digitali."}
{"id": "2803239", "revid": "1566286", "url": "https://it.wikipedia.org/wiki?curid=2803239", "title": "Simon Yam", "text": "Biografia.\nIl padre di Yam, capitano di una nave della polizia reale di Hong Kong fu \nassassinato da un suo collega, era a sua volta figlio di un altro ufficiale di polizia hongkonghese con origini cinesi dello Shandong. Continuando la tradizione familiare il fratello di Simon, Yam Tak-Wing, \u00e8 Commissario Deputato di polizia.\nLa carriera del giovane Yam inizi\u00f2 come modello, e pass\u00f2 ad attore solamente a met\u00e0 degli anni '70. Nello stesso periodo egli firm\u00f2 un contratto con l'emittente televisiva TVB, grazie al quale inizi\u00f2 a recitare come attore protagonista e di supporto in un certo numero di serie televisive, prima di trasferirsi al grande schermo nel 1987.\nCarriera.\nNel 1989, Simon ha recitato nella co-produzione nippo-hongkonghese \"Bloodfight\", in lingua inglese. Nel 1990 prende parte al film sulla guerra del Vietnam di John Woo \"Bullet in the Head\", nel ruolo di Luke. Il 1992 fu l'anno del primo riconoscimento di Yam da parte della critica, grazie al ruolo del giudice maniacale nel film \"Full Contact\", nel quale figura la memorabile scena del suo sanguinoso combattimento con il personaggio interpretato da Chow Yun-Fat.\nNel 1993 egli ha interpretato Dhalsim in Future Cops parodia del film \"Street Fighter - Sfida finale\", adattamento cinematografico hongkonghese del popolare videogioco dallo stesso nome. Al 1996 risale il primo capitolo della prima saga in cui Yam ha recitato, \"Young and Dangerous\", nel ruolo di Chiang Tin-Sung, il capo della triade Hung Hing. Nel 2000 Yam ha interpretato il re dei vampiri nella serie televisiva della ATV \"My Date with a Vampire 2\", mentre tre anni dopo egli avrebbe recitato nel suo primo lungometraggio hollywoodiano, \"Tomb Raider - La culla della vita\", al fianco di Angelina Jolie.\nSimon \u00e8 sposato con Qi Qi, modella internazionale con il quale ha una figlia, Ella.\nPremi e riconoscimenti.\nHong Kong Film Awards\nGolden Horse Awards\nGolden Bauhinia Awards\nAsia Pacific Screen Awards"}
{"id": "2803244", "revid": "355431", "url": "https://it.wikipedia.org/wiki?curid=2803244", "title": "Penthetor", "text": ""}
{"id": "2803250", "revid": "767487", "url": "https://it.wikipedia.org/wiki?curid=2803250", "title": "Bad Salzdetfurth", "text": "Bad Salzdetfurth \u00e8 una citt\u00e0 di 13.832 abitanti della Bassa Sassonia, in Germania.\nAppartiene al circondario (\"Landkreis\") di Hildesheim (targa HI)."}
{"id": "2803254", "revid": "110157", "url": "https://it.wikipedia.org/wiki?curid=2803254", "title": "Bockenem", "text": "Bockenem \u00e8 una citt\u00e0 di 10.861 abitanti della Bassa Sassonia, in Germania.\nAppartiene al circondario (\"Landkreis\") di Hildesheim (targa HI)."}
{"id": "2803256", "revid": "484362", "url": "https://it.wikipedia.org/wiki?curid=2803256", "title": "Ecoflam-Jollyscarpe-BFB Bruciatori", "text": ""}
{"id": "2803262", "revid": "427730", "url": "https://it.wikipedia.org/wiki?curid=2803262", "title": "Elze", "text": "Elze \u00e8 una citt\u00e0 di 9.238 abitanti della Bassa Sassonia, in Germania.\nAppartiene al circondario (\"Landkreis\") di Hildesheim (targa HI)."}
{"id": "2803264", "revid": "767487", "url": "https://it.wikipedia.org/wiki?curid=2803264", "title": "Sarstedt", "text": "Sarstedt \u00e8 una citt\u00e0 di 18.591 abitanti della Bassa Sassonia, in Germania.\nAppartiene al circondario (\"Landkreis\") di Hildesheim (targa HI)."}
{"id": "2803266", "revid": "2043462", "url": "https://it.wikipedia.org/wiki?curid=2803266", "title": "Mario Prato di Pamparato", "text": "Biografia.\nDiscendente da antica famiglia liguro-piemontese, figlio del generale Arnaldo, \u00e8 nato a Perugia, una delle sedi di servizio del genitore.\nDopo aver frequentato i corsi regolari presso l'Accademia militare di Modena e la Scuola di Applicazione di Torino \u00e8 stato assegnato all'Arma di Artiglieria, completando la cultura militare con la frequenza di numerosi corsi in Italia, negli Stati Uniti e nella Repubblica Federale di Germania. Tra questi, ha preso parte al 1\u00ba Corso di Politica Militare presso il NATO Defence College.\nLaureato in Scienze Strategiche presso l'Universit\u00e0 degli Studi di Torino, dopo aver trascorso i primi anni in batterie di artiglieria controaerei, di ultima generazione statunitense, ha prestato servizio come Comandante di Gruppo in unit\u00e0 missili controaerei, per essere poi trasferito presso lo Stato Maggiore dell'Artiglieria Controaerei dell'Esercito, in Brescia.\nNel grado di Colonnello ha comandato il 5\u00ba Reggimento Missili \"HAWK\" di Mestre (Venezia) e la Scuola Tecnici Elettronici dell'Esercito di Roma. Promosso Generate di Brigata, \u00e8 stato Vice Comandante dell'Artiglieria Controaerei dell'Esercito in Padova. Da Generale di Brigata e di Divisione, ha comandato poi la Scuola di Artiglieria Terrestre di Bracciano. Nel grado di Generale di Divisione e di Corpo d'Armata, \u00e8 stato Comandante dell'Artiglieria Controaerei dell'Esercito, una delle specialit\u00e0 dell'Esercito Italiano all'avanguardia nei campo professionale e tecnologico. \u00c8 deceduto il 16 gennaio 2021 all'et\u00e0 di 88 anni.\nCarriera militare.\nGenerale di Corpo d'Armata, durante la sua lunga carriera ha ricoperto il ruolo di:\nDal 1995 al 2010 ha ricoperto l'incarico di Comandante del Corpo Militare del Sovrano Militare Ordine di Malta, di cui \u00e8 Gran Croce di Grazia e Devozione in Obbedienza con fascia di baliaggio.\nPubblicazioni.\nHa elaborato vari studi di carattere militare ed e anche autore di:"}
{"id": "2803275", "revid": "554814", "url": "https://it.wikipedia.org/wiki?curid=2803275", "title": "Interesse legale", "text": "L'interesse legale \u00e8 il rapporto tra un oggetto e un bene della vita, il quale esprime il valore che per il soggetto assume il bene da cui egli ricava una qualche utilit\u00e0 di ordine materiale o immateriale. \nPer quanto riguarda il rapporto tra il diritto oggettivo e l'interesse, sono interessi giuridicamente protetti tutti quelli considerati meritevoli di tutela giuridica dall'ordinamento."}
{"id": "2803277", "revid": "110157", "url": "https://it.wikipedia.org/wiki?curid=2803277", "title": "Gronau (Leine)", "text": "Gronau (Leine) \u00e8 una citt\u00e0 di 5.315 abitanti della Bassa Sassonia, in Germania.\nAppartiene al circondario (\"Landkreis\") di Hildesheim (targa HI) ed \u00e8 parte della comunit\u00e0 amministrativa (\"Samtgemeinde\") di Gronau (Leine)."}
{"id": "2803282", "revid": "228587", "url": "https://it.wikipedia.org/wiki?curid=2803282", "title": "Pierre Parrocel", "text": "Biografia.\nTerzo figlio di Louis e di Doroth\u00e9\u00e8 de Rostang, apparteneva ad una dinastia di pittori particolarmente prolifica.\nFu allievo del padre e, trasferitosi a Parigi, dello zio Joseph. Successivamente si rec\u00f2 in Italia e studi\u00f2 presso Carlo Maratta.\nRitornato in Francia, il 22 marzo 1693 spos\u00f2 ad Avignone Marie-Anne de Seisson, che mor\u00ec l'anno dopo senza avergli dato figli. Il 14 febbraio 1695 si rispos\u00f2 com Marie Magdeleine de Palasse, da cui ebbe otto figli. Di questi, due continuarono la tradizione paterna: Pierre Ignace nato il 26 marzo 1702, incisore del re di Napoli e Joseph Fran\u00e7ois nato il 3 dicembre 1704. Furono entrambi suoi allievi, come pure il nipote Etienne e Philippe Sauvan. .\nNel 1696 install\u00f2 un grande atelier nella sua casa in rue des Ombres, l'attuale rue Cassan.\nDi tutti i Parrocel, Pierre \u00e8 quello che lasci\u00f2 il maggior numero di opere, conservate in tutto il sud della Francia e al Louvre.\nSi dedic\u00f2 soprattutto alla pittura di soggetti di tema storico e religioso e fu considerato alla pari di Pierre Mignard. Con lui si occup\u00f2 della decorazione della cappella dei \"Penitents Noirs\", della chiesa Saint-Symphorie-Les Carmes e della cappella dei \"P\u00e9nitents Gris\". Nel 1696, suo zio Joseph Parrocel fu incaricato di dipingere una serie di quadri su \"La vita di Sant'Antonio da Padova\" per decorare il chiostro di San Pietro. Joseph si serv\u00ec dell'opera di Pierre e, richiamato a Parigi dopo aver eseguito due sole opere, lasci\u00f2 che il nipote terminasse la serie di nove dipinti.\nPierre realizz\u00f2 anche dei dipinti per la cappella dei \"P\u00e9nitents Blancs\", tra cui una \"Resurrezione di Cristo\", un\"'Ascensione di Cristo\" e \"La pesca miracolosa\"&gt;. .\nNel 1717 c., rendendosi conto dell'inclinazione per la pittura dei suoi due figli Pierre Ignace e Joseph Fran\u00e7ois, li condusse a Roma assieme al nipote Etienne. Dopo aver seguito per qualche tempo i loro studi e sistemati convenientemente, ripercorse nuovamente l'Italia e vi soggiorn\u00f2 per parecchi anni. Il quadro \"Ges\u00f9 bambino incorona la Vergine\" fu dipinto a Roma nel 1719 per il monastero della Visitazione a Marsiglia.\nAl suo ritorno in Francia, la sua reputazione era all'apogeo. Il Duca di Noailles lo chiam\u00f2 a Parigi per commissionargli la decorazione di una galleria nel suo castello di Saint-Germain-en-Laye. Pierre esegu\u00ec per lui anche sedici quadri rappresentanti la storia di Tobia, che sono poi finiti nella collezione del castello Borelly a Marsiglia.\nOltre ai dipinti, esegu\u00ec anche disegni a sanguigna, a penna, a inchiostro di Cina. Inoltre esegu\u00ec anche diciotto incisioni, di cui quattordici all'acquaforte con uno stile analogo a quello di Antoine Rivalz, tra cui le migliori sono \"Il trionfo di Bacco ed Arianna\", \"Il trionfo d'Amphitrite\", \"Baccanale\", \"I mendicanti\" e \"Il bue\". \nNel 1730, divenne membro dell'Acad\u00e9mie royale de peinture et de sculpture, in base alle tre opere \"Resurrezione di Cristo\", \"Assunzione\", \"La pesca miracolosa\".\nCi\u00f2 che affascina nelle sue composizioni \u00e8 non solo la bellezza delle linee unita all'espressione serafica delle figure, ma anche la freschezza e brillantezza dei colori.\nCollegamenti esterni.\n "}
{"id": "2803287", "revid": "1714743", "url": "https://it.wikipedia.org/wiki?curid=2803287", "title": "Galeazzo Malatesta", "text": "Figlio primogenito di Malatesta IV ed Elisabetta da Varano. Era soprannominato dai parenti \"l'inetto\", perch\u00e9 privo di una forte personalit\u00e0 e di coraggio, e anche perch\u00e9 a differenza degli altri membri della famiglia Malatesta, non era particolarmente bravo nell'arte del combattimento.\nBiografia.\nLa prima impresa militare di Galeazzo risale al 1413, quando al seguito del padre, tent\u00f2 di assalire la localit\u00e0 Capodimonte, nei pressi di Ancona, ma venne respinto dai difensori. Nel 1416 prese parte alla battaglia di Sant'Egidio al fianco del cugino Carlo I Malatesta. Alla fine di tale battaglia entrambi furono fatti prigionieri.\nLiberato dalla prigionia a Sant'Egidio, segu\u00ec nuovamente il padre Malatesta in diverse spedizioni, fino al 1429, quando costui mor\u00ec e gli succedette alla podesteria di Pesaro.\nNel 1430, appoggi\u00f2 militarmente i ribelli riminesi contro il loro signore, nonch\u00e9 suo congiunto, Sigismondo Pandolfo Malatesta. Nel 1431 fu cacciato da Pesaro insieme al fratello Carlo, dagli abitanti locali per il suo cattivo governo, ma fomentati dai pontifici, e ripar\u00f2 a Venezia. Dopo una serie di battaglie contro i pontifici, questi ultimi gli restituirono il dominio su Pesaro nel 1433.\nNel 1441 assold\u00f2 Federico III da Montefeltro alla difesa di Pesaro e di Fossombrone, attaccate dal cugino Sigismondo Pandolfo, intenzionato ad impadronirsi dei suoi possedimenti. L'attacco non ebbe alcun successo, perch\u00e9 le truppe nemiche furono bloccate dai difensori.\nGaleazzo, continuamente minacciato da Rimini e coperto dai debiti contratti per aver assoldato diversi mercenari, poich\u00e9 non esercitava egli stesso il mestiere militare, vendette nel 1444 Pesaro a Francesco Sforza per 20.000 fiorini, e nel 1445 Fossombrone a Federico da Montefeltro per 13.000 fiorini. Questo fatto caus\u00f2 la rabbia del signore di Rimini e della Santa Sede, che scomunic\u00f2 il Malatesta per aver venduto due territori di sua propriet\u00e0.\nNel 1448, fece la pace con i cugini Sigismondo Pandolfo e Domenico Malatesta, i quali lo istigarono ad attaccare Pesaro. Il tentativo di attaccare il nuovo dominio degli Sforza non ebbe successo poich\u00e9 intervennero i fiorentini.\nGaleazzo si ritiro \u00e0 Firenze dove visse fino alla morte (1461).\nDiscendenza.\nSpos\u00f2 nel 1404 Battista Malatesta (n. 1384 - m. 1448), figlia del conte Antonio II, dalla cui unione nacque una figlia:\nEbbe anche due figli naturali:"}
{"id": "2803290", "revid": "1573940", "url": "https://it.wikipedia.org/wiki?curid=2803290", "title": "Spizella breweri", "text": "Il passero di Brewer (Spizella breweri ) \u00e8 una specie di uccello appartenente alla famiglia dei Passerellidae, originario di Canada, Stati Uniti e Messico.\nDistribuzione e habitat.\nSverna a sud della zona di riproduzione, negli Stati Uniti sud-occidentali e in Messico."}
{"id": "2803292", "revid": "1543377", "url": "https://it.wikipedia.org/wiki?curid=2803292", "title": "Sasha (Sasha Strunin)", "text": "Sasha \u00e8 l'album da solista di debutto della cantante pop polacca Sasha Strunin, pubblicato dall'etichetta discografica Sony BMG il 21 settembre 2009. Ha venduto circa 9.000 copie in Polonia, e ha raggiunto il #1 nella classifica nazionale. Da esso sono stati lanciati due singoli, che sono entrambi entrati nella classifica ufficiale polacca. Le canzoni sono in parte in lingua polacca e in parte in lingua inglese."}
{"id": "2803293", "revid": "767487", "url": "https://it.wikipedia.org/wiki?curid=2803293", "title": "The Lion and the Mouse (film 1919)", "text": "The Lion and the Mouse \u00e8 un film del 1919 diretto da Tom Terriss e interpretato da Conrad Nagel. Il film viene considerato perduto.\nGrande successo di Broadway con protagonista l'attore Richard Bennett, la commedia da cui \u00e8 tratta la sceneggiatura del film rest\u00f2 in scena dal 1905 al 1907 in diversi teatri per un totale di 586 recite.\nNel 1914, il lavoro di Charles Klein era gi\u00e0 stato portato sullo schermo con il film \"The Lion and the Mouse\", diretto da Barry O'Neil.\nNel 1928, verr\u00e0 poi girato un altro \"The Lion and the Mouse\", diretto da Lloyd Bacon e interpretato da Lionel Barrymore.\nTrama.\nIl giudice Rossmore \u00e8 stato rimosso dal suo incarico con ignominia per colpa di Ryder, un influente finanziere. La figlia di Rossmore, Shirley, cerca di riportare all'onorabilit\u00e0 il nome del padre. Riesce a farsi assumere a casa di Ryder come segretaria, alla ricerca di prove per inchiodare quello che \u00e8 definito \"il leone di Wall Street\". Alla fine, non solo ci riuscir\u00e0 ma conquister\u00e0 anche il rispetto dell'anziano uomo d'affari che non si opporr\u00e0 alle nozze della ragazza con suo figlio Jeff.\nProduzione.\nIl film fu prodotto dalla Vitagraph Company of America.\nDistribuzione.\nIl copyright del film, richiesto dalla Vitagraph Co. of America, fu registrato il 1\u00ba febbraio 1919 con il numero LP13363.\nDistribuito dalla Vitagraph Company of America, il film - presentato da Albert E. Smith - usc\u00ec nelle sale cinematografiche USA il 16 febbraio 1919. Non si conoscono copie ancora esistenti della pellicola che viene considerata presumibilmente perduta."}
{"id": "2803295", "revid": "729019", "url": "https://it.wikipedia.org/wiki?curid=2803295", "title": "Carlo d'Arenberg", "text": "Biografia.\nInfanzia.\nEra il figlio di Giovanni di Ligne e Margherita de la Marck-Arenberg, contessa di Arenberg. Poich\u00e9 sua madre era la sorella e la sola erede di Roberto III de la Marck-Arenberg, il contratto di matrimonio dei suoi genitori stabil\u00ec che avrebbero portato il titolo, il nome e le armi di Arenberg. Il 5 marzo 1576, l'imperatore Massimiliano II elev\u00f2 la madre e i suoi eredi al rango di Principi, promuovendoli cos\u00ec al consiglio dei Principi della dieta imperiale.\nLa famiglia possedeva vaste propriet\u00e0 nel ducato di Brabante (le signorie di Vorselaar, Loenhout e Humbeek), nel ducato di Lussemburgo (la signoria di Mirwart e la met\u00e0 di Neufch\u00e2teau) e nella contea d'Olanda (la baronia di Zevenbergen e le signorie di Terschelling e Naaldwijk).\nCarriera.\nAll'et\u00e0 di dieci anni Carlo fu mandato alla corte di Alberto V di Baviera, dove rimase per tre anni. Nel 1566 partecip\u00f2 a un grande tour, visitando Parigi, Lione, Venezia, Roma, Napoli, Palermo, Malta, Firenze e Strasburgo e studi\u00f2 legge presso l'Universit\u00e0 di Bologna. Torn\u00f2 nei Paesi Bassi poco dopo l'esplosione della rivolta olandese e la morte di suo padre nella battaglia di Heiligerlee. Grazie all'influenza di sua madre, durante quel periodo comp\u00ec diverse missioni diplomatiche. Nel 1570 accompagn\u00f2 l'arciduchessa Anna d'Austria e i suoi due fratelli, le arciduca Alberto e Venceslao, nel loro viaggio alla corte di Filippo II. Da l\u00ec, il re lo mand\u00f2 in una missione da Carlo IX di Francia per felicitarlo della nascita di Maria Elisabetta di Valois. Sulla via del ritorno da un pellegrinaggio (1573) a Roma e a Loreto, Carlo accompagn\u00f2 la vedova Elisabetta d'Austria da Nancy a Vienna (1575-1576). Durante il suo soggiorno a Vienna, Arenberg fu elevato al titolo di principe. Nel frattempo gli stati ribelli, futuri costituenti la Repubblica delle Sette Province Unite avevano sequestrato le sue propriet\u00e0 nel 1572. Dopo una breve restituzione nel 1577, furono nuovamente sequestrate nel 1579, durante il quale subirono danni notevoli.\nAl servizio degli Asburgo.\nNell'agosto del 1581, Alessandro Farnese nomin\u00f2 Arenberg colonnello di un reggimento di cavalleria tedesca. Ha visto l'azione durante la guerra di Colonia (1582-1584), partecipando agli Assedi di Anversa e di Sluis (1587) e si \u00e8 unito alla campagna di Farnese in Francia (1590). Carlo fu un comandante militare delle truppe spagnole durante la Guerra degli Ottant'anni, espugn\u00f2 la citt\u00e0 di Eindhoven nel 1583 e partecip\u00f2 all'assedio di Godesburg in quell'anno.\nNel 1586, come suo padre, fu insignito del collare dell'Ordine del Toson d'oro. Nello stesso anno fece il suo ingresso nei Consigli Collaterali che avevano consigliato il governatore generale. Filippo II lo ha nominato un membro del Consiglio di Stato e uno dei capi del Consiglio delle Finanze. L'anno successivo fu tra la delegazione che incontr\u00f2 con gli inviati di Elisabetta I a Bourbourg nel 1587, in un tentativo per porre fine alle ostilit\u00e0 tra l'Inghilterra e la Spagna. All'ascesa dell'arciduca Alberto e Isabella, Arenberg ha riconosciuto la sua fedelt\u00e0 alla Casa d'Asburgo. \u00c8 stato nominato membro del Consiglio di Stato (1598) ed \u00e8 stato nominato un Gentleman of the Bedchamber (1599), tenente generale e ammiraglio dei Paesi Bassi e presidente del Consiglio dell'Ammiraglio (1599) ed infine grande falconiere dei Paesi Bassi (1600).\nNegli anni successivi Arenberg \u00e8 stato l'ambasciatore pi\u00f9 prestigioso dell'arciduca. Nel 1598 fu fra la delegazione che andava a Parigi per testimoniare la ratifica del trattato di Vervins da parte di Enrico IV di Francia. \u00c8 tornato alla Corte francese due anni dopo, per congratularmi con il re per il suo matrimonio con Maria de' Medici. Nel giugno 1603 Arenberg \u00e8 stato inviato a congratularsi con il re Giacomo VI per la sua ascesa al trono inglese. L'anno successivo prese parte alla stipulazione del trattato di Londra.\nMatrimonio.\nSpos\u00f2, il 4 gennaio 1587, Anne de Cro\u00ff (1563-1635), figlia di Philippe III de Cro\u00ff, Duca di Aarschot ed alla morte del cognato senza figli Charles III de Cro\u00ff ottenne tutti i loro possedimenti. Ebbero dodici figli.\nMorte.\nSempre pi\u00f9 sofferente della gotta, Arenberg dopo si ritir\u00f2 dalla vita politica. Nel 1607 lui e sua moglie acquistarono una tenuta a Enghien da Enrico IV. Per comprarla vendettero i possedimenti olandesi che gli erano stati ripristinati dalla Tregua dei dodici anni. Le signorie di Naaldwijk e di Terschelling erano tra le merci vendute. Per rendere Enghien la loro sede principale, gli Arenberg hanno ricostruito il castello e hanno fatto molti miglioramenti ai giardini. Nella citt\u00e0 di Enghien fondarono un monastero cappuccino che ora serve come necropoli della dinastia.\nDiscendenza.\nIl principe Carlo e Anne de Cro\u00ff ebbero dodici figli:"}
{"id": "2803299", "revid": "80598", "url": "https://it.wikipedia.org/wiki?curid=2803299", "title": "Discografia di Elvis Presley", "text": "La discografia di Elvis Presley inizia il 19 luglio 1954, con la pubblicazione del suo primo singolo ufficiale, e termina nel febbraio 1978. L'ultimo album di Presley, \"Elvis in Concert\", e i due ultimi singoli \"My Way\" e \"Unchained Melody\", anche se pubblicati postumi dopo la sua morte, vengono considerati parte integrante della sua discografia \"in vita\" poich\u00e9 tutti progetti approvati dallo stesso Elvis. Tutte le altre numerose pubblicazioni postume, raccolte, greatest hits, ristampe, box set, ecc... sono presi in esame nella sezione relativa alla discografia postuma. Senza includere le varie ristampe e nuove versioni di album vecchi, durante il periodo 1954-1978 Presley pubblic\u00f2 102 singoli, 30 singoli EP, 70 album per la RCA Records, 4 album per l'etichetta a basso budget della Pickwick, e 5 singoli per la Sun Records."}
{"id": "2803301", "revid": "287204", "url": "https://it.wikipedia.org/wiki?curid=2803301", "title": "William Johnson (disambigua)", "text": "William o Will o Bill Johnson possono riferirsi a:"}
{"id": "2803304", "revid": "1714743", "url": "https://it.wikipedia.org/wiki?curid=2803304", "title": "Carlo II Malatesta", "text": "Biografia.\nEra il figlio terzogenito di Malatesta IV Malatesta ed Elisabetta da Varano.\nNel 1409 segu\u00ec il padre a Firenze, nella battaglia contro le truppe del Regno di Napoli.\nCombatt\u00e9 nel 1421 al servizio dello Stato Pontificio contro Perugia, e poi per la Repubblica di Firenze contro il Ducato di Milano. Fu fatto prigioniero a Gradara nel 1424 insieme al fratello Galeazzo in seguito alla disfatta di Zagonara di suo padre e del cugino Carlo contro i Visconti. Pass\u00f2 poi al servizio di questi ultimi e nel 1426 combatt\u00e9 in Romagna contro le forze della Lega antiviscontea.\nNel 1427 fu nominato capitano generale dai Visconti, che gli affidarono il comando di cavalieri per combattere contro il Carmagnola. Le forze viscontee furono sconfitte a Pizzighettone e il Malatesta fu fatto prigioniero. Fu poi liberato dopo la pace fra le due parti.\nNel 1430 combatt\u00e9 contro Rimini, ma venne sconfitto e messo in fuga dagli avversari guidati dal loro signore Sigismondo Pandolfo Malatesta. Fu poi alla difesa di Bologna contro l'attacco di Anton Galeazzo Bentivoglio.\nMa nel 1431 scoppi\u00f2 la rivolta a Pesaro, che costrinse Carlo a ripararsi dapprima a Fossombrone e poi a Gradara. In seguito gli si rivoltarono anche gli altri domini.\nNel 1433 fu aiutato dai Montefeltro e dai Visconti nella guerra contro i pontifici per la riconquista dei propri domini. Il conflitto si risolse con la pace tra i pontifici e i due fratelli Malatesta, Galeazzo e lo stesso Carlo. Quest'ultimo entr\u00f2 in Pesaro il 24 settembre e uccise tutti coloro che causarono la rivolta di due anni prima.\nMor\u00ec a Pesaro il 14 novembre 1438 e fu sepolto nella Chiesa di San Francesco d'Assisi.\nDiscendenza.\nSpos\u00f2 nel 1428 Vittoria Colonna, figlia di Lorenzo Onofrio e nipote di papa Martino V, dalla quale non ebbe figli."}
{"id": "2803308", "revid": "1543377", "url": "https://it.wikipedia.org/wiki?curid=2803308", "title": "To nic, kiedy p\u0142yn\u0105 \u0142zy", "text": "To nic, kiedy p\u0142yn\u0105 \u0142zy \u00e8 il singolo da solista di debutto della cantante pop polacca Sasha Strunin, pubblicato dall'etichetta discografica Sony BMG il 20 luglio 2009 ed estratto dal suo album di debutto \"Sasha\"."}
{"id": "2803309", "revid": "125127461", "url": "https://it.wikipedia.org/wiki?curid=2803309", "title": "Personaggi di Merlin", "text": "Qui di seguito sono elencati i personaggi principali e secondari della serie televisiva inglese \"Merlin\".\nPersonaggi principali.\nMerlino.\nMerlino (\"Merlin\" in originale, interpretato da Colin Morgan e doppiato in italiano da Davide Perino) \u00e8 il protagonista della serie. Il personaggio \u00e8 tratto dal famoso mago Merlino del ciclo arturiano; la serie televisiva ne illustra (molto liberamente rispetto alla leggenda originale) la giovent\u00f9, come egli conosce Art\u00f9 Pendragon e lo aiuta a diventare re. Merlino \u00e8 un ragazzo alto e magro, di poca muscolatura. Ha occhi azzurro-verdi, capelli neri e pelle chiara. Ha circa 20 anni e all'apparenza \u00e8 null'altro che un giovane ingenuo, ma in realt\u00e0 possiede straordinari poteri magici. Poco pi\u00f9 che ragazzo, lascia Ealdor, un villaggio di contadini sotto il dominio di re Cenred, e sua madre Hunith. Le sorti di suo padre sono piuttosto oscure anche allo stesso Merlino e verranno rivelate solo alla fine della seconda stagione. Merlino va a vivere a Camelot, governata dal dispotico re Uther Pendragon. L'ambientazione dovrebbe essere la Britannia (qui chiamata col termine arcaico \"Albione\" o \"Terra dei Cinque Regni\"), ma in effetti \u00e8 illustrata in maniera assai libera. Taluni personaggi, in particolare i druidi, lo chiamano Emrys, in riferimento al nome col quale \u00e8 citato in diverse profezie sul suo conto (ad esempio quella di Cailleach, che preannuncia la sua lotta contro la strega Morgana). Merlino possiede tutti i poteri magici di uno stregone e di un signore dei draghi.\nNella prima stagione, all'arrivo a Camelot, viene accolto dall'anziano Gaius, che diventer\u00e0 il suo consigliere, confidente e padre adottivo; \u00e8 inoltre proprio grazie a lui che Merlino svilupper\u00e0 i suoi poteri che ha sempre usato istintivamente. Sfortunatamente Uther Pendragon, il re di Camelot, \u00e8 un accanito avversario di tutto ci\u00f2 che concerne la magia, quindi Merlino per l'intera serie \u00e8 impegnato a nascondere i suoi poteri. Il giovane diventa servitore del figlio del re, il principe Art\u00f9 Pendragon, dopo avergli salvato la vita; i due in effetti, almeno all'inizio, non si piacciono per nulla, ma, come il Grande Drago rinchiuso nei sotterranei del palazzo riveler\u00e0 a Merlino, il destino del mago \u00e8 proprio quello di proteggere il suo arrogante padrone (pur non potendo rivelare neanche a lui i suoi poteri) e costruire insieme a lui un glorioso futuro.\nNella seconda stagione, il percorso di maturazione di Merlino procede bene e, grazie ai suoi poteri, il giovane pu\u00f2 spesso salvare la situazione; lo stesso re Uther, gode (senza saperlo) della sua protezione, sebbene continui a rappresentare un pericolo. Tuttavia questa stagione contiene alcuni episodi particolarmente drammatici, in primo luogo \"La Dama del Lago\", in cui il mago si innamora della ragazza druida Freya, che per\u00f2 custodisce un terribile segreto: a causa di una maledizione, la notte si tramuta in un orribile mostro assassino. Ogni tentativo di salvarla \u00e8 vano: ferita a morte in un combattimento con i soldati del re, la ragazza viene portata dal disperato Merlino sulle rive di un lago e l\u00ec, dopo avergli promesso che un giorno si sarebbe sdebitata, spira tra le sue braccia. Parallelamente Merlino contribuisce involontariamente a suggellare la sorte di quella che sar\u00e0 destinata a essere la pi\u00f9 accanita e pericolosa dei suoi nemici: Morgana, la sorella adottiva di Art\u00f9, dotata anche lei di poteri magici. Il giovane cerca dapprima di aiutarla, ma poi, quando lei viene manipolata per un diabolico sortilegio della sacerdotessa Morgause (sorellastra di Morgana e anche lei una potente strega) contro Camelot, si trova costretto ad attentare alla sua vita; il tradimento del fidato amico conclude il percorso che conduce la principessa al lato oscuro. Adempiendo ad un impegno preso nel primo episodio, Merlino libera il Drago dai sotterranei, e questo attacca la citt\u00e0. Per fermarlo, Art\u00f9 ed il suo servo si mettono alla ricerca di Balinor, ultimo \"Signore dei Draghi\" (uomini in grado di comunicare con i draghi e imporgli la propria volont\u00e0), che, come Gaius rivela, \u00e8 il padre di Merlino. Genitore e figlio hanno appena il tempo di riconoscersi e riconciliarsi, che l'uomo viene ucciso in un agguato teso dai soldati di re Cenred. Unico lato positivo: Merlino eredita i poteri di Balinor e riesce a respingere l'attacco del Drago.\nNella terza stagione, nella prima puntata, Morgana fa ritorno a Camelot, professando le ritrovate buone intenzioni e perdonando Merlino del tentato avvelenamento; ma in realt\u00e0, ormai consumata dall'odio, trama nell'ombra di impadronirsi del trono. Merlino si opporr\u00e0 al lei per tutto il resto della serie. Tuttavia entrambi sono restii ad eliminare definitivamente il rispettivo avversario, sebbene ne abbiano pi\u00f9 volte l'occasione: Morgana sottovaluta Merlino, consapevole che nessuno crederebbe alle accuse di un servo mosse alla figlia adottiva di re Uther Pendragon, e lui per contro prova ancora rimorso e piet\u00e0 per quella che una volta gli era una vera amica. Per poter agire pi\u00f9 liberamente (la strega non sa che anche lui ha poteri magici), Merlino arriva addirittura ad assumere le sembianze del vecchio, scorbutico stregone \"Dragoon il Grande\" (episodio \"Regina di Cuori\"). Nella puntata \"L'occhio della Fenice\", Merlino, accompagnato da Galvano (un avventuriero suo amico, pescato in una taverna), segue Art\u00f9 in un'impresa nelle Terre Perigliose, e l\u00ec gli viene consegnata una misteriosa boccetta d'acqua dal Re Pescatore. Il dono rivela la sua utilit\u00e0 nell'ultima puntata: attraverso di esso l'amata Freya riuscir\u00e0 a mostrarglisi e dargli un consiglio vitale per la salvezza di Camelot, conquistata da un esercito di immortali guidati dalla strega Morgause, che ha imposto Morgana come regina. Grazie all'aiuto ricevuto da Gaius che stende Morgause, Merlino, brandendo la spada Excalibur, riesce a spezzare il potere delle due streghe e liberare la citt\u00e0.\nNella quarta stagione, l'infermit\u00e0 di Uther Pendragon (caduto in depressione a causa del tradimento di Morgana) sembra aprire delle speranze per il mondo della magia, verso il quale Art\u00f9 \u00e8 decisamente meno aggressivo. Nella terza puntata Merlino assume ancora le sembianze del vecchio Dragoon per offrire il proprio aiuto ad Art\u00f9, disperato per l'apparentemente ineluttabile morte del padre, strappandogli inoltre la promessa di abolire la persecuzione dei maghi una volta salito al trono; l'esito \u00e8 tuttavia disastroso: anzich\u00e9 salvare il re, la magia curativa di Dragoon lo uccide (in realt\u00e0 la colpa \u00e8 di un ciondolo stregato da Morgana), e cos\u00ec l'ascesa al trono di Art\u00f9 non avviene sotto la buona stella che Merlino sperava. Inoltre il giovane mago ha un'altra ragione per temere la scoperta del suo segreto: Morgana \u00e8 alla disperata ricerca di \"colui che chiamano Emrys\", il quale, secondo la profezia di Cailleach (prima puntata), sar\u00e0 la sua ombra e rovina. Merlino si trova poi a fare i conti con l'intrigante Lord Agravaine, zio di Art\u00f9 e segreto alleato della strega. Nelle ultime due puntate Morgana marcia su Camelot e costringe il re alla fuga. Abbattuto, Art\u00f9 \u00e8 tentato dal rinunciare, ma Merlino riesce a rincuorarlo e gli fa estrarre la leggendaria spada nella roccia, Excalibur, intorno alla quale si riuniscono tutti i suoi fedeli, pronti alla riscossa. Nell'ultima puntata si consuma la battaglia finale: Merlino (di nuovo sotto le spoglie di Dragoon) riesce a privare Morgana dei suoi poteri, costringendola ad una fuga rovinosa, mentre il legittimo re di Camelot si reinsedia sul trono.\nNella quinta stagione, dopo alcuni anni di prigionia nelle segrete del crudele re Sarrum, Morgana riappare all'inizio della quinta stagione nella fortezza abbandonata di Ismere, ove i suoi uomini stanno cercando il Diamair, una creatura magica in grado di rivelare i segreti della conoscenza, che Morgana vorrebbe usare per scoprire l'identit\u00e0 di Emrys e la profezia sulla rovina di Art\u00f9 (alla quale si facevano allusioni gi\u00e0 nella prima stagione). Re Art\u00f9 (ovviamente accompagnato ancora una volta da Merlino) e i suoi cavalieri partono per fermarla, ma per strada vengono attaccati dai nemici, e il re e Merlino finiscono catturati da una banda di cui fa parte il giovane Mordred, il druido che nella prima stagione Art\u00f9, Merlino e Morgana avevano salvato dai soldati di Uther. Tuttavia Mordred, turbato dalla crudelt\u00e0 di Morgana e riconoscente invece verso Art\u00f9, tradisce la strega e aiuta il re di Camelot e i suoi a fuggire da Ismere; grato, Art\u00f9 lo nomina cavaliere della Tavola Rotonda. Merlino per\u00f2, memore degli avvertimenti lanciati gi\u00e0 anni prima dal Grande Drago (secondo la profezia infatti un giorno Mordred passer\u00e0 dalla parte di Morgana e uccider\u00e0 Art\u00f9), diffider\u00e0 di Mordred fino all'ultimo, arrivando a consigliare il re di lasciarlo morire, dopo che quello era rimasto ferito a morte per aver fatto da scudo ad Art\u00f9 (quinta puntata). Ma il destino \u00e8 ineluttabile: Mordred sopravvive, e nell'undicesima puntata, sconvolto dall'impiccagione di una giovane sostenitrice di Morgana, che lui ama, tradisce Camelot e torna da Morgana. Come prova di lealt\u00e0 rivela alla strega che Emrys \u00e8 in realt\u00e0 Merlino, e cos\u00ec lei riesce a privarlo dei suoi poteri e a rinchiuderlo nella Caverna dei Cristalli, mentre il suo esercito attacca battaglia con quello di Camelot a Camlann. Merlino per\u00f2 viene visitato dallo spirito del defunto padre, che gli fa comprendere che la sua magia non pu\u00f2 essergli tolta definitivamente, essendo lui stesso incarnazione di essa, per cui il giovane riesce a recuperare i suoi poteri, evadere dalla grotta e raggiungere Camlann appena in tempo per capovolgere le sorti della battaglia a favore di Camelot. Ma nulla pu\u00f2 per impedire il duello fra Art\u00f9 e Mordred, nel quale il re viene ferito a morte, prima di uccidere a sua volta l'ex-cavaliere. L'ultima speranza sembra essere la magia del lago di Avalon, ove Merlino trasporta il morente Art\u00f9. Sul percorso il giovane rivela alfine al re di essere un mago. Giunti a destinazione, vengono intercettati da Morgana, che per\u00f2 finisce uccisa da Merlino stesso, poco prima che spiri anche re Art\u00f9. Nonostante tutto per\u00f2 il destino di Merlino e di Art\u00f9 \u00e8 infine compiuto: Albione \u00e8 sorto e consolidato, con Ginevra (e Gaius, che sembra rivelare anche a lei il segreto di Merlino) e i sopravvissuti cavalieri della Tavola Rotonda a presidio del nuovo mondo. Nell'ultima scena, vediamo ai giorni nostri l'immortale e vecchissimo Emrys passeggiare lungo una strada che affianca il lago di Avalon: attende ancora che Art\u00f9 risorga come il solo e unico re.\nGwen.\nGinevra (\"Guinevere\" in originale) \"Gwen\" (interpretata da Angel Coulby e doppiata in italiano da Rossella Acerbo) \u00e8 la serva di Morgana e, successivamente, la moglie di Art\u00f9. \u00c8 una giovane donna di circa 21 anni dai capelli lunghi e neri, la pelle e gli occhi scuri. La figura \u00e8 tratta dalla regina Ginevra della saga arturiana, con la quale sussistono notevoli differenze. Di umili origini, il suo carattere \u00e8 semplice e modesto, ma pi\u00f9 volte dimostra forza d'animo e coraggio a fronte delle numerose sventure con cui dovr\u00e0 confrontarsi. Aiuta pi\u00f9 volte gli altri personaggi della serie, cui \u00e8 molto legata: Morgana (che per\u00f2 in seguito diverr\u00e0 la sua nemica mortale), Merlino ed Art\u00f9 Pendragon, di cui si innamora.\nNella prima stagione, Gwen \u00e8 una dei primi che accolgono l'arrivo di Merlino a Camelot, e i due si trovano immediatamente simpatici. Ma l'ancora inesperto Merlino non tarder\u00e0 a metterla nei pasticci, curando il padre di lei, Tom il Fabbro, da una malattia con la stregoneria, reato per cui verr\u00e0 condannata a morte dal re Uther Pendragon e salvata solo per l'intervento di Art\u00f9, Merlino e Morgana, dalla quale \u00e8 considerata un'amica fidata. I suoi sentimenti amorosi sono nel vago, ma gi\u00e0 sembra provare attrazione per Lancillotto, che tuttavia apparir\u00e0 non pi\u00f9 di una volta per stagione e non le si dichiarer\u00e0, vedendola gi\u00e0 legata in amore ad Art\u00f9. Il momento per lei pi\u00f9 drammatico \u00e8 la dodicesima puntata, in cui il padre, accusato di praticare stregoneria, verr\u00e0 messo a morte per ordine del re Uther. Gwen, pur tormentata dal dolore, nega tuttavia qualsiasi desiderio di vendetta.\nNella seconda stagione, si vede definirsi il legame amoroso con Art\u00f9, all'inizio ancora incerto e tenuto segreto, ma mediato con entusiasmo da Merlino. Nella seconda puntata si ha il primo bacio tra i due, esperienza ripetuta in seguito per liberare il principe da un sortilegio d'amore. Il rapporto non viene comunque rivelato ad altri per gli ostacoli derivanti dalla differenza di classe.\nNella terza stagione, venutane a conoscenza, Morgana incoraggia l'amore tra Art\u00f9 e Gwen, meditando al contempo di servirsene per incastrare l'ormai odiato principe. Fa s\u00ec che re Cenred si impadronisca di Elyan, fratello di Gwen, perch\u00e9 la serva gli conduca l'amato onde scambiarlo col prigioniero; il piano per\u00f2 fallisce. Morgana ha in seguito un sogno premonitore in cui Ginevra \u00e8 regina di Camelot, e nuovamente tenter\u00e0 di incastrare la serva facendola accusare al re di aver stregato il cuore di Art\u00f9. Gwen pu\u00f2 salvarsi, ma lei ed il principe si accordano di interrompere la relazione per dissipare i sospetti di Uther. Per tutto questo tempo Gwen, pur iniziando a sospettare del cambiamento di Morgana, rimane fedele al suo incarico; solo nell'ultima puntata rinnegher\u00e0 la strega, ormai fattasi regina, per correre in aiuto di Art\u00f9. Fa cos\u00ec scattare una trappola architettata da Morgause, ma alla fine partecipa al trionfo dell'amato.\nNella quarta stagione, l'infermit\u00e0 e poi la morte di Uther sembrano sgomberare la strada all'unione tra Gwen ed Art\u00f9, ma questi si mostra ancora esitante, soprattutto a causa dei consigli di Agravaine, suo zio e fidato consigliere, che in realt\u00e0 agisce per conto di Morgana, ancora ossessionata dal timore che la serva le soffi il trono che ritiene suo di diritto. Il dolore per la morte di Lancillotto (sacrificatosi nella seconda puntata per salvare Art\u00f9, adempiendo ad una promessa fatta a Gwen) non la lascia insensibile, ma ella ribadisce comunque il suo amore per il nuovo re, il quale nel nono episodio scavalca l'opinione di Agravaine e la chiede in moglie. L'idillio viene per\u00f2 rotto dall'insperato ritorno di Lancillotto, che si accinge a riconquistare il cuore della giovane; egli \u00e8 in realt\u00e0 un'ombra evocata ed asservita da Morgana, che cos\u00ec riesce a rovinare l'odiata rivale, la quale, ulteriormente confusa dagli effetti di un bracciale stregato, viene sedotta e baciata dal cavaliere, scatenando l'ira del fidanzato tradito. Art\u00f9 li fa gettare in carcere, ove Lancillotto si d\u00e0 la morte per ordine di Morgana e Gwen viene condannata all'esilio. Consumata dal rimorso, Ginevra cerca rifugio in un villaggio di contadini, ma cade poi nelle mani di Helios, un brutale comandante di mercenari, che vorrebbe farne la sua amante; nel suo covo scopre a sorpresa che questi prepara un attacco a Camelot insieme a Morgana ed Agravaine, e cos\u00ec fugge per avvertire Art\u00f9, ma non fa in tempo. Nel dodicesimo episodio avviene la riunificazione fra Ginevra ed Art\u00f9, il quale si accinge a marciare per riprendersi il trono; nella seguente battaglia lei si imbatte in Morgana e la affronta in un breve duello a colpi di spada riuscendo a tenerle, anche se per brevissimo tempo, degnamente testa. Alla fine, dopo aver chiarito ogni screzio con il suo amato, Art\u00f9, tornato re di Camelot, la sposa e ne fa la sua regina.\nNella quinta stagione, Ginevra appare come regina di Camelot, che durante le frequenti assenze del marito re Art\u00f9, impegnato in varie imprese, governa il reame con determinazione e autorevolezza. Nel primo episodio fa arrestare la sua giovane serva Sefa, che spia la corte per conto di Ruadan, uno stregone alleato di Morgana, e la condanna a morte, incurante delle implorazioni di misericordia della ragazza; il vero obiettivo della regina \u00e8 per\u00f2 indurre Ruadan ad uscire allo scoperto per salvare Sefa, che \u00e8 sua figlia, e la trappola riesce: Ruadan si allontana dalla fortezza di Morgana e fa scappare Sefa di prigione, ma rimane ferito a morte durante la fuga. Nel sesto episodio, Morgana rapisce Ginevra e la rinchiude in una torre maledetta; Art\u00f9 e i suoi cavalieri riescono a liberarla (ma nell'impresa perde la vita ser Elyan, il fratello di Ginevra) e a riportarla a Camelot, ma lei \u00e8, all'insaputa di tutti, stata soggiogata dai poteri oscuri di Morgana, che nelle due puntate successive tenta ripetutamente di usarla per rovesciare Art\u00f9. Nel nono episodio per\u00f2, Art\u00f9, aiutato da ser Mordred e da una bizzarra strega (in realt\u00e0 Merlino), riesce a spezzare il sortilegio e fare tornare Ginevra quella di prima. Ginevra segue anche il marito fino all'accampamento presso Camlann, ove nelle ultime due puntate si consuma lo scontro decisivo fra i cavalieri di Camelot e i sostenitori di Morgana e dove re Art\u00f9, pur vincitore, viene ferito a morte da Mordred. In una scena conclusiva si lascia intendere che sar\u00e0 proprio Ginevra, rimasta unica sovrana di Camelot, consigliata da Gaius, a concretizzare il sogno di pace per la terra di Albione per il quale Art\u00f9 si \u00e8 sacrificato.\nArt\u00f9 Pendragon.\nArt\u00f9 Pendragon (\"Arthur Pendragon\" in originale, interpretato da Bradley James e doppiato in italiano da Stefano Crescentini) \u00e8 il co-protagonista della serie. \u00c8 un giovane adulto, appena uscito dalla fase adolescenziale. \u00c8 alto, ha capelli biondi e occhi azzurri. \u00c8 il figlio di Uther Pendragon, che lo precede come re di Camelot per le prime tre stagioni. Fin da bambino \u00e8 stato addestrato nell'arte delle armi, e quasi nessuno nel corso della serie riesce a competere con lui con la spada; tant'\u00e8 che suo padre, re Uther Pendragon di Camelot, pi\u00f9 volte gli delega missioni particolarmente rischiose. \u00c8 anche abile nella caccia. Art\u00f9 ha spesso un atteggiamento arrogante e scortese (di cui Merlino fa spesso triste esperienza), ma ci\u00f2 nasconde anche un lato pi\u00f9 insicuro del suo carattere; pi\u00f9 volte egli si mette a rischio per aiutare chi ama e per dimostrare al popolo, al padre e soprattutto a s\u00e9 stesso di essere all'altezza delle grandi aspettative che tutti ripongono in lui, come restauratore della pace, secondo i pronostici enunciati dal Grande Drago. Il suo punto debole sono i rapporti umani: numerosi personaggi nel corso della serie riescono ad avvicinarglisi, occultando segreti e talvolta cattive intenzioni; esemplari pi\u00f9 famosi sono Merlino e Morgana, entrambi dotati di potentissimi e straordinari poteri magici, di cui il principe non si accorge per tre stagioni. La serie illustra in maniera assai libera la fase antecedente all'avvento di Re Art\u00f9 e all'unificazione della Britannia (qui chiamata \"Albione\" o \"Terra dei Cinque Regni\"), da lui compiuta.\nNella prima stagione, Merlino, appena arrivato a Camelot, lo trova a tormentare un giovane servo durante l'addestramento e, ignorando di trovarsi davanti al figlio del re, inizia una zuffa, che porta il giovane mago alla gogna. Quando si incroceranno per strada i due inevitabilmente finiscono col provocarsi a vicenda e arrivano ad affrontarsi, e un ignaro Art\u00f9 viene messo in difficolt\u00e0 dalla magia di Merlino che era sul punto di batterlo, ma Art\u00f9 vince a causa di una distrazione del rivale, sebbene in un certo qual modo dimostra di rispettare Merlino e il coraggio con cui si \u00e8 battuto. Merlino segue la strada del destino predettogli dal Grande Drago e, sempre nella prima puntata, salva il principe da un attentato, e come premio viene fatto dal re Uther Pendragon servitore di Art\u00f9. I due comunque continuano a detestarsi: Art\u00f9 critica la goffaggine e l'ingenuit\u00e0 di Merlino, che per contro lamenta la sua pomposa arroganza; solo col tempo inizieranno ad apprezzare le rispettive doti, infatti anche se Art\u00f9 non lo ammette apprezza che Merlino sia sincero con lui senza badare al fatto che \u00e8 il principe, quantunque Art\u00f9 continui a tormentare a pi\u00f9 riprese il servo, pi\u00f9 di una volta rischier\u00e0 il collo per aiutarlo. Il giovane mago tuttavia non osa rivelargli dei propri poteri, vedendo che il principe \u00e8 ancora troppo influenzato dalla politica del re, ostile ad ogni forma di magia, quantunque in alcune occasioni ne trasgredisce gli ordini (ad esempio, su richiesta di Morgana, la figlia adottiva di Uther, salva dal carnefice il giovane druido Mordred, ignorando che questi sar\u00e0 la causa della sua fine in futuro). Nella puntata \"Excalibur\" viene rivelato (non a lui) il segreto concernente la sua nascita: il re, temendo di non poter avere un erede dalla sterile moglie Igraine, aveva concluso un diabolico patto con la strega Nimueh, che permise la nascita di Art\u00f9, causando per\u00f2 la morte di Igraine e l'inizio della lunga guerra di Uther, dilaniato dai sensi di colpa, contro il mondo magico; nel medesimo episodio viene anche formalmente nominato successore al trono di Camelot. Quando la Bestia Errante ferisce mortalmente Art\u00f9, Merlino gli salva la vita facendogli bere dell'acqua dal calice della vita. Per tutto il corso della prima stagione Art\u00f9 non si esprime riguardo a sentimenti amorosi (v'\u00e8 solo una certa attrazione verso Morgana).\nNella seconda stagione, si innamora di Ginevra (chiamata anche Gwen), la serva di Morgana. Nella seconda puntata chiede l'ospitalit\u00e0 della sua casa per partecipare ad un torneo in incognito, ed arriva a spacciarsi come cuoco (in realt\u00e0 incarica Merlino di prendere cibo dalle cucine del palazzo) per impressionarla e dimostrare un po' di umilt\u00e0 d'animo; in questo ed anche nell'episodio \"Sogni d'oro\", i due amanti si scambiano i primi baci, ma preferiscono tenere segreta la relazione a causa della differenza di classe. Nella puntata \"I peccati del padre\" Art\u00f9 viene sfidato a duello e sconfitto (caso pi\u00f9 unico che raro) da Morgause (sorellastra maggiore di Morgana e potente strega), che lo obbliga a sottoporsi ad una curiosa prova di coraggio (porre il collo sotto la sua scure) e poi gli esaudisce un desiderio: evoca il fantasma di Igraine, la defunta madre del principe, che gli rivela del diabolico patto di Uther e Nimueh che port\u00f2 alla nascita di Art\u00f9 e alla morte della regina; sconvolto dalla rivelazione, il principe incrocia la spada con il padre e viene dissuaso dall'ucciderlo solo dall'intervento di Merlino, che gli fa credere che il fantasma di Igraine fosse frutto di un inganno della strega. Il segreto sulle sue origini continuer\u00e0 a rimanere tale per Art\u00f9 fino alla quarta stagione, ove si lascia intendere che il giovane principe l'abbia ormai realizzato e accettato (forse perch\u00e9 gliene viene data conferma da Agravaine). Il drago Kilgharrah seminer\u00e0 terrore a Camelot, quindi Art\u00f9 lo affronta e lo ferisce mettendolo nella posizione di ritirarsi salvando la citt\u00e0, ignorando che in realt\u00e0 \u00e8 stato Merlino con il suo potere di signore dei draghi ad allontanare Kilgharrah, comunque Art\u00f9 torna a Camelot acclamato come un eroe.\nNella terza stagione, gi\u00e0 nelle prime due puntate Art\u00f9 deve sostenere una dura battaglia contro l'esercito di re Cenred per salvare Camelot. Ma il vero nemico \u00e8 interno: Morgana, che, scopertasi figlia illegittima del re, medita di sbarazzarsi del fratellastro ed impossessarsi del trono. Tra le varie manipolazioni di Morgana vi \u00e8 il suo tentativo di ostacolare l'amore tra lui e Ginevra facendo s\u00ec che Uther scopra della loro storia e facendogli credere che Ginevra lo stia plagiando con la magia per farla condannare a morte, ma Merlino con un incantesimo assume le sembianze di un vecchio e fingendosi uno stregone nemico di Camelot si prende la colpa di tutto affermando che con una stregoneria ha fatto innamorare Art\u00f9 e Ginevra salvando quest'ultima. Solo nel finale della stagione le vere intenzioni di Morgana vengono rivelate, dopo aver spodestato il re e costretto alla macchia Art\u00f9. Quest'ultimo \u00e8 molto deluso da suo padre per avergli nascosto che Morgana \u00e8 sua sorella, ma decide di salvarlo e, radunato un gruppetto di seguaci, il principe, intorno alla celebre Tavola Rotonda, li nomina cavalieri di Camelot all'insegna dell'uguaglianza e della giustizia, scavalcando le limitazioni imposte dalla legge di suo padre per chi volesse accedere a quel posto (precedentemente negato, ad esempio, a Lancillotto, perch\u00e9 non di origini nobili). Con loro riesce ad introdursi nei sotterranei di Camelot e, dopo un'accanita battaglia durante la quale Gaius si sbarazza per sempre di Morgause e grazie a Merlino riescono a spezzare il potere di Morgause che manteneva sul trono Morgana, a liberare Uther e la citt\u00e0.\nNella quarta stagione, Uther Pendragon non riesce pi\u00f9 a riprendersi dal trauma del tradimento della figlia, e cos\u00ec Art\u00f9 assume la reggenza su Camelot, aiutato da suo zio, Lord Agravaine. Nella terza puntata Art\u00f9 implora aiuto dal vecchio mago Dragoon (in realt\u00e0 Merlino camuffato) per salvare la vita del padre, ma questi viene a sorpresa ucciso dall'incantesimo di guarigione (in realt\u00e0 per colpa di Morgana, che lo aveva manipolato); Art\u00f9 diventa cos\u00ec il nuovo re di Camelot, ma ancora ostile al mondo della magia, dal quale crede di essere stato ingannato. Ciononostante si rivela un sovrano ben pi\u00f9 aperto di Uther, tant'\u00e8 che abolisce la persecuzione dei druidi e inizia a scendere a patti con i regni vicini, precedentemente in guerra con Camelot. Nuovamente per\u00f2 il tradimento serpeggia per le sue stesse file: Agravaine \u00e8 in segreto alleato di Morgana. Art\u00f9 chiede a Ginevra di diventare sua moglie, ma Morgana riporta in vita con la magia nera Lancillotto (precedentemente morto, di cui tra l'altro Ginevra era innamorata) e proprio Lancillotto su ordine di Morgana regala a Ginevra un bracciale che la induce a baciarlo, sorpresa da Art\u00f9 che credendo reale il tradimento della sua amata la bandisce da Camelot. Morgana riesce nella penultima puntata a marciare sulla citt\u00e0. Braccato dai nemici, il giovane re \u00e8 tentato dal rinunciare, ma viene rianimato da Merlino, il quale gli fa estrarre la spada Excalibur dalla roccia e lo fa acclamare ancora come re dal popolo. Alla fine la vittoria gli arride, e nell'ultima puntata, sconfitta la sorellastra, Art\u00f9 perdona Ginevra e la nomina regina di Camelot.\nNella quinta stagione, Art\u00f9 diviene definitivamente ci\u00f2 che \u00e8 nato per essere: il Re il cui destino \u00e8 quello di riunire i regni di Albione al fine di farne un'unica terra in cui regnino la giustizia, la libert\u00e0, la pace e la fiducia nel futuro. Tuttavia il suo destino viene poco a poco rivelato e le profezie iniziano a compiersi nel momento in cui Art\u00f9 nomina Cavaliere della Tavola Rotonda il druido Mordred, diventandone amico e fratello di spada. Sar\u00e0 proprio Mordred a tradire il suo re rivelando a Morgana la vera identit\u00e0 di Emrys e consegnandole dunque la chiave per ottenere la vittoria su Camelot. Il Re tenter\u00e0 di arginare l'avanzata dell'esercito nemico sul passo di Camlann, e ci riuscir\u00e0 grazie all'intervento di Merlino, divenuto oramai il pi\u00f9 grande stregone che la storia ricordi. Nel corso della battaglia Art\u00f9 uccide Mordred ma resta a sua volta ferito dalla spada che Morgana aveva forgiato per il druido temprandola con il fiato infuocato di Aithusa. Merlino \u00e8 il solo che possa salvare Art\u00f9, e gli rivela chi sia veramente. Art\u00f9 \u00e8 furioso sentendo che il servo che lui ormai vedeva come un amico in realt\u00e0 lo aveva ingannato, comunque Merlino lo porta ad Avalon dove spera che la magia di quel luogo possa salvarlo, e durante il percorso Art\u00f9 impara ad apprezzare la magia di Merlino riconoscendo il suo grande valore. Purtuttavia il destino di Art\u00f9 \u00e8 segnato e gli sforzi di Merlino si rivelano vani: infatti il Grande Drago gli rivela che il fato del Re era gi\u00e0 scritto da tempo e che non poteva in alcun modo essere cambiato. Del resto tutto \u00e8 compiuto: Albione \u00e8 sorta, grazie al lavoro di Art\u00f9 e Merlino, Morgana \u00e8 stata uccisa, il futuro \u00e8 finalmente carico di speranza per tutta Albione. Morendo, Art\u00f9 ringrazia Merlino per tutto quanto fatto per lui e per il regno, chiedendo a Merlino di non nascondere pi\u00f9 la sua vera natura da quel momento in avanti. Art\u00f9 \u00e8, secondo le parole del Grande Drago, \"Re una volta e Re in futuro\" perci\u00f2, ove Albione si trovi nel momento del bisogno, Art\u00f9 risorger\u00e0 e Merlino sar\u00e0 al suo fianco.\nMorgana Pendragon.\nMorgana Pendragon (interpretata da Katie McGrath e doppiata in italiano da Eleonora De Angelis) \u00e8 una giovane principessa e sorellastra di Art\u00f9. \u00c8 basata sulla fata Morgana, personaggio della mitologia celtica con un ruolo fondamentale nel ciclo arturiano. Morgana \u00e8 una giovane donna nel fiore dei suoi 20 anni circa, dagli occhi grigio-verdi, lunghi capelli neri ondulati e pelle liscia e chiara. Fin dalla prima stagione mostra delle grandi abilit\u00e0 con la spada e una spiccata intelligenza. Orfana di Lord Gorlois e di Lady Vivianne, Morgana, dall'et\u00e0 di 10 anni, viene cresciuta alla corte di Camelot sotto la tutela del re Uther Pendragon (che in seguito si scoprir\u00e0 essere suo padre naturale), insieme al figlio di questi, Art\u00f9 Pendragon, col quale \u00e8 in rapporti fraterni, sebbene talvolta nella prima stagione i due manifestino una certa attrazione per l'altro, che tuttavia entrambi negano esserci. Pur essendo di nobili origini, Morgana, prima ancora dello stesso Art\u00f9, mostra simpatia ed amicizia nei confronti degli \"umili\" Merlino, Gaius e soprattutto della sua serva Gwen, ma anche verso nemici del re, come Mordred. Morgana \u00e8 anche una veggente e pu\u00f2 quindi vedere nel futuro attraverso i sogni; pi\u00f9 avanti scoprir\u00e0 di essere una strega dotata di poteri magici sorprendenti che cresceranno col passare delle stagioni, portandola a diventare addirittura una Sacerdotessa dell'Antica Religione grazie agli insegnamenti della sorella Morgause e a sviluppare poteri secondi solo a quelli di Emrys, il pi\u00f9 grande stregone di tutti i tempi.\nNella prima stagione, Morgana \u00e8 presentata in antitesi al dispotico Uther, da lei criticato per la feroce persecuzione nei confronti della magia. Diverse volte aiuta Merlino e gli altri personaggi, sia esponendosi in prima linea (ad esempio, partecipa in armi alla difesa del villaggio di Ealdor) sia tramite incubi premonitori di sventure, di cui per\u00f2 non realizza la vera natura e l'affinit\u00e0 alla magia. Dopo un ennesimo litigio con il re, ne pianifica l'assassinio insieme ad un mago ribelle, pentendosi per\u00f2 all'ultimo momento e salvandogli la vita.\nNella seconda stagione, il personaggio acquista maggiore consapevolezza del potere premonitore e di altri poteri magici di cui \u00e8 dotata. Confidatasi con Gaius che tenta di rassicurarla, non riesce a liberarsi dall'angoscia, ben sapendo che, se il re lo venisse a sapere, rischierebbe di essere messa a morte. Impietosito e convinto della tragica affinit\u00e0 dei loro destini, Merlino le consiglia di recarsi dai druidi, ma viene al contempo avvertito dal Grande Drago: Morgana sar\u00e0 una delle minacce pi\u00f9 pericolose per Camelot e la sua alleanza con il giovane druido orfano Mordred porter\u00e0 grave sciagura ad Art\u00f9. Nella puntata \"Morgana la Strega\", ella viene in contatto con lo stregone Alvarr, il quale, sfruttando anche il legame affettivo tra lei e Mordred (salvato da Morgana nella prima stagione), inizier\u00e0 il suo percorso di allontanamento da Camelot e dai suoi precedenti amici. Nella dodicesima puntata viene utilizzata dalla sorella Morgause come catalizzatore di un potente incantesimo che piomba sull'intera Camelot, e Merlino, forzato dagli eventi, l'avvelena a tradimento, barattando poi la sua salvezza con la cessazione delle ostilit\u00e0 da parte di Morgause, che scompare insieme a lei. Nella terza stagione, Morgana appare nel primo episodio, dove viene ritrovata da Art\u00f9 e dai suoi cavalieri nel bosco e riportata a Camelot, ove si ricongiunge con Uther Pendragon ed anche con Merlino, fingendo di perdonarlo del tentato avvelenamento. Ben presto per\u00f2 si intuiranno le sue vere intenzioni: raggiunta di nascosto Morgause, trama con lei di gettare nella follia Uther e risvegliare i morti di una cripta di Camelot, onde permettere a re Cenred, loro alleato, di marciare sulla citt\u00e0; il progetto viene scoperto e sventato da Merlino, che per\u00f2 si ritrova impossibilitato a comunicare la vera natura di Morgana ad altri se non Gaius per la vicinanza di lei al re, e la stessa pi\u00f9 volte lo minaccia di farlo eliminare se parler\u00e0. Morgana pu\u00f2 cos\u00ec continuare a tramare nell'ombra. Merlino ha in seguito la possibilit\u00e0 di lanciare uno sguardo al futuro attraverso i cristalli di Taliesin, vedendo Morgana pugnalare il re e seduta sul trono; a questo punto tenta di fermarla provocandone quasi la morte, ma si pente e chiede al Drago di salvarla, convinto comunque di aver cambiato il corso degli eventi. Ma la verit\u00e0 \u00e8 un'altra: durante lo stato di infermit\u00e0, Morgana ha udito Uther confessare a Gaius di aver avuto una relazione adultera con Lady Vivianne (la scomparsa moglie di Lord Gorlois), il cui frutto \u00e8 proprio Morgana. Da questo momento in poi il suo odio per il re cade anche su Art\u00f9, di cui vuole sbarazzarsi per poter salire al trono, e persino su Gwen, che ha visto in sogno come regina di Camelot al fianco di Art\u00f9. Nelle ultime due puntate il suo piano sembra realizzarsi: con un sortilegio Morgause rende invincibile un esercito fornitole da re Cenred ed insedia con la forza la sorellastra sul trono di Camelot, dove ella rivela i suoi natali e i propositi vendicativi. Art\u00f9 per\u00f2, con l'aiuto di un gruppetto di combattenti (fra cui Merlino, che brandisce la spada Excalibur, Gaius e i cavalieri della Tavola Rotonda), riesce ad introdursi nel castello e liberare il padre, mentre Merlino, Lancillotto e Gaius fronteggiano Morgause e spezzano i suoi sortilegi. Sconfitta, Morgana fugge con il corpo della sorella ormai in fin di vita.\nNella quarta stagione, passati 8 mesi dalla fine del suo regno del terrore, Morgana riappare come Sacerdotessa dell'Antica Religione, i cui gi\u00e0 formidabili poteri continuano a crescere; Morgause invece non si \u00e8 pi\u00f9 ripresa dallo scontro con Merlino e Gaius e decide quindi di sacrificarsi alla causa della sorellastra. Sull'Isola dei Beati quindi Morgana, seppur riluttante, viene convinta da Morgause ad ucciderla in un oscuro rituale per squarciare il velo che separa il mondo dei vivi e il mondo dei morti, scatenando spiriti infernali contro il regno di Camelot. L'incantesimo ha per\u00f2 anche un effetto imprevisto: la custode del mondo degli spiriti appare alla strega e le rivela che \"colui che chiamano Emrys\" (Merlino) sar\u00e0 la sua ombra e la sua rovina. Il velo viene successivamente rinsaldato dal sacrificio di Lancillotto. Nella terza puntata viene informata da Agravaine, lo zio e consigliere di Art\u00f9, nonch\u00e9 segreto alleato della strega, che il re \u00e8 stato mortalmente ferito e che il principe abbia intenzione di salvarlo con l'aiuto di un vecchio mago (Emrys); ma Morgana riesce a manipolare ed invertire la magia curativa del vecchio con un ciondolo da lei incantato, decretando cos\u00ec la tanto attesa morte del padre. I tentativi di identificare Emrys (che le si mostra sempre sotto le spoglie di vecchio) risultano vani, e pure il suo primo scontro con lui (episodio \"Il servitore di due padroni\") la vede sconfitta. Nel frattempo per\u00f2 lega a s\u00e9 una truppa di mercenari guidati da Helios, che riescono ad assaltare Camelot, grazie anche al tradimento di Agravaine. Ma la sua vittoria \u00e8 di breve durata: Art\u00f9, riuscito a sfuggirle, raduna superstiti e popolani e marcia alla riscossa, fronteggiandola faccia a faccia, e Morgana, privata temporaneamente dei suoi poteri da un incantesimo di Emrys e ferita durante il combattimento, scappa dalla citt\u00e0. Accasciatasi morente al suolo di una foresta, per lei sembra arrivata la fine, ma la stagione si chiude invece con l'arrivo della dragonessa Aithusa, che riesce a guarirla appena in tempo col suo fiato magico.\nNella quinta stagione, Morgana riappare dopo tre anni di tranquillit\u00e0 per il regno di Camelot. La strega infatti in questo periodo \u00e8 stata catturata dal crudele re Sarrum e imprigionata in fondo ad un pozzo assieme alla dragonessa Aithusa. Le due riescono a liberarsi dalla prigionia, ma le torture le lasciano fortemente traumatizzate, soprattutto la dragonessa, che Morgana terr\u00e0 fino alla fine come fedele compagna. Ancora per\u00f2 la strega non ha rinunciato all'ossessione di distruggere il fratellastro Art\u00f9 ed impossessarsi del trono di Camelot. Raduna perci\u00f2 attorno a s\u00e9 vari alleati, fra cui il druido Ruadan e il re Odin, vecchio nemico di Art\u00f9, nonch\u00e9 i Sassoni (la storica popolazione germanica che a partire dal V secolo invase la Gran Bretagna). L'arma fondamentale per Morgana per\u00f2 \u00e8 Mordred, il giovane druido che, secondo una profezia gi\u00e0 annunciata nella prima stagione, sar\u00e0 l'uccisore di re Art\u00f9. Mordred per\u00f2, colpito da quanto l'un tempo benevola Morgana sia mutata, si schiera proprio con il re, il quale, riconoscente, lo nomina cavaliere di Camelot. Il giovane pi\u00f9 volte gli si mostra leale e devoto, aiutandolo ad esempio a spezzare un potente incantesimo con cui Morgana ha posto in suo potere la regina Ginevra. Alla fine per\u00f2 Mordred viene raggiunto dal suo destino: nell'undicesima puntata, affranto per l'impiccagione di Kara, una ragazza che amava e che aveva tentato di assassinare Art\u00f9, il druido abbandona Camelot e si pone definitivamente ai servigi di Morgana. \u00c8 sempre Mordred che rivela finalmente a Morgana che l'identit\u00e0 segreta del mago Emrys, suo mortale nemico, \u00e8 Merlino. Si giunge cos\u00ec alla battaglia di Camlann (episodio conclusivo dell'originale ciclo arturiano): Morgana e il suo enorme esercito fronteggiano i cavalieri di Camelot, ma la vittoria arride a questi ultimi, grazie soprattutto al provvidenziale intervento di Emrys (sfuggito ad una trappola di Morgana). Al termine dello scontro Aithusa \u00e8 volata via e Mordred \u00e8 caduto per mano di Art\u00f9, ma la strega, pur rimasta ormai sola, insiste nel voler inseguire il re, ferito a morte nel duello con Mordred. Raggiuntolo sulla riva del lago di Avalon, Morgana viene per\u00f2 finita una volta per tutte da un colpo della spada Excalibur vibrato da Merlino, e muore quindi pochi attimi prima dell'odiato fratellastro. La serie si conclude lasciando intendere che, con la sua fine, si apre la tanto attesa era di pace e unit\u00e0 per la terra di Albione.\nUther Pendragon.\nUther Pendragon (interpretato da Anthony Head e doppiato in italiano da Michele Gammino) \u00e8 il re di Camelot e padre di Art\u00f9. Uther \u00e8 un uomo adulto di 53 anni, dagli occhi grigi e chiari, i capelli biondi e corti, con tracce di grigiore. \u00c8 comunque robusto e forte. Ha una cicatrice che sfregia il lato destro della sua ampia fronte ed una vecchia ferita di guerra alla spalla destra. Uther Pendragon ha conquistato il trono di Camelot quando aveva l'et\u00e0 di Art\u00f9, e da l\u00ec in poi governa il regno con pugno deciso ed autoritario, non di rado crudele. Particolarmente odiate sono la persecuzione dei maghi, che non risparmia gli innocenti, e la politica classista. Ciononostante sembra godere della fiducia del popolo, che vede in lui un garante di pace e sicurezza, o quantomeno una fase di passaggio dura ma necessaria prima dell'avvento di Art\u00f9. Esattamente come la maggior parte dei protagonisti della serie, Uther Pendragon \u00e8 ispirato ad un personaggio della leggenda di Re Art\u00f9. Anche in quel caso Art\u00f9 \u00e8 figlio di un re britannico di nome Uther Pendragon, cosa che per\u00f2 apprende solo parecchio tempo dopo la sua morte. Inoltre nella leggenda Uther si affida pi\u00f9 volte ai consigli del mago Merlino, e anzi \u00e8 proprio la sua magia che gli permette di unirsi ad Igraine e generare Art\u00f9.\nNella prima stagione, fin dalla prima puntata \u00e8 chiaro: Merlino, venendo a Camelot, corre un grave pericolo, perch\u00e9 il re d\u00e0 la caccia agli stregoni e alle creature magiche. Gaius afferma che ci\u00f2 avviene perch\u00e9 Uther Pendragon teme gli incontrollabili poteri della magia oscura, ma in seguito si scoprir\u00e0 che c'\u00e8 un'altra ragione, tenuta segreta a tutti: il re, preoccupato dalla prospettiva di non poter avere figli dalla sterile moglie Igraine, aveva stretto un diabolico patto con la potente strega-sacerdotessa Nimueh, che era riuscita a far nascere Art\u00f9 da Igraine, ma provocando la morte di quest'ultima. Consumato dal rimorso (sebbene fosse stato avvertito dei rischi da Gaius e dalla stessa Nimueh), Uther diede ipocritamente inizio alla \u201cGrande Epurazione\u201d, la sua guerra contro la magia. Non volendo accettare di aver causato lui stesso la morte della moglie, Uther incolpa di ci\u00f2 la magia e chiunque risulti in grado di praticarla, da quel momento, se scoperto \u00e8 condannato a morte. Merlino stesso diventa servo di Art\u00f9 proprio per averlo salvato da una strega assetata di vendetta, la prima di una serie di attentatori che attaccheranno Uther ed il figlio per tutto il corso della serie. Nel corso di queste crisi, purtroppo, raramente il re si dimostrer\u00e0 d'aiuto: spesso punta il dito contro innocenti, rifiuta di aiutare chi potrebbe essere di grande aiuto in futuro, e alla fine di ogni vicenda non impara nulla dai propri errori.\nNella seconda stagione, Uther, nella sua paranoica guerra alla magia, si mette contro i suoi alleati pi\u00f9 vicini: Gaius, incastrato dal cacciatore di streghe Aridian; Morgana, sempre pi\u00f9 avversa ai suoi metodi e timorosa che egli la scopra come strega; e persino Art\u00f9, che solo a fatica viene dissuaso da Merlino dall'uccidere il padre dopo che gli \u00e8 stata rivelata la verit\u00e0 sulla sua nascita. Parentesi piacevole sono le puntate in cui viene sedotto da un troll, dove mostra la parte pi\u00f9 tenera di s\u00e9.\nNella terza stagione vede mutare il suo rapporto con Morgana: i due si ricongiungono e costruiscono un legame affettivo profondo. In realt\u00e0 \u00e8 tutta una farsa: non solo Morgana si \u00e8 segretamente alleata con Morgause e re Cenred, acerrimi nemici di Camelot, ma viene pure a sapere di essere la figlia illegittima di Uther (che d'altra parte non \u00e8 innocente della morte del duca Gorlois, presunto padre della strega), cosa che fortificher\u00e0 ancora di pi\u00f9 il suo odio. Nelle ultime due puntate ella riesce a deporlo e medita di ucciderlo, proposito poi fallito grazie ad Art\u00f9, Merlino, Gaius e i cavalieri della tavola rotonda.\nNella quarta stagione, la vittoria di Art\u00f9 lo ha riportato sul trono, ma il tradimento della figlia ha sconvolto il suo animo. Nella terza puntata salva il figlio da un sicario, venendo per\u00f2 mortalmente ferito. Disperato, Art\u00f9 decide di ricorrere all'aiuto di uno stregone per salvarlo, ignorando che questi \u00e8 in realt\u00e0 Merlino, che vede l'occasione per preparare la riconciliazione tra il regno e la magia. L'esito \u00e8 per\u00f2 disastroso: Morgana, conosciute le intenzioni del fratello, riesce con uno stratagemma diabolico a manipolare l'incantesimo curativo di Merlino, provocando cos\u00ec l'ingloriosa e tanto desiderata morte del padre.\nNella quinta stagione, Uther fa un'ultima apparizione nella terza puntata della quinta stagione. Art\u00f9 \u00e8 ormai re da diversi anni, e nonostante sia universalmente considerato un sovrano molto migliore del padre, il ragazzo sente ancora il peso dell'eredit\u00e0 del padre e la sua mancanza. Quando un giorno una strega morente, per ricambiare un suo atto di misericordia, gliene da l'opportunit\u00e0, il giovane re ottiene di incontrare e parlare con lo spirito del defunto Uther, ma questo si mostra freddo e lo rimprovera per le sue scelte di governo, soprattutto per aver elevato dei contadini a cavalieri e fatto di una serva la sua regina. Di pi\u00f9, al momento di sciogliere l'incantesimo, qualcosa va storto, e cos\u00ec lo spirito del re esce dal regno dei morti e comincia ad infestare Camelot, scagliandosi contro Sir Parsifal, Ginevra e poi persino contro Art\u00f9 stesso, che secondo lui ha tradito i suoi insegnamenti e sta mandando alla rovina il reame. Merlino riesce a bloccarlo, rivelandogli la sua natura di mago, e alla fine Art\u00f9 riesce a rispedirlo nel mondo dei morti prima che il fantasma possa tradire il segreto di Merlino. Con il padre tornato nel regno dei morti, Art\u00f9 ammette che anche se Uther, con la sua condotta, aveva riportato l'ordine a Camelot, alla fine le sue azioni non sono state molto diverse da quelle di un tiranno e, per questo, aveva creato solo nemici attorno a s\u00e9. Quindi Art\u00f9 riafferma che per essere un re migliore dovr\u00e0 continuare a non commettere gli errori che il padre ha compiuto.\nGaius.\nGaius (interpretato da Richard Wilson e doppiato in italiano da Angelo Nicotra) \u00e8 il medico di corte a Camelot ed uno stregone. Gaius \u00e8 un uomo ormai anziano, dai capelli lunghi e bianchi e dagli occhi azzurri. \u00c8 caratteristico in lui lo sguardo severo, con cui pi\u00f9 volte, durante la serie televisiva, fulmina uno spesso incosciente Merlino. Gaius risiedeva a Camelot gi\u00e0 prima del regno di Uther, di cui diventa medico di fiducia, consigliere (peraltro troppo spesso inascoltato) ed unico depositario dei diversi segreti che il sovrano custodisce. Ha una vasta conoscenza del campo della magia e della sua storia, praticandola alle volte a livello rudimentale. Quando Uther scopr\u00ec che sua moglie Ygraine, in quanto sterile, non poteva concepire figli e che quindi la dinastia dei Pendragon sarebbe giunta al termine, chiese consiglio a Gaius, che gli sugger\u00ec di chiedere aiuto alla strega Nimueh, sacerdotessa dell'Antica Religione. Uther per\u00f2, ignorando il prezzo da pagare (in cambio di una nuova vita avrebbe dovuto esserci una morte) chiese a Nimueh un erede, e la strega fece concepire ad Ygraine un maschio, Art\u00f9, ma subito dopo, per ristabilire l'ordine fra la vita e la morte, Ygraine mor\u00ec. Uther, furioso e straziato per la perdita della moglie diede il via alla \"Grande Epurazione\", perseguitando e condannando a morte tutti coloro che praticavano la magia. Gaius decise quindi di abbandonare lo studio della magia e di restare a corte dal suo vecchio amico Uther bench\u00e9 non abbia mai condiviso l'odio indiscriminato che ha maturato nei riguardi della magia.\nNella prima stagione, tramite una lettera, la contadina Hunith affida a Gaius il figlio Merlino, di cui diventa protettore e mentore. Proprio durante il loro primo incontro, Merlino, usando la magia, salver\u00e1 Gaius da una brutta caduta, e l'anziano medico apprendendo cos\u00ec dei poteri del ragazzo, decider\u00e1 di tacere di questo al Re, e quando Merlino, grazie alle sue doti, salver\u00e1 Art\u00fa da una vecchia strega che voleva vendicare il figlio giustiziato da Uther, Gaius regaler\u00e1 al proprio protetto, il libro di magia che gli fu regalato in giovent\u00fa, e da quel momento diventer\u00e1 il maestro del giovane mago. Nelle avventure delle prime due stagioni \u00e8 sostanzialmente la mente che istruisce e disciplina l'ancora inesperto ed imprudente Merlino e lo prepara per le imprese da compiere. Tuttavia all'occorrenza si far\u00e1 avanti a sua volta, ad esempio quando user\u00e1 la magia per salvare Merlino, che aveva bevuto da un calice avvelenato dalla strega Nimueh, o quando arriver\u00e1 a Camelot il mago oscuro Edwin Murden, vecchia conoscenza di Gaius, il quale durante la \"Grande Epurazione\", volt\u00f3 le spalle ai genitori di Edwin, non facendo nulla per impedire che finissero al rogo. Edwin far\u00e1 in modo di dimostrare a tutti, quanto Gaius sia vecchio e i suoi metodi superati, convincendo cos\u00ec Uther a licenziarlo. Edwin cercher\u00e1 quindi di uccidere il Re, ma Gaius si far\u00e0 avanti pronto ad affrontare il mago oscuro, il quale per\u00f2 avr\u00e1 la meglio. Gaius e Uther per\u00f2 saranno salvati e Edwin ucciso, grazie all'intervento di Merlino. Durante la prima stagione, Gaius riveler\u00e1 anche di essere in contatto con il Grande Drago, quando nell'episodio \"Un rimedio per curare tutti i mali\", si recher\u00e1 da quest'ultimo per chiedergli di vegliare su Merlino. Nell'ultima puntata della prima stagione Merlino stringer\u00e1 un patto con la strega Nimueh, in cambio della salvezza di Art\u00fa, ferito da una creatura magica, il giovane mago decider\u00e1 di sacrificarsi, e quando Nimueh cercher\u00e1 di raggirare il patto cercando di prendere la vita di Hunith, Gaius si recher\u00e0 all'Isola dei Beati per sacrificarsi al posto di Merlino, ma questo lo impedir\u00e1, e affronter\u00e1 Nimueh, uccidendola e salvando sia sua madre, sia Gaius.\nNella seconda stagione, la lealt\u00e0 che lega Gaius al re \u00e8 incrollabile, tuttavia questo non lo salva dalla paranoia di Uther, che lo fa condannare a morte per le accuse mosse dal cacciatore di streghe Aredian, questo infatti minacciando il medico di rivelare le capacit\u00e0 di Merlino, fa s\u00ec che Gaius, da innocente, confessi di praticare ancora la magia e di utilizzarla secondo scopi malvagi e nel seminare il terrore presso gli abitanti dei villaggi. Art\u00fa, Ginevra e Merlino per\u00f2 scoprono che \u00e8 lo stesso Aredian, colui che semina il terrore, e salvano Gaius ad un passo dal rogo. Resosi conto dell'errore, Uther invoca il perdono dell'anziano medico, il quale gli rinfaccia le innumerevoli volte in cui furono giustiziati uomini innocenti meno fortunati di lui. Durante questa stagione, Gaius si preme pure di far s\u00ec che il re Uther non scopra che Morgana, sua figliastra, ha dei poteri magici, somministrandole pozioni in modo da soffocare i suoi sogni premonitori, ma con scarsi effetti, e quando a Camelot, arriva la strega Morgause, sorella di Morgana, che tutti credevano morta, Gaius rivela di averla salvata lui stesso, quando Morgause era ancora una bambina, su richiesta della madre di quest'ultima, Lady Vivianne. Nell'ultimo episodio, il Grande Drago, liberato dalla sua prigionia da Merlino, attacca Camelot, e Merlino cerca di rintracciare Balinor, ultimo Signore dei Draghi, salvato dalla \"Grande Epurazione\" proprio da Gaius, ma durante il viaggio verso Camelot, Balinor viene ucciso, proprio quando Merlino scopre di essere suo figlio, e di aver ereditato le sue capacit\u00e0.\nNella terza stagione, il personaggio assume un ruolo pi\u00f9 attivo. Nel terzo episodio viene posseduto da un goblin, che tramite lui giocha una serie di perfidi scherzi alla corte e al popolo di Camelot, prima che Merlino e Gwen possano liberarlo. Nella puntata \"L'amore al tempo dei draghi\" giunge a Camelot Alice, vecchia fiamma di Gaius (e una strega per apprendimento come lui). Alice e Gaius infatti, prima della \"Grande Epurazione\", volevano sposarsi, ma dovettero rinunciare quando Uther decise di perseguitare Alice, che per\u00f2 Gaius fece fuggire. Alice per\u00f2 posseduta da una manticora avvelena le medicine di Gaius per Uther, e cos\u00ec la donna sar\u00e0 arrestata. Merlino per\u00f2 scoperta l'esistenza della manticora, la invoca e la tiene impegnata, mentre Gaius usando la magia, distrugge lo scrigno della manticora, distruggendola. Successivamente, dopo aver salvato Uther, l'anziano medico, dopo aver dato l'addio ad Alice, la fa fuggire, salvandola dal rogo. Negli ultimi due episodi, Morgana e Morgause, tramite un esercito di soldati resi immortali, grazia alla Coppa della Vita, conquistano Camelot e fanno rinchiudere Uther, ma Art\u00f9, Merlino e Gaius fuggono in tempo. Art\u00f9 nomina cavalieri, tra gli altri, Elayn, Lancillotto e Parsifal, e assieme assaltano il castello e mentre Merlino cerca di rovesciare la Coppa, Morgause lo attacca, con la magia, e mentre la strega sta sferrando il colpo di grazia, arriva Gaius che usa la magia contro la strega scaraventandola a terra, e successivamente assieme a Merlino la schiantano contro il muro, rovesciando successivamente la Coppa e costringendo Morgana e la sorella alla fuga, liberando Camelot.\nNella quarta stagione, con la morte di Uther e l'ascesa di Art\u00f9 al trono di Camelot, il ruolo di Gaius come consigliere del re, viene progressivamente assunto da Agravaine, zio del nuovo sovrano. Lo stesso Agravaine ha per\u00f2 ragione di temere Gaius, cui ha inavvertitamente fatto capire di essere in combutta con Morgana per eliminare il nipote. Nell'episodio \"Il servitore di due padroni\", re Art\u00f9 inizia a sospettare che ci sia un traditore tra i suoi fidi, ma lo zio gli fa credere che in realt\u00e0 si tratti di Gaius, che nella puntata successiva sparisce dalla citt\u00e0, rapito da uno stregone che, per conto di Morgana, lo tortura per farsi rivelare l'identit\u00e0 segreta del mago Emrys (cio\u00e8 Merlino, che secondo una profezia distrugger\u00e0 Morgana e porter\u00e0 la pace nella terra di Albione). Gaius viene per\u00f2 liberato da Merlino e Sir Galvano, senza che il segreto di Emrys venga svelato a Morgana, e, riportato a Camelot, riabilitato. Nelle ultime due puntate, i guerrieri al soldo di Morgana conquistano Camelot, e Gaius viene catturato e rinchiuso nelle segrete con Galvano ed Elyan, anch'essi prigionieri. I tre vengono poi liberati da Sir Parsifal al momento della riscossa di re Art\u00f9.\nNella quinta stagione, Gaius torna a consigliare re Art\u00f9 e Merlino nei momenti del bisogno. \u00c8 lui che, nella terza puntata, capisce subito il pericolo rappresentato dal fantasma di Uther Pendragon evaso dal regno dei morti e permette ad Art\u00f9 e Merlino di vederlo grazie a delle pozioni da lui preparate. Successivamente usa la magia per salvare Merlino, in coma a causa di un incantesimo di Morgana ed \u00e8 ancora lui che smaschera l'infida Hilda (Morgana sotto sembianze di vecchia serva), che nel quarto episodio conduce re Art\u00f9 e i suoi cavalieri in un'imboscata tesagli da re Odin. Quando Mordred rischia di morire a causa delle D\u00edsir, Gaius prova a salvarlo ma non trova nessuna collaborazione da parte di Merlino, il quale invece preferisce che Mordred muoia per impedire la profezia che lo vede come assassino di Art\u00f9, e in questa circostanza Gaius per la prima volta vede il lato oscuro di Merlino constatando che non \u00e8 pi\u00f9 il ragazzo indulgente e magnanimo che conobbe anni prima, e le D\u00edsir salvano Mordred dalla morte proprio per far s\u00ec che lui uccida Art\u00f9. Nell'ultima puntata re Art\u00f9 viene mortalmente ferito nella battaglia di Camlann da Mordred, ma la spada usata \u00e8 stata temprata nel fuoco di un drago (esattamente come Excalibur, la spada di Art\u00f9 stesso), e anche le arti mediche di Gaius sono quindi impotenti. L'anziano suggerisce quindi a Merlino, come ultima speranza di salvezza, di portare il morente re al lago magico di Avalon; sulla via ha pure modo di tranquillizzare Art\u00f9, che ha reagito sconvolto alla scoperta che Merlino \u00e8 in verit\u00e0 un potente mago e glielo ha sottaciuto per tutto il tempo. Alla fine, tuttavia, Art\u00f9 muore, e sua moglie Ginevra resta l'unica sovrana di Camelot, e Gaius torna alla sua corte per continuare a consigliarla.\nKilgharrah.\nKilgharrah (doppiato in originale da John Hurt e in italiano da Renato Mori Massimo Corvo ) \u00e8 un drago animato mediante CGI. Kilgharrah che esiste da migliaia di anni prima della prima stagione, \u00e8 un enorme drago, dalla fisionomia ispirata alle classiche raffigurazioni di queste creature: ha quattro zampe e due ali ed \u00e8 capace di sputare fiamme. Sa parlare, quantunque si esprima spesso in maniera sibillina, ed \u00e8 custode di grande saggezza e poteri magici, fra cui la capacit\u00e0 di guarire ferite. Il nome di Kilgharrah viene rivelato nell'ultima puntata della seconda stagione da Balinor, Signore dei Draghi, e non viene usato quasi mai; gli altri personaggi lo chiamano semplicemente \"Drago\" o \"Grande Drago\". Il nome riappare nell'ultima scena dell'episodio \"Il diamante del giorno (2\u00aa parte)\" quando Merlino gli chiede per l'ultima volta di aiutarlo per salvare Art\u00f9 morente. Il personaggio \u00e8 considerato da Merlino un alleato, ma non \u00e8 privo di ombre, ed il rancore che prova verso il re lo rendono un potenziale pericolo per Camelot. Ciononostante nutre speranze nel destino pronosticato al principe Art\u00f9. A quanto pare in principio era l'unico a conoscenza del segreto di Uther e Morgana, ovvero che sono padre e figlia.\nI personaggi di Kilgarrah e Aithusa (la dragonessa bianca che compare nella quarta e nella quinta stagione) sono ispirati dalla leggenda di Dinas Emrys, stando alla quale il re britanno Vortigern consult\u00f2 il mago Merlino per sapere perch\u00e9 le fondamenta della fortezza che lui si stava facendo costruire regolarmente crollavano, il giovane mago gli spieg\u00f2 che era per via di un drago rosso e un drago bianco intrappolati in una caverna sotterranea, impegnati in una furibonda lotta che faceva tremare il suolo, inoltre il mago interpret\u00f2 la visione come una profezia dell'avvento al trono di Britannia dei Pendragon (il loro stemma era un drago rosso) e della lotta che avrebbero sostenuto contro gli invasori sassoni (rappresentati invece dal drago bianco).\nNella prima stagione, Kilgharrah \u00e8 l'ultimo membro della sua razza, incatenato nei sotterranei di Camelot per ordine del re Uther Pendragon, come monito contro l'intero mondo magico, combattuto da Uther. Il Drago riconosce subito il potenziale del giovane Merlino e, chiamatolo a s\u00e9, gli prospetta un destino glorioso al fianco di Art\u00f9, figlio di Uther, come riunificatore della nazione e pacificatore del conflitto tra Camelot e la magia. Merlino ricorre spesso ai suoi consigli, non sempre di facile comprensione, e, fra l'altro, il Drago conferisce attraverso il suo fuoco poteri speciali ad Excalibur, la spada magica destinata ad Art\u00f9 (poi nascosta, perch\u00e9 erroneamente caduta nelle mani di Uther). Nell'ultima puntata tuttavia si consuma lo strappo con Merlino, perch\u00e9 Kilgharrah, per salvare il morente Art\u00f9 e quindi sperare nella liberazione, consiglia al giovane mago di barattare la vita del principe con quella dello stesso Merlino in un patto con la sacerdotessa Nimueh, ma questa pretender\u00e0 quella di Hunith, la madre di Merlino. Amareggiato, il mago riuscir\u00e0 a sottrarsi dall'accordo annientando Nimueh.\nNella seconda stagione, Il contrasto con Merlino non si \u00e8 ancora appianato, che questi chiede nuovamente l'aiuto del Drago contro il mago oscuro Cornelius Sigan. Ma Kilgharrah, forse stanco di aspettare un futuro ancora incerto e lungi a venire, strappa a Merlino la promessa di liberarlo dalla prigionia, a prescindere di come andr\u00e0 l'ascesa di Art\u00f9 ed il suo rapporto con la magia. Il Drago torna quindi a consigliare ed aiutare, ma pi\u00f9 volte Merlino agisce di testa propria, ignorando ad esempio gli avvertimenti che concernono Morgana, la figliastra di Uther, la quale lentamente inizia a manifestare i suoi poteri magici, e che Kilgharrah vede gi\u00e0 adesso come futura nemica di Art\u00f9. Nella puntata \"Morgana la Strega\", Merlino d\u00e0 un'occhiata al Cristallo di Neahtid, ed attraverso di esso vede la terribile vendetta che il Drago consumer\u00e0 una volta libero; cerca perci\u00f2 di rimangiarsi la parola, ma quando la sacerdotessa Morgause e i cavalieri di Medhir aggrediscono Camelot, Merlino, in cambio dell'ennesimo aiuto, ribadisce il suo impegno; e cos\u00ec, sventata la minaccia, il giovane mago taglia le catene del Drago e lo libera. Nell'ultima puntata, ormai libero, il furente Kilgharrah mette a fuoco la citt\u00e0, non indugiando ad attaccare pure Merlino ed Art\u00f9, che chiedono perci\u00f2 aiuto all'ultimo Signore dei Draghi (Balinor, padre di Merlino), un uomo in grado di comunicare direttamente con queste creature e a controllarle. La speranza sembra perduta quando Balinor viene ucciso in un'imboscata dai soldati di re Cenred, ma Merlino scoprir\u00e0 di essere figlio di Balinor e di averne quindi ereditato i poteri da Signore dei Draghi con la morte di quest'ultimo. Grazie alle sue nuove facolt\u00e0, il giovane mago riesce a vincere il nemico, che per\u00f2 decide di risparmiare, obbligandolo ad andarsene da Camelot.\nNella terza stagione, Merlino si trova pi\u00f9 volte ad utilizzare il suo potere di Signore dei Draghi per chiamare in aiuto Kilgarrah. Lo fa una prima volta nella prima puntata, quando si trova legato da catene stregate e abbandonato dalla sacerdotessa Morgause in pasto a degli scorpioni giganti: il Drago quindi lo raggiunge al volo e lo trae in salvo. Kilgarrah torna ad avvertire Merlino della pericolosit\u00e0 di Morgana, la figliastra del re, e nella puntata \"La caverna di cristallo\", Merlino, avendo avuto una visione minacciosa sul futuro della strega, la fa precipitare da una scalinata, riducendola in fin di vita. Il Drago se ne dichiara soddisfatto, ma il giovane mago si \u00e8 frattanto pentito e vuole salvarla, cos\u00ec costringe con i suoi poteri di Signore del Drago il furibondo Kilgarrah a consegnargli la magia con la quale poi salvare la strega. Cos\u00ec il destino prende il suo corso: Morgana, che durante lo stato di infermit\u00e0 ha origliato una discussione in cui il re Uther confessava al vecchio Gaius che Morgana \u00e8 in realt\u00e0 frutto di una sua relazione adultera con la scomparsa lady Vivianne, si salva e comincia a tramare indefessa per sbarazzarsi del fratellastro, il principe Art\u00f9, e strappargli il trono di Camelot. Nell'ultima puntata il Drago viene chiamato di nuovo in aiuto da Merlino, perch\u00e9 lo aiuti a recuperare la spada magica Excalibur, con la quale fronteggiare l'esercito di immortali guidato dalla sacerdotessa Morgause, che ha imposto Morgana come regina; Kilgharrah acconsente, con l'accordo per\u00f2 che l'arma potenzialmente pericolosa venga poi nuovamente nascosta, fino a quando non sar\u00e0 giunto il momento giusto in cui Art\u00f9, cui essa \u00e8 destinata, la brandisca, e infatti Merlino la conficcher\u00e0 nella celebre roccia.\nNella quarta stagione, Kilgharrah non appare che in tre puntate. Nel quarto episodio esorta Merlino ad aiutare Julius Borden, un ambiguo ex-allievo di Gaius, ad introdursi in un'antica tomba, ove \u00e8 custodito l'ultimo uovo di drago esistente. Eluso Julius (che vorrebbe vendere l'uovo), i cavalieri di Art\u00f9 (che vorrebbero distruggerlo) e le trappole della tomba, Merlino porta l'uovo al Drago e lo fa schiudere: \u00e8 la nascita della dragonessa bianca (tipo molto raro anche tra i draghi) Aithusa, cio\u00e8 \"luce del sole\". Nonostante sarebbe potuto essere il segno di un vicino futuro radioso per Albione, come detto dal Drago, la giovane creatura nell'ultima puntata si schierer\u00e0 con Morgana, salvandola da morte certa e finendo poi imprigionata con lei.\nNella quinta stagione, Kilgharrah riappare di pi\u00f9 che nella precedente. Ormai per\u00f2 \u00e8 vecchio, fa fatica a volare, e lui stesso confesser\u00e0 a Merlino che il suo ciclo vitale \u00e8 prossimo a concludersi (puntata \"La gentilezza degli sconosciuti\"). Buona parte della storia di questa stagione ruota attorno alla \"maledizione di Art\u00f9\", la profezia pi\u00f9 volte anticipata dal Drago nel corso della serie, secondo la quale la sacerdotessa Morgana affronter\u00e0 le forze di re Art\u00f9 nella decisiva battaglia di Camlann e l\u00ec il re di Camelot perir\u00e0 per mano del giovane druido Mordred. Merlino tenta a pi\u00f9 riprese di scongiurare questo fato, ma alla fine esso si riveler\u00e0 ineluttabile, anzi, \u00e8 lo stesso Art\u00f9 a nominare Mordred cavaliere della Tavola Rotonda (seconda puntata) e in seguito a far giustiziare Kara, una ragazza che Mordred ama e per vendicare la quale torner\u00e0 fra le schiere di Morgana (decima puntata: \"L'attrazione del male\"). Anche dopo la battaglia di Camlann per\u00f2 Merlino tenta un'ultima volta di salvare la vita al morente re Art\u00f9, portandolo sulle sponde del lago di Avalon, ma, giunti a destinazione, Art\u00f9 esala l'ultimo respiro. Merlino \u00e8 affranto, e il Drago vorrebbe rincuorarlo dicendogli che non c'era null'altro da fare: era proprio cos\u00ec che era stato predetto e che doveva andare a finire. Inoltre gli spiega che Art\u00f9 non \u00e8 solo un re, ma \"Re una volta e Re in futuro\", e che risorger\u00e0 quando Albione ne sentir\u00e0 nuovamente il bisogno. Dice \u00e8 stato un onore averlo potuto aiutare in tutti quegli anni e lo ringrazia di aver preso parte alla loro storia, una storia che vivr\u00e0 a lungo nella memoria degli uomini. Dopodich\u00e9 saluta il giovane mago allontanandosi. Non si vede che fine facciano lui n\u00e9 Aithusa, dopo che Merlino l'ha costretta ad allontanarsi dal campo di battaglia.\nAgravaine de Bois.\nLord Agravaine de Bois (interpretato da Nathaniel Parker e doppiato da Roberto Pedicini) \u00e8 uno degli antagonisti principali della quarta stagione. Agravaine \u00e8 un uomo sui quarantacinque anni, dai capelli lisci e neri e gli occhi bruni, robusto di corporatura. \u00c8 versato soprattutto nell'arte della persuasione, della manipolazione e dell'inganno. \u00c8 il fratello della defunta regina Igraine, quindi zio di Art\u00f9 e cognato di Uther Pendragon.\nNelle stagioni precedenti non viene menzionato, fatto giustificabile dal cattivo sangue che corre fra lui ed Uther, responsabile non solo della morte di Igraine ma anche dell'uccisione di un fratello di Agravaine, tal Sir Tristan de Bois (vedi: \"Excalibur\"). Quando egli offre i suoi servigi al giovane Art\u00f9, sostiene di voler adempiere ad una promessa fatta alla morente Igraine. Gi\u00e0 nella prima puntata della quarta stagione per\u00f2 si scopre che in realt\u00e0 la sua lealt\u00e0 va a Morgana, la crudele sorellastra di Art\u00f9 che vorrebbe divenire regina, la quale pi\u00f9 volte si serve di Agravaine come spia ed agente. L'uomo sembra altres\u00ec innamorato della strega, bench\u00e9 lei non pare ricambiarlo, anzi pi\u00f9 volte lo umilia, lo manipola e lo minaccia pure di morte, sprezzando apertamente la sua ritrosia (Agravaine \u00e8 decisamente meno sanguinario ed ambizioso dell'alleata). Agravaine appare gi\u00e0 nella prima puntata all'interno del consiglio della corona, ove \u00e8 tenuto in grande considerazione da Art\u00f9, tanto che gli viene affidata la reggenza mentre che il principe \u00e8 in missione all'Isola dei Beati (in \"L'ora pi\u00f9 buia\"). Che egli sia in realt\u00e0 complice di Morgana rimane un segreto, ma Agravaine si tradisce con Gaius quando gli chiede informazioni su Emrys (un mago che, secondo una profezia, sar\u00e0 la nemesi di Morgana). Nella terza puntata Agravaine, informato che il nipote intende servirsi della magia per salvare l'ormai morente padre, mette di nascosto un ciondolo stregato datogli da Morgana al collo del re, il quale viene ucciso dall'incantesimo curativo che avrebbe dovuto restituirlo alla vita. Succeduto cos\u00ec al padre sul trono, Art\u00f9 si affida sempre maggiormente ai consigli dello zio traditore, in effetti coerenti con la politica fin l\u00ec adottata da Uther, ma quasi sempre miranti ad attirare il giovane monarca in tranelli. Nella puntata \"Il servitore di due padroni\", Agravaine recluta un banda di mercenari per tendere un agguato al re, ma questi riesce a sfuggire ed inizia a subodorare il tradimento; tuttavia lo zio riesce abilmente a deviare i sospetti su Gaius, il quale viene pure fatto rapire da Morgana perch\u00e9 riveli l'identit\u00e0 di Emrys (Merlino). Pure dopo la sua liberazione, l'anziano medico non osa accusare il potente consigliere del tradimento. Nell'undicesima puntata mette le mani sulla mappa delle gallerie sotto Camelot e la consegna a Morgana, che pu\u00f2 quindi marciare con la sua truppa all'assalto; nonostante la battaglia li veda vittoriosi, la strega si rende conto che solo l'eliminazione di re Art\u00f9 potr\u00e0 assicurarle un dominio stabile, e cos\u00ec Agravaine (che in effetti spererebbe di rimanere al fianco dell'alleata) viene mandato a braccare il nipote. Nell'ultimo episodio riesce a raggiungere i fuggitivi, ma il suo esercito viene massacrato dal Grande Drago. Muore nel finale della quarta stagione, quando, resosi conto che Merlino \u00e8 un mago e identificatolo come Emrys, fa un disperato tentativo di ucciderlo, ma viene da questi schiantato con la magia contro la parete rocciosa\nPersonaggi secondari (Genitori, amici, alleati e nemici dei protagonisti).\nHunith.\nHunith (guest star stagione 1 e 4, interpretato da Caroline Faber) \u00e8 una contadina del villaggio di Ealdor e madre di Merlino, avuto da una breve relazione amorosa con il mago e signore dei draghi Balinor, il quale dovette abbandonarli perch\u00e9 braccato dai soldati di Uther Pendragon. All'inizio della serie, manda il figlio a Camelot per essere istruito ed allevato dal saggio Gaius, dato che a Ealdor il giovane non riesce a vivere bene con i suoi poteri magici di cui non realizza ancora pienamente la natura. La donna \u00e8 comunque molto legata a Merlino, e compare ancora due volte nella prima stagione e poi brevemente nella penultima puntata della quarta, in cui d\u00e0 rifugio ad Art\u00f9, interpretato da Merlino, interpretato da Tristano e Isotta inseguiti dai soldati di Lord Agravaine e Morgana.\nTom.\nTom (guest star stagione 1, interpretato da David Durham) \u00e8 il padre di Ginevra ed Elyan, di professione fa il fabbro. \u00c8 stato lui a forgiare Excalibur, nella quale il drago Kilgharrah infonde il potere di eliminare i morti viventi. Viene ucciso dalle guardie del re Uther perch\u00e9 accusato di collaborare con uno stregone ribelle di nome Tauren.\nCenred.\nRe Cenred (ricorrente stagione 3, interpretato da Tom Ellis) \u00e8 il re del regno di Essetir, fieramente ostile a Camelot, ne fa parte anche Ealdor, il villaggio natale di Merlino. Viene menzionato gi\u00e0 nelle prime due stagioni, appare poi in quattro puntate della terza. Nei primi due episodi, consigliato dalla sacerdotessa Morgause, della quale si dichiara invaghito, sferra un pesante attacco contro la citt\u00e0 di re Uther Pendragon, momentaneamente fuori combattimento a causa delle stregonerie di Morgause, ma desiste a causa dell'accanita resistenza opposta dal principe Art\u00f9. In seguito attira il principe in una trappola nel castello di Fyrien, ma, nonostante l'insistenza di Morgana (di nuovo in combutta con lui e Morgause), non lo uccide subito e se lo fa sfuggire. Nel penultimo episodio i suoi soldati mettono le mani sulla Coppa della Vita, con la quale Morgause riesce a trasformarli in immortali, e con essi marcia alla volta di Camelot; Cenred, ormai divenuto inutile per i suoi scopi, viene assassinato da uno dei suoi uomini per ordine della stessa Morgause. In seguito alla sua morte Re Lot diventa il nuovo re di Essetir.\nAnnis.\nLa regina Annis (guest star stagione 4 e 5, interpretato da Lindsay Duncan) \u00e8 la moglie del re di Carleon, un reame nemico di Camelot. Appare nella quinta puntata della quarta stagione, quando, dopo che suo marito ha tentato di invadere il regno di Camelot ed \u00e8 stato catturato e ucciso da re Art\u00f9, raduna un esercito per muovere alla vendetta. Con lei si schiera anche Morgana. Art\u00f9 per\u00f2, professandosi pentito dell'uccisione del re di Carleon, ottiene di decidere la questione in un duello con un campione di Annis, anzich\u00e9 in una battaglia in campo aperto; dopo il duello, la regina capisce che Art\u00f9 in realt\u00e0 vuole la pace, per cui accetta di ritirarsi e rinuncia alla vendetta. Annis appare una seconda volta nella prima puntata della quinta stagione, quando concede a re Art\u00f9 e ai suoi cavalieri di attraversare il suo reame.\nMithian.\nLa principessa Mithian (guest star stagione 4 e 5, interpretato da Janet Montgomery) \u00e8 la figlia del re Rodor di Nemeth. Nell'undicesima puntata della quarta stagione, re Art\u00f9, dopo il tradimento e la messa al bando di Ginevra, decide di fidanzarsi con Mithian, per risolvere vecchie contese territoriali fra i loro regni. Mithian prova da subito simpatia per il suo promesso sposo e si dimostra gentile e umile, ma Art\u00f9 durante una battuta di caccia si rende conto di essere ancora innamorato di Gwen, e decide perci\u00f2 di annullare il fidanzamento. Mithian riappare nella quinta stagione, quando, accompagnata dalla vecchia serva Hilda, giunge a Camelot ad invocare l'aiuto di re Art\u00f9 per liberare suo padre, il cui regno \u00e8 stato occupato da re Odin. Si tratta in verit\u00e0 di uno stratagemma di Hilda (che in verit\u00e0 \u00e8 Morgana), per attirare re Art\u00f9 in una trappola e ucciderlo. Tuttavia, grazie a Merlino, la trappola viene sventata e Mithian e suo padre rimessi sui loro troni\nRe Rodor.\nRe Rodor (guest star stagione 5, interpretato da James Fox) Il re Rodor \u00e8 il re di Nemeth e padre della principessa Mithian. Viene catturato dalle guardie di Odin e liberato da Art\u00f9. Dopo viene rimesso sul suo trono insieme a sua figlia.\nAithusa.\nAithusa (guest star stagione 4, ricorrente 5) \u00e8 una dragonessa bianca (molto rara). Il suo uovo, tenuto a lungo nascosto in una tomba, viene recuperato da Merlino, ultimo Signore dei Draghi, e fatto schiudere nella quarta puntata della quarta stagione. Il drago Kilgarrah, che fino a quel momento credeva di essere l'ultimo superstite della sua specie, considera la nascita di Aithusa come un segno di speranza per il futuro. Ma nell'ultima puntata della quarta stagione Aithusa si imbatte invece in Morgana, ferita durante la sua rovinosa fuga da Camelot, e la guarisce col suo fiato magico. Per la strega da quel momento la dragonessa sar\u00e0 un fido animale da compagnia, con la quale condivider\u00e0 anche i duri anni di prigionia nelle segrete del crudele Sarrum, dalle quali Aithusa uscir\u00e0 debilitata e traumatizzata. Diversamente da Kilgarrah, Aithusa non \u00e8 capace di parlare (non \u00e8 noto sapere se \u00e8 per via del fatto che sia ancora molto giovane e/o per via del lungo periodo di prigionia e torture). Riappare in alcune puntate della quinta stagione, sempre al seguito di Morgana. \u00c8 Aithusa che tempra nel proprio fuoco la spada con la quale Mordred ferisce a morte re Art\u00f9 nella battaglia finale della serie, battaglia in cui partecipa anche lei, ma \u00e8 costretta a ritirarsi per ordine di Merlino, Signore dei Draghi, dopodich\u00e9 non si sa che fine faccia.\nOdin.\nRe Odin (guest star stagione 2 e 5, interpretato da Fintan McKeown) \u00e8 il sovrano di un reame vicino a Camelot, che appare solo due volte nella serie ma viene menzionato continuamente come acerrimo nemico di Art\u00f9 Pendragon. Come spiegato nella seconda puntata della seconda stagione, questo odio \u00e8 dovuto all'uccisione di suo figlio per mano del principe Art\u00f9, nel corso di un duello che proprio il figlio di Odin aveva voluto per rendere orgoglioso il padre. \u00c8 un sicario assoldato da Odin che nella terza puntata della quarta stagione ferisce mortalmente il re Uther Pendragon, intervenuto a difendere il figlio Art\u00f9, che era il vero obiettivo dell'attentato. Nella quarta puntata della quinta stagione, Odin e i suoi uomini, d'intesa con la sacerdotessa Morgana, invadono il regno di Nemeth, alleato di Camelot, per indurre re Art\u00f9 ad intervenire in suo soccorso ed attirarlo in una trappola. Il piano viene per\u00f2 sventato da Merlino, Art\u00f9 e Odin si affrontano in un ultimo duello, ma al termine, bench\u00e9 vincitore, Art\u00f9 risparmia la vita al nemico, convincendolo a porre fine alla loro faida per il bene dei loro regni.\nGeoffrey di Monmouth.\nGeoffrey di Monmouth (guest star stagione 1-4, interpretato da Michael Cronin) \u00e8 il bibliotecario di corte e funzionario delle cerimonie a Camelot. \u00c8 un vecchio amico di Gaius. Merlino in alcune occasioni si \u00e8 rivolto a Geoffrey per dei consigli, dato che l'anziano uomo possiede una certa conoscenza nel campo delle creature magiche. Uno storico Geoffrey di Monmouth \u00e8 esistito veramente nel XII sec. ed era appunto un cronista della leggenda di Re Art\u00f9.\nLa Cailleach.\nLa Cailleach (guest star stagione 4, interpretato da Gemma Jones) \u00e8 la guardiana del mondo dei morti, appare quando Morgana apre una crepa (con il sacrificio di Morgause) nel mondo dei morti, liberando cos\u00ec delle creature spaventose, i Dorocha. La Cailleach \u00e8 poi presente quando la crepa si chiude con il sacrificio di Lancillotto.\nIgraine.\nLa Regina Igraine (guest star stagione 2-3, interpretato da Alice Patten) \u00e8 la moglie di Re Uther, madre di Art\u00f9 e sorella di Ser Tristan e Lord Agravaine.\nMor\u00ec dando alla luce Art\u00f9 perch\u00e9, essendo sterile, il marito la ingann\u00f2 chiedendo alla strega Nimueh di fargli partorire un figlio maschio, cosicch\u00e9 non cessasse la casata dei Pendragon. Per\u00f2 con la nascita di Art\u00f9, Nimueh, inconsapevolmente, dovette prendersi la vita di Igraine a causa delle leggi dell'Antica Religione. La si vede nell' ep. 2x8, mentre racconta ad Art\u00f9 la sua nascita, evocata da Morgause. Nei primi due episodi della terza stagione compare, insieme a tanti bambini uccisi da lui, ad Uther: le visioni del re sono causate dalla radice di mandragola creata da Morgause con l'aiuto di Morgana. Fu la sua morte, che cre\u00f2 la spaccatura tra la magia e il Regno di Camelot. Uther non parla mai di lei al figlio, perch\u00e9 \u00e8 troppo addolorato di averla persa.\nPersonaggi secondari (Stregoni e cavalieri).\nStregoni.\nNimueh.\nNimueh (ricorrente stagione 1, interpretato da Michelle Ryan) nel mito originale era un potente spirito delle acque, nella serie televisiva invece \u00e8 presentata come una bella ma amorale sacerdotessa dell'Antica Religione, oltre che una delle streghe pi\u00f9 potenti e temute della terra di Albion il cui scopo \u00e8 rovesciare re Uther di Camelot. \u00c8 la principale antagonista della prima stagione, strega dotata di formidabili poteri (che le permettono, fra l'altro, di mantenere un aspetto giovanile, bench\u00e9 abbia almeno il doppio degli anni che dimostra). Nell'episodio \"Excalibur\" si scopre che, una ventina d'anni prima, il re Uther Pendragon aveva chiesto il suo aiuto per avere un figlio ed erede dalla sterile moglie Igraine; il rituale riusc\u00ec e port\u00f2 alla nascita di Art\u00f9 ma, a causa delle leggi della magia sugli equilibri naturali fra vita e morte, provoc\u00f2 anche la morte di Igraine e la collera del re, che band\u00ec Nimueh da Camelot e cominci\u00f2 a perseguitare crudelmente chiunque praticasse la magia. Nell'ultima puntata della prima stagione Merlino, su suggerimento del Grande Drago, chiede a Nimueh di salvare la vita al morente principe Art\u00f9 utilizzando la Coppa della Vita. Nimueh accetta ma, in cambio, occorre il sacrificio di un'altra vita. Merlino offre la propria ma poi scopre che l'incantesimo evocato da Nimueh ha invece colpito sua madre Hunith. Merlino vorrebbe salvare anche lei rioffrendo la propria vita in cambio, ma stavolta \u00e8 Gaius, il mentore del giovane mago, che sembra dover morire. Sconvolto da tanto cinismo, il furibondo Merlino attacca Nimueh la quale, nonostante i propri poteri, non riesce ad eliminarlo e viene invece incenerita da una folgore. La sua morte ristabilisce l'equilibrio fra vita e morte e permette a Gaius di salvarsi.\nMorgause.\nMorgause (ricorrente stagione 3, guest star 2 e 4, interpretato da Emilia Fox), che nella leggenda originale era una dissoluta principessa, sorellastra di re Art\u00f9, qui viene presentata invece come una potente maga e guerriera, figlia naturale del defunto lord Gorlois e di Lady Vivianne nonch\u00e9 sorellastra maggiore di Morgana. Gaius racconta di essere stato lui stesso a portarla via da Camelot, lontana dal re, quand'era ancora bambina e di averla affidata alle sacerdotesse dell'Antica Religione, che l'hanno addestrata alle arti magiche. Nell'ottava puntata della seconda stagione, Morgause si presenta a Camelot in armatura, sconfigge cinque guardie di fila e sfida il principe Art\u00f9 a duello e lo batte, e dopo, sostenendo di aver solo voluto testare il suo valore, gli esaudisce un suo desiderio: vedere e dialogare con lady Igraine, la madre di Art\u00f9, morta dandolo alla luce. Art\u00f9 scopre cos\u00ec il segreto sulle sue origini (il padre, re Uther, aveva chiesto alla sacerdotessa Nimueh di celebrare un rituale perch\u00e9 la sterile moglie Igraine gli partorisse un figlio ed erede, ma il prezzo del rituale era la vita di Igraine stessa) e ne \u00e8 cos\u00ec sconvolto da voler uccidere il padre, venendo dissuaso solo a fatica da Merlino. Morgause frattanto si avvicina a Morgana e ne fa la propria allieva, spingendola a sua volta a mettersi contro Camelot e i suoi precedenti amici. Morgause appare ancora nella dodicesima puntata della seconda stagione e in diversi episodi della terza, in cui cerca ripetutamente di conquistare Camelot. Nel finale della terza stagione pone sotto il proprio controllo l'esercito di re Cenred (un suo spasimante, del quale poi lei stessa si sbarazza), lo fa diventare immortale con la Coppa della Vita e riesce a prendere Camelot, imponendovi Morgana come regina; ma alla fine viene sconfitta da Merlino e Gaius e tutti i suoi sortilegi vengono infranti. Da questa sconfitta non riuscir\u00e0 pi\u00f9 a riprendersi, sicch\u00e9 nel primo episodio della quarta stagione, debole e sfigurata, convince la sorella Morgana ad ucciderla in un rituale per evocare dal mondo dei morti degli spiriti malefici e scagliarli contro Camelot; il suo sacrificio per\u00f2 si riveler\u00e0 vano, perch\u00e9 Sir Lancillotto si sacrificher\u00e0 a sua volta per richiudere il varco col mondo degli spiriti.\nBalinor.\nBalinor (guest star stagione 2 e 5, interpretato da John Lynch) \u00e8 un mago e Signore dei Draghi, nonch\u00e9 il padre di Merlino. I Signori dei Draghi sono uomini che padroneggiano un particolare linguaggio magico, che gli permette di chiamare e assoggettare alla propria volont\u00e0 i draghi e le creature affini (come le viverne). Come spiegato nell'ultima puntata della seconda stagione, re Uther, circa venti anni prima dell'inizio della serie, attir\u00f2 Balinor e gli altri Signori dei Draghi a Camelot e li convinse con l'inganno a richiamare anche tutti i draghi, dopodich\u00e9 fece sterminare gli uni e gli altri. Dei draghi fu risparmiato solo Kilgarrah, imprigionato nei sotterranei del castello di Camelot, mentre dei Signori dei Draghi il solo Balinor riusc\u00ec a fuggire. Balinor raggiunse il villaggio di Ealdor ed ebbe una storia d'amore con la contadina Hunith, ma, sempre braccato dai soldati di Uther, fugg\u00ec nel regno di Cenred, abbandonando Hunith, ignaro che lei aspettava un bambino (Merlino). Merlino stesso viene tenuto a lungo all'oscuro sull'identit\u00e0 del padre. Alla fine della seconda stagione il drago Kilgarrah, finalmente libero, attacca Camelot e l'unica speranza di fermarlo pare essere proprio l'ultimo Signore dei Draghi, il quale per\u00f2 nutre ancora rancore verso Uther Pendragon. \u00c8 Merlino che riesce a convincerlo ad aiutarli, e gli si fa anche riconoscere come suo figlio; ma sulla via del ritorno Balinor viene ucciso in un'imboscata tesa dai soldati di re Cenred. \u00c8 quindi Merlino che, ereditando i poteri del padre, diventa l'ultimo Signore dei Draghi e costringe Kilgarrah ad allontanarsi da Camelot. Lo spirito di Balinor appare ancora una volta nel penultimo episodio della serie, quando aiuta il figlio, privato della sua magia e imprigionato dalla sacerdotessa Morgana nella Caverna dei Cristalli, a ritrovare la sua forza.\nAlator.\nAlator dei Catha (guest star stagione 4-5, interpretato da Gary Lewis) \u00e8 uno stregone e sacerdote dell'Antica Religione. I Catha sono particolarmente versati nell'utilizzo di incantesimi di tortura mentale, perci\u00f2 nella settima puntata della quarta stagione, interpretato da Morgana chiede ad Alator di sequestrare Gaius ed estorcergli coi suoi poteri l'identit\u00e0 segreta del mago Emrys, mortale nemico di Morgana. Alator riesce a spezzare infatti la resistenza Gaius e a scoprire che Emrys \u00e8 il giovane servo Merlino, ma quando si ritrova faccia a faccia con lui, decide mantenere il segreto e riporre invece la sua fiducia nelle profezie che vogliono Emrys pacificatore di Albion, sperando che egli un giorno porr\u00e0 fine alla persecuzione della magia. Morgana non gli perdoner\u00e0 il tradimento: nella decima puntata della quinta stagione lo cattura e, dopo averlo torturato a lungo per farsi dire l'identit\u00e0 segreta di Emrys (ma senza successo), gli spezza il collo con un sortilegio.\nLa Dochraid.\nLa Dochraid (guest star stagione 4-5, interpretato da Maureen Carr) \u00e8 una vecchissima strega che vive in una grotta sotterranea, ha il sangue verde e le manca la vista. Possibilmente \u00e8 immortale, visto che, da unica, sopravvive ad un colpo della spada magica Excalibur. Stando a Gaius, non c'\u00e8 nessuno che meglio di lei conosce i segreti arcani della magia, soprattutto di quella oscura. La Dochraid viene consultata una prima volta da Morgana riguardo ad un rituale di evocazione di un'ombra dal regno dei morti (nona puntata della quarta stagione). Una seconda volta \u00e8 Merlino che la interroga su come sciogliere un sortilegio che Morgana ha lanciato sulla regina Ginevra; la Dochraid, che parteggia pi\u00f9 per Morgana, si oppone, ma Merlino la costringe a parlare minacciandola con la spada Excalibur.\nRuadan.\nRuadan (guest star stagione 5, interpretato da Liam Cunningham) \u00e8 un stregone druido, e bench\u00e9 i druidi siano pacifisti lui ha scelto la via della violenza riflettendo su Art\u00f9 l'odio per Uther il quale per anni ha perseguitato i druidi, diventando un guerriero stregone alleato di Morgana. Sua figlia Sefa diventa la serva di Ginevra, per cui passa a suo padre e a Morgana informazioni preziose. Quando Ginevra scopre che Sefa \u00e8 una traditrice la fa arrestare, quindi Ruadan, per salvarla, entra di nascosto nelle mura del castello di Camelot, e fa scappare Sefa, mettendola in salvo. Elyan uccide Ruadan, ferendolo con la sua spada.\nCavalieri di Camelot.\nLeon.\nLeon (ricorrente stagione 2-5, interpretato da Rupert Young) \u00e8 uno dei pi\u00f9 valenti cavalieri di Camelot, che si vede gi\u00e0 come comparsa dalla seconda stagione, al servizio del re Uther Pendragon. Nell'ultima puntata della terza stagione cade nelle mani degli uomini di Morgause e Morgana, la quale lo fa condannare a morte per la sua fedelt\u00e0 al re, ma poi decide di servirsene per scovare il fuggiasco principe Art\u00f9: lascia che Leon sia liberato da Gwen (una sua vecchia conoscente) e poi Morgause ne segue la traccia, dato che il cavaliere si mette subito in marcia per raggiungere il figlio del suo re. Alla fine per\u00f2 le sorti vengono capovolte: Leon riesce a trovare Art\u00f9, e questi, riconfermatolo cavaliere attorno alla Tavola Rotonda, muove alla riconquista di Camelot. Nella quarta e nella quinta stagione lo si vede partecipare a tutte le principali missioni con gli altri cavalieri di Art\u00f9.\nLancillotto.\nLancillotto (guest star stagione 1-4, interpretato da Santiago Cabrera), che nella leggenda originale era figlio segreto di un re bretone, qui invece appare come affascinante e giovane straniero di umili origini, rimasto orfano a causa di una scorribanda di predoni, che vuole diventare cavaliere di Camelot pur non avendo un titolo nobiliare. Nella puntata della prima stagione che porta il suo nome, Merlino lo aiuta ad ovviare a questo problema falsificando magicamente un sigillo. Scoperto, viene costretto ad abbandonare Camelot. In seguito, grazie all'aiuto di Merlino, salva la vita di Art\u00f9, scoprendo per\u00f2 le doti magiche del ragazzo. Art\u00f9 chiede al guerriero di restare, ma questo, non sentendosi meritevole e visto anche il parere negativo del re Uther Pendragon, se ne va lo stesso. Nella seconda serie salva Ginevra, di cui \u00e8 segretamente innamorato, ma poi si fa da parte quando intuisce la profondit\u00e0 del legame che la unisce al principe Art\u00f9. Riappare alla fine della terza stagione con Percival, suo compagno d'arme, e i due, attorno alla Tavola Rotonda, vengono nominati cavalieri da Art\u00f9, che grazie al loro aiuto riconquista Camelot. Nella quarta stagione partecipa alla missione sull'Isola dei Beati e si sacrifica per sigillare uno squarcio tra il mondo dei vivi e quello dei morti. A sorpresa ricompare ancora nella puntata \"Il ritorno di Lancillotto\", ove si impegna a riconquistare il cuore di Ginevra, bench\u00e9 questa sia ormai in procinto di sposare re Art\u00f9; si tratta in realt\u00e0 di un'ombra evocata ed asservita a Morgana, la quale riesce cos\u00ec a seminare gelosia e discordia fra Art\u00f9 e Ginevra e a rovinare la giovane rivale. Alla fine della puntata l'ombra si d\u00e0 la morte per ordine di Morgana, ed il corpo di Lancillotto viene seppellito da Merlino nel lago di Avalon, dopo averlo svegliato con la magia per un ultimo addio.\nGalvano.\nGalvano (guest star stagione 3, ricorrente 4-5, in originale: Gwaine, interpretato da Eoin Macken), che nella leggenda originale era l'orgoglioso e vendicativo figlio di un re scozzese e poi pi\u00f9 leale dei cavalieri della Tavola Rotonda, qui appare come un giovane avventuriero errante, scavezzacollo, amico del bere, del gioco e delle belle donne. \u00c8 figlio di un nobile cavaliere di Carleon, ma dopo la prematura morte del padre \u00e8 finito in rovina e ha maturato una forte diffidenza verso la classe aristocratica e la sua ipocrisia. Nella terza stagione della serie aiuta Merlino e Art\u00f9 contro due delinquenti di una taverna. Poi per\u00f2, a causa della sua ostilit\u00e0 verso l'arroganza dei nobili, si caccia nei guai con la legge del re Uther di Camelot, che lo fa cacciare dal regno. Appare ancora in altre tre puntate, e nell'ultima della stagione il riconoscente principe Art\u00f9 lo nomina cavaliere. \u00c8 un personaggio ricorrente anche nella quarta e nella quinta stagione ed uno dei pi\u00f9 fidati amici di Merlino, bench\u00e9 ignori che sia un potente mago. Nella penultima puntata della quinta stagione salva una ragazza di nome Eira, della quale si innamora, ma si scoprir\u00e0 poi che la ragazza \u00e8 una spia e verr\u00e0 per questo impiccata. Galvano decide quindi, insieme a Sir Percival, nell'ultima puntata di tendere un agguato alla sacerdotessa Morgana per ucciderla, ma questa li batte e li cattura, e tortura fino alla morte Galvano per farsi rivelare dove trovare re Art\u00f9, disperso dopo la battaglia di Camlann.\nPercival.\nPercival (guest star stagione 3, ricorrente 4-5, interpretato da Tom Hopper), che nel ciclo arturiano originale era un cavaliere particolarmente pio, qui appare come giovane possente e molto forte, di umili origini, la cui famiglia \u00e8 stata sterminata dai soldati di re Cenred. Vista la somiglianza con la storia di Lancillotto, \u00e8 probabile che abbia imbracciato le armi per le stesse ragioni, e infatti appare per la prima volta nell'ultima puntata della terza stagione proprio come compagno di Lancillotto, chiamato in aiuto da Merlino contro l'armata immortale della sacerdotessa Morgause. I due uomini vengono nominati dal riconoscente Art\u00f9 cavalieri della Tavola Rotonda e poi lo aiutano a riconquistare il suo regno. Nella quarta e nella quinta stagione \u00e8 un personaggio ricorrente e, dopo la morte di Lancillotto, si lega in amicizia soprattutto a Sir Elyan.\nElyan.\nElyan (guest star stagione 3, ricorrente 4-5, interpretato da Adetomiwa Edun) \u00e8 il fratello di Gwen. Su suggerimento di Morgana, Elyan viene rapito dalla sacerdotessa Morgause e re Cenred per costringere Gwen a condurre Art\u00f9 nel castello di Fyrien, ma la trappola viene sventata e il giovane liberato (settima puntata della terza stagione). Alla fine della terza serie, attorno alla Tavola Rotonda, viene nominato cavaliere di Camelot da Art\u00f9. Appare ricorrentemente nelle due stagioni seguenti, e rimane ucciso nella sesta puntata della quinta stagione durante la spedizione per liberare sua sorella Ginevra, frattanto divenuta regina di Camelot, da una torre stregata a causa di Morgana. Anche nel ciclo arturiano originale compare un cavaliere di nome Elyan: l\u00ec \u00e8 figlio di Bors il Giovane, cugino di Lancillotto.\nMordred.\nMordred (guest star stagione 1-2, ricorrente 5, interpretato da Asa Butterfield [st.1-2] e Alexander Vlahos [st.5]) \u00e8 il celebre cavaliere che, nel mito originale, port\u00f2 alla caduta del regno di Art\u00f9, da lui ucciso. Nella serie \u00e8 un druido, membro di una comunit\u00e0 di uomini pacifici che vive nelle foreste e pratica la magia naturale, e che per questa ragione \u00e8 perseguitata dal re Uther di Camelot. Mordred compare una prima volta nella prima stagione (puntata \"L'inizio della fine\"): \u00e8 un bambino dall'aria inquietante e dotato di notevoli poteri magici. Pi\u00f9 volte il Drago esorta Merlino a lasciare che muoia, perch\u00e9 antiche profezie affermano che Mordred un giorno uccider\u00e0 re Art\u00f9. Impietositi per\u00f2, interpretato da Merlino stesso, interpretato da Morgana e Ginevra lo curano e lo nascondono dai soldati del re; poi, insieme ad Art\u00f9, lo aiutano a fuggire da Camelot e a ritornare dai druidi. Il ragazzino riappare poi in due puntate della seconda stagione (terzo e undicesimo episodio) e gioca un ruolo fondamentale nel processo di conversione di Morgana al lato oscuro; nella puntata \"Morgana la Strega\", Merlino cerca di fronteggiarlo, ma egli riesce a sfuggire, giurandogli vendetta. Nella terza e nella quarta stagione Mordred \u00e8 assente. Riappare invece diversi anni dopo (nella quinta serie), ormai un giovane uomo adulto, amareggiato e disilluso, ma fondamentalmente buono; infatti, anche se fa parte di una masnada di predoni, si mostra riconoscente con re Art\u00f9 e Merlino (sembra essersi dimenticato di avergli promesso vendetta) e li aiuta a scappare dalla fortezza di Ismere, tradendo Morgana dopo aver visto quanto ella sia diventata malvagia. Art\u00f9 per gratitudine lo nomina cavaliere della Tavola Rotonda. Mordred maturer\u00e0 un forte rispetto per Art\u00f9, ritenendolo un re giusto e compassionevole, e in pi\u00f9 occasioni mette a repentaglio la propria vita per salvare la sua. Merlino per\u00f2 continuer\u00e0 ad essergli diffidente, ricordando la profezia che lo vuole uccisore del re. Mordred, pur avendo grandi poteri magici, in questa stagione ne fa un uso molto raro, preferendo la spada. Nell'undicesimo episodio si consuma lo strappo fatale: re Art\u00f9 condanna a morte Kara, una giovane seguace di Morgana e fanatica nemica di Camelot, ma anche amica d'infanzia di Mordred. Il cavaliere, che ne \u00e8 innamorato, mette in gioco tutto per salvarla, ma invano: i due vengono scoperti e arrestati e Kara, dopo aver rifiutato di chiedere scusa per gli omicidi commessi, viene impiccata. Sconvolto, Mordred fugge da Camelot e si riunisce ai seguaci di Morgana, la quale grazie a lui riesce a scoprire finalmente che il misterioso mago Emrys, che la osteggia da anni, \u00e8 Merlino. Morgana quindi forgia per Mordred una spada col fiato della dragonessa bianca Aithusa, e con questa l'ex-cavaliere partecipa alla battaglia decisiva tra le forze di Camelot e quelle della sacerdotessa. Qui Mordred si batte a duello con Art\u00f9 e lo ferisce mortalmente, approfittando di un suo momento di esitazione, ma viene a sua volta ucciso dal re con la spada Excalibur. Mordred muore sorridendo, poco tempo prima che anche Art\u00f9 esali l'ultimo respiro, facendo avverare l'infausta profezia sui loro destini.\nGuest star comparsi in pi\u00f9 episodi.\nIseldir.\nIseldir (guest star stagioni 1, 3-4, interpretato da Trevor Seller) \u00e8 il capo dei druidi. Compare tre volte: nell'ep. \"L'inizio della fine\" (1x8), quando Art\u00f9 gli consegna Mordred, nella prima parte dell'ep. \"L'ascesa di Art\u00f9\" (3x12), quando Art\u00f9, Merlino e Galvano prendono la Coppa della Vita e in \"Aithusa\" (4x4), quando Julius Borden ruba una parte del Trischenio per trovare l'uovo di drago e avvisa Merlino che Julius era passato anche da loro.\nCatrina.\nLady Catrina (guest star stagione 2, interpretato da Sarah Parish) \u00e8 una giovane aristocratica perita nella distruzione del suo regno ad opera di invasori. Nella quinta puntata della seconda serie per\u00f2 una troll assume le sue sembianze e giunge cos\u00ec a Camelot accompagnata dal suo servo Jonas, entra nelle grazie del re Uther, lo fa innamorare di s\u00e9 con un incantesimo e lo induce a sposarla, diventando regina. Nella successiva puntata, la finta Catrina fa di tutto per assumere il controllo totale delle ricchezze del regno, complottando anche per mettere Uther contro suo figlio Art\u00f9. Alla fine per\u00f2 il sortilegio amoroso viene infranto da lacrime di pentimento versate da Uther (cui viene fatto credere con l'inganno che suo figlio sia morto), la troll viene smascherata e uccisa dal principe Art\u00f9.\nJonas.\nJonas (guest star stagione 2, interpretato da Adam Godley) \u00e8 il servo di Catrina, una bizzarra e ignota creatura magica cerca di aiutarla nel suo piano per diventare la sposa di Uther, intralciando Merlino. Viene ucciso da Art\u00f9.\nHelios.\nHelios (guest star stagione 4, interpretato da Terence Maynard) \u00e8 il capo di un gruppo di guerrieri \"southron\" dall'aspetto esotico che appare nelle ultime tre puntate della quarta stagione. L'uomo si trova al soldo della strega Morgana, che sembra pure essere attratta da lui. Grazie al tradimento di lord Agravaine, zio di re Art\u00f9, Helios e Morgana riescono a conquistare Camelot, ma Art\u00f9 e Merlino e alcuni cavalieri della Tavola Rotonda riescono a sfuggire. Nell'ultima puntata della stagione, quindi, il re e i suoi marciano alla riscossa, e Helios viene fronteggiato nella sala del trono del castello, ove lui e la contrabbandiera Isotta si uccidono a vicenda.\nTristano.\nTristano (guest star stagione 4, interpretato da Ben Daniels), che nel celebre mito originario, era nipote del re di Cornovaglia e suo cavaliere, qui \u00e8 il capo di una banda di contrabbandieri, di cui fa parte la sua amata compagna Isotta. Nella penultima puntata della quarta stagione, Merlino \u00e8 costretto a far fuggire re Art\u00f9 da Camelot, conquistata da una truppa di mercenari al soldo della strega Morgana; i due, sotto mentite spoglie, si uniscono alla banda di Tristano e Isotta, ma vengono rintracciati dai guerrieri di lord Agravaine, un altro sodale di Morgana. Costretto a fuggire con la ferita Isotta, dopo il massacro dei loro uomini, Tristano non vorrebbe altro che liberarsi di Art\u00f9 e Merlino, che lui considera responsabili dei loro guai, ma, incoraggiato da Isotta, alla fine li aiuta a riconquistare Camelot. Nello scontro finale dell'ultima puntata della quarta stagione, Isotta e Helios, il capo dei mercenari di Morgana, si uccidono a vicenda, lasciando indietro un Tristano distrutto dal dolore.\nIsotta.\nIsotta (guest star stagione 4, interpretato da Miranda Raison), che nel mito originale, era una principessa irlandese, unita in una passione impossibile col cavaliere Tristano, qui appare invece, nelle ultime due puntate della quarta stagione, come membro di una banda di contrabbandieri di cui fa parte anche Tristano. I due vendono la loro protezione ad Art\u00f9 e Merlino, ignari chi essi siano e che siano in fuga dai guerrieri al soldo della strega Morgana, che ha appena conquistato Camelot. Quando vengono rintracciati dai nemici, nello scontro che segue la banda dei contrabbandieri viene distrutta e Isotta ferita, e lei riesce solo a fatica a rifugiarsi nel villaggio di Ealdor, assieme a Art\u00f9, Merlino e Tristano. Mentre quest'ultimo non si fida del re, Isotta si fa convincere ad aiutarlo a riconquistare il trono e persuade il suo amato a seguirla. Nell'ultima puntata rassicura Ginevra che Art\u00f9 la perdoner\u00e0 e con i seguaci di re Art\u00f9 prendono d'assalto il castello di Camelot e nella sala del trono si battono con Morgana e Helios, comandante dei suoi guerrieri. Helios sembra riuscire a sopraffare il giovane re, quando viene colpito a morte da Isotta, ma con un estremo sforzo vibra a sua volta un colpo letale contro Isotta, che spira tra le braccia dell'affranto Tristano ma che permette la riunione sentimentale tra re Art\u00f9 e Ginevra, dispiaciuti per la sua morte e per il soffrire di Tristano.\nRagnor.\nRagnor (guest star stagione 5, interpretato da Stephen McCole) \u00e8 lo spietato capo di un gruppo di predoni, si arricchisce tramite il commercio di schiavi, provando goduria nel vessarli e umiliarli. Prima di diventare un cavaliere di Camelot, Mordred ha lavorato per lui\nSefa.\nSefa (guest star stagione 5, interpretato da Sophie Rundle) \u00e8 la figlia dello stregone Ruadan, alleato di Morgana. Diventa la serva di Ginevra, per passare informazioni preziose a suo padre e a Morgana. Quando Ginevra lo scopre, decide di farla giustiziare, ma in realt\u00e0 lo fa per attirare suo padre, conscia che sarebbe venuto a Camelot per salvarla. Infatti Ruadan entra di nascosto nel castello e salva sua figlia. Il druido guerriero riesce a mettere Sefa in salvo, sacrificando per\u00f2 la sua vita.\nEira.\nEira (guest star stagione 5, interpretato da Erin Richards) \u00e8 una giovane ragazza che lavora per Morgana come spia. Entrando nelle grazie di Galvano, il quale finisce con l'innamorarsi di lei, si fa dare delle informazioni. Merlino scopre del suo tradimento e lo dice a Gaius, che a sua volta lo riferisce a Ginevra, la quale fa giustiziare Eira con l'accusa di tradimento, facendola impiccare.\nGuest star comparsi in un solo episodio.\nMary Collins/Lady Helen.\nMary Collins (guest star stagione 1) \u00e8 una strega che compare nel primo episodio della serie, che uccide Lady Helen (Eve Myles), una nobile lirica e assume le sue sembianze (per andare a Camelot e vendicarsi del re Uther, assassino di suo figlio). Viene uccisa alla fine dell'episodio da Merlino, dopo che ella ha fatto addormentare tutti e cercato di uccidere Art\u00f9.\nSir Valiant.\nSir Valiant (guest star stagione 1, interpretato da Will Mellor) \u00e8 un cavaliere che partecipa al torneo di Camelot (nell'episodio omonimo al suo nome), usando per\u00f2 uno scudo magico con dei serpenti raffigurati che, a comando, prendono vita. Viene ucciso da Art\u00f9 nel combattimento finale dopo che Merlino l'ha smascherato con la magia.\nBayard.\nBayard (guest star stagione 1, interpretato da Clive Russell) \u00e8 il re di Mercia che, nel quarto episodio della prima stagione (\"Il calice avvelenato\"), stipula un trattato di pace con Camelot. Viene per\u00f2 fatto prigioniero (e poi rilasciato) a causa di un inganno fatto dalla strega Nimueh, infiltratasi come serva, per vendicarsi di Merlino. Viene poi menzionato anche nell'ep. 2x6 \"La bella e la bestia (seconda parte)\", da Uther, Lady Catrina il troll e Sir Lion, e nell'ep. 4x5 \"Figlio di suo padre\", da Agravaine.\nSofia e Aucfric.\nSofia e Aucfric (guest stars stagione 1)\n(Holliday Granger e Kenneth Cranham) sono due Sidhe, figlia e padre, diventati mortali e arrivano a Camelot (nell'episodio \"Le porte di Avalon\") per il principe Art\u00f9 da sacrificare per riacquistare l'immortalit\u00e0. Sofia soggioga Art\u00f9 per farlo innamorare di lei e nel frattempo Gaius scopre della loro identit\u00e0 grazie anche al sogno premonitore di Morgana, ovvero la morte per annegamento di Art\u00f9. Questo sta per accadere ma Merlino, prima di salvare il principe, li uccide entrambi con un bastone magico.\nSir Tristan \"Il Cavaliere Nero\".\nSir Tristan (guest star stagione 1, interpretato da Rick English) \u00e8 lo zio materno di Art\u00f9, cognato di Uther e fratello della regina Igraine e di Lord Agravaine. Quando accus\u00f2 Uther della morte di Igraine e lo sfid\u00f2, venne ucciso da lui. Nell'ep. \"Excalibur\" (1x9) Nimueh lo evoca dalla tomba, rendendolo uno spettro, il Cavaliere Nero. Dopo aver sfidato all'ultimo sangue a mezzod\u00ec due cavalieri e averli uccisi, Gaius e Uther, che sapevano gi\u00e0 chi era egli, addormentano Art\u00f9, il terzo sfidante del duello all'ultimo sangue. Uther allora combatte contro il cognato e lo uccide con Excalibur, la spada migliore del padre di Gwen forgiata nel fuoco di Kilgarrah.\nAnhora.\nAnhora (guest star stagione 1, interpretato da Frank Finlay) \u00e8 uno stregone che compare nell'episodio \"Il labirinto di Gedref\" (1x11), quando Art\u00f9 uccide un unicorno e viene lanciata una maledizione su Camelot. Dopo che il principe ha affrontato alcune sue prove per sciogliere la maledizione, nell'ultima di esse dimostra di essere puro di cuore, avendo bevuto un veleno (in realt\u00e0 sonnifero) sacrificandosi al posto di Merlino. Dopodich\u00e9 non lo si vede pi\u00f9.\nTauren.\nTauren (guest star stagione 1, interpretato da Cal MacAninch) \u00e8 uno stregone ribelle che compare nel 12\u00b0ep. della prima stagione, quando tramuta un metallo in oro (operazione di alchimia) con un cristallo nella forgia di Tom, il padre di Gwen, cosicch\u00e9 quest'ultimo guadagni di pi\u00f9 in cambio di tacere. Per\u00f2 vengono scoperti e Tom viene ucciso, cos\u00ec Morgana \u00e8 in combutta con lui per uccidere il brutale e testardo Uther. Ma alla fine dell'episodio Morgana lo tradisce e uccide, credendo che Uther la voglia bene ancora nonostante i loro battibecchi.\nCedric/Cornelius Sigan.\nCedric (guest star stagione 2, interpretato da Mackenzie Crook) \u00e8 un giovane uomo che vuole rubare nel primo episodio della seconda stagione i tesori della grotta, nei sotterranei, dove sembra essere sepolto uno degli stregoni pi\u00f9 potenti al mondo e costruttore di Camelot, Cornelius Sigan. Dopo aver messo in brutta vista Merlino agli occhi di Art\u00f9 e aver rubato il suo posto da servo e la chiave della grotta, cerca di rubare gemme e oro ma viene attratto dalla pietra a forma di cuore azzurro che \u00e8 incastonata nella statua di Cornelius: secondo Gaius essa racchiude l'anima del potente stregone, che si impossessa di Cedric. Egli allora fa prendere vita alle statue di lupi, corvi e altre bestie, cercando di uccidere tutti gli abitanti ma alla fine la sua anima libera Cedric, che muore, per impossessarsi di Merlino cosa che non accade.\nMyror.\nMyror (guest star stagione 2, interpretato da Adrian Lester) \u00e8 un sicario, famoso nelle terre vicine a Camelot, mandato dal Re Odin per uccidere Art\u00f9, assassinio di suo figlio (ep. 2x2, \"La regina del passato e del futuro\"). Egli per\u00f2 non ci riesce perch\u00e9 Art\u00f9 si nasconde (e innamora di lei) a casa di Gwen, partecipando a un torneo sotto identit\u00e0 di un giovane contadino. Quindi,dopo un tentativo di assassinio, uccide il finalista rivale di Art\u00f9 e prende il suo posto ferendo il principe ma quest'ultimo lo uccide.\nAredian.\nAredian (guest star stagione 2, interpretato da Charles Dance) \u00e8 un cacciatore di streghe che compare nell'episodio \"Il cacciatore di streghe\" (2x7), chiamato da Uther dopo un'ennesima magia nei boschi di Camelot. Egli inizia ad indagare facendo catturare temporaneamente Merlino (il colpevole della magia), ma si prende la colpa Gaius e, per ordine di Uther, inizia a torturarlo facendolo confessare per proteggere il suo allievo. Ma egli vuole andare avanti continuando a interrogare Morgana e dicendo a Gaius che non metter\u00e0 a rogo solo lui, ma anche la giovane maga e Merlino. Alla fine viene smascherato da Merlino, Gwen e un venditore di pozioni e tinture, come quella della belladonna (che Aredian ha dato al venditore, minacciandolo di morte se non l'avesse venduta alle testimoni) e poi viene creduto mago a causa degli imbrogli di Merlino, che riesce a salvare Gaius. Alla fine, minacciando con un pugnale Morgana, viene di nuovo sopraffatto dalla magia del protagonista, perdendo l'equilibrio e cadendo dal castello.\nFreya.\nFreya (guest star stagione 2-3, interpretato da Laura Donnelly) \u00e8 una giovane druida. Nell'episodio \"La Dama del Lago\" della seconda stagione, interpretato da Merlino la scorge in una gabbia, catturata da un cacciatore di taglie che la vorrebbe consegnare al re Uther. Impietosito, il giovane mago la libera e la nasconde, prendendosi cura di lei. Merlino, profondamente innamorato di Freya e da lei ricambiato, vorrebbe aiutare la ragazza a scappare dalla citt\u00e0 e vivere insieme a lei, \u00e8 per\u00f2 ignaro che Freya sia vittima di una maledizione, che la fa tramutare nottetempo in un \"Bastet\", una mostruosa pantera nera alata, animata da una furia omicida che essa stessa non riesce a reprimere. La maledizione le \u00e8 stata lanciata da una strega, che voleva vendicare la morte del proprio figlio, rimasto ucciso da Freya quando l'aveva aggredita. Sorpresa nella sua forma mostruosa dal principe Art\u00f9 e dalle guardie, Freya viene ferita a morte, e l'affranto Merlino, dopo che lei spira promettendogli che un giorno si sarebbe sdebitata della sua gentilezza, la seppellisce nel lago di Avalon. La promessa viene adempiuta nell'ultima puntata della terza stagione: lo spirito di Freya appare a Merlino attraverso una pozza di acqua fatata e gli rivela come fare per sconfiggere l'esercito di immortali della sacerdotessa Morgause. Anche nel mito originale mago Merlino si innamor\u00f2 di una \"Dama del Lago\", la quale per\u00f2 si chiamava Nimue oppure Viviana.\nRe Alined.\nIl Re Alined (guest star stagione 2, interpretato da David Schofield) \u00e8 il perfido re di deorham che vuole portare la guerra tra i 5 regni, riuniti a Camelot per un trattato di pace (episodio 2x10, \"Sogni d'oro\"). Per farlo, convince il suo fedele servo, mago e giullare, Trickler (Kevin Eldon), ad usare la magia per far innamorare Art\u00f9 e Lady Vivian, l'incantevole figlia dell'iperprotettivo re Olaf. I due si innamorano, venendo scoperti e Olaf sfida Art\u00f9. Tornato normale grazie ad un bacio di Gwen, il principe batte Olaf ma non lo uccide. Alla fine i regni stipulano il trattato, ma sotto gli occhi di tutti Alined \u00e8 arrabbiato e punisce Trickler.\nLady Vivian.\nLady Vivian (guest star stagione 2, interpretato da Georgia Moffett) \u00e8 una principessa, figlia del re Olaf. Non ha relazioni sentimentali, poich\u00e9 \u00e8 molto scortese e superficiale e suo padre \u00e8 iperprotettivo e minaccioso con qualunque uomo si avvicini a lei, ma si innamora di Art\u00f9 grazie ad un filtro d'amore del mago Trickler, fedele servo di Alined. Alla fine dell'episodio Art\u00f9 torna normale grazie ad un bacio di Gwen mentre lei, innamorata e spensierata, se ne va da Camelot con il padre provando ancora dei sentimenti per Art\u00f9.\nRe Olaf.\nIl Re Olaf (guest star stagione 2) \u00e8 il padre iperprotettivo di Lady Vivian e sovrano di uno dei 5 regni. Quando scopre la relazione clandestina di Art\u00f9 e la figlia, sfida il principe a un duello all'ultimo sangue. In vantaggio inizialmente, Art\u00f9 lo sconfigge nel terzo e ultimo duello, dopo essere tornato normale, ma non lo uccide dimostrando di essere un principe pacifico e buono.\nAlvarr.\nAlvarr (guest star stagione 2, interpretato da Joseph Mawle) \u00e8 un mago, che si allea con Mordred e conosce Morgana, chiedendole di rubare il cristallo di Neathid (ep. 2x11, \"Morgana la strega\"). In realt\u00e0 usa Mordred e Morgana per i suoi fini egoistici, ma anche per garantire ai maghi la libert\u00e0. Dopo che Art\u00f9, Merlino e i soldati attaccano il campo, molti scappano (tra cui Mordred) o vengono uccisi, mentre Alvarr viene catturato e condannato a morte. Morgana, per\u00f2, addormenta le guardie e lo fa evadere.\nTaliesin.\nTaliesin (guest star stagione 3, interpretato da Karl Johnson) \u00e8 un mago vissuto 300 anni prima dell'epoca di Merlino e Art\u00f9, che si tramuta al mago per mostrargli il futuro nella Caverna di cristallo (da cui prende nome l'episodio, il numero 5 della terza stagione). Inoltre cura Art\u00f9, nel frattempo rimasto ferito nella Valle dei Re Caduti.\nGrunhilda.\nGrunhilda (guest star stagione 3, interpretato da Miriam Margolyes) \u00e8 una creatura magica che si tramuta in tata della principessa Elena, da neonata posseduta da una fata Sidhe. \u00c8 l'unica che sa del segreto della ragazza e, quando Merlino e Gaius scoprono di questo, avvisa il capo dei Sidhe, che da anni desiderava il matrimonio tra una Sidhe e un principe/re. Alla fine, dopo essere stata ingannata da Gaius (per il quale aveva una cotta), verr\u00e0 uccisa da Merlino.\nPrincipessa Elena.\nLa principessa Elena (guest stagione 3, interpretato da Georgia King) \u00e8 una principessa posseduta fin da neonata da una fata Sidhe. A causa di questo, si comporta in modo strano: mangia rane, ruttisce sempre e si comporta in modo trasandato e sgarbato. Arriva a Camelot con la tata Grunhilda e il padre (Lord Godwin, interpretato da Simon Williams) per sposarsi con Art\u00f9 (episodio 3x6, \"Lo scambio\"). Nella fine dell'episodio, dopo essere stata liberata, lei e Art\u00f9 decidono di non sposarsi, sapendo di non essere innamorati. Tornata finalmente normale, diventa molto pi\u00f9 carina e dalle buone maniere.\nRe Pescatore.\nIl Re Pescatore (guest star stagione 3, interpretato da Donald Sumpter), \u00e8 un re matusalemmiano rimasto in vita per secoli dopo una mortale ferita grazie alla magia. Art\u00f9, per una missione importante, cerca il suo famoso tridente e Merlino e Galvano, causa un maleficio di Morgana e Morgause, lo seguono fino alle desolate Terre Perigliose. Nella Torre Oscura (dove nella stagione 5 Ginevra verr\u00e0 rinchiusa da Morgana) Merlino riesce a incontrarlo nella sala del trono e a donargli il bracciale stregato di Art\u00f9 per ucciderlo, cosa che il Re Pescatore vuole per metter fine alle sue sofferenze, e in cambio riceve da lui una clessidra, che gli servir\u00e0 quando Camelot sar\u00e0 in pericolo, e il suo tridente.\nAlice.\nAlice (guest star stagione 3, interpretato da Pauline Collins, \u00e8 una vecchia fiamma di Gaius e potente maga. Compare nell'episodio 3x9, \"L'amore all'epoca dei draghi\", decidendo di tornare dall'amato Gaius per ricongiungersi con lui. Per\u00f2 lei \u00e8 controllata da una terribile bestia, la Manticora, che le impone di usare Gaius da copertura per poter uccidere il re. Alla fine viene rinchiusa, dopo che Merlino l'ha detto ad Art\u00f9 e Uther, nel frattempo incosciente poich\u00e9 avvelenato da lei, e che poi decide di condannarla a morte. Ma, dopo un commovente discorso, Gaius la fa evadere.\nGilli.\nGilli (guest star stagione 3, interpretato da Ralph Ineson) \u00e8 un umile mago che, essendo di statura fragile, decide di usare l'anello magico del padre per partecipare al torneo libero di Camelot (episodio 3x11, \"L'ombra del mago\"). Da subito accomuna con Merlino, che era stato sfruttato da due omacci che lui aveva gi\u00e0 incontrato per strada. Durante il torneo, i due lo prendono in giro e lo minacciano, ma egli li uccide entrambi. Merlino, arrabbiato con lui per non aver smesso di partecipare, gli rivela dei suoi poteri, ma Gilli decide di combattere e in finale combatte con Uther e viene sconfitto, ma saluta Merlino a testa alta e lascia Camelot."}
{"id": "2803317", "revid": "1573940", "url": "https://it.wikipedia.org/wiki?curid=2803317", "title": "Oreoscoptes montanus", "text": "Il mimo della salvia (Oreoscoptes montanus ()) \u00e8 una specie di uccello appartenente alla famiglia dei Mimidae, diffuso in Canada, Messico e Stati Uniti. \u00c8 l'unica specie del genere Oreoscoptes."}
{"id": "2803318", "revid": "1543377", "url": "https://it.wikipedia.org/wiki?curid=2803318", "title": "Zaczaruj mnie ostatni raz", "text": "Zaczaruj mnie ostatni raz \u00e8 il secondo singolo da solista della cantante pop polacca Sasha Strunin, pubblicato dall'etichetta discografica Sony BMG il 21 dicembre 2009 ed estratto dal suo album di debutto \"Sasha\". La \"special version\" del brano appare come la tredicesima traccia dell'album di debutto di Sasha, ed \u00e8 utilizzata nel video musicale."}
{"id": "2803341", "revid": "339392", "url": "https://it.wikipedia.org/wiki?curid=2803341", "title": "Beppino De Marzi", "text": ""}
{"id": "2803348", "revid": "119001901", "url": "https://it.wikipedia.org/wiki?curid=2803348", "title": "Tre Giorni delle Fiandre Occidentali", "text": "La Tre Giorni delle Fiandre Occidentali \u00e8 stata una corsa in linea maschile di ciclismo su strada che si svolgeva nella regione delle Fiandre, in Belgio, ogni anno nel mese di marzo. Dall'anno 2005 faceva parte del circuito continentale UCI Europe Tour.\nStoria.\nLa corsa fu creata nel 1945 con il nome di \"Omloop der Vlaamse Ardennen - Ichtegem\" (Circuito delle Ardenne fiamminghe - Ichtegem). Nel 1965 viene introdotta una seconda tappa, \"Vlaamse Pijl\" (La Freccia delle Fiandre). Dal 1999 al 2002 fu chiamata \"Guldensporentweedaagse\" (Due giorni degli speroni d'oro) e nel 2003 prese la denominazione attuale. Dal 1999, la \"Vlaamse Pijl\" costituisce la seconda tappa, mentre l\"'Omloop der Vlaamse Ardennen\" costituisce l'ultima tappa della prova.\nLa Tre giorni \u00e8 composta da altrettante tappe. Nel 2015 viene introdotto alla prima tappa un prologo di 7 km sulle strade di Middelkerke. Seguono due frazioni sui classici percorsi fiamminghi composti da muri e tratti in pav\u00e9, che finiscono col premiare corridori dotati di spunto veloce, ma al tempo stesso abili a superare indenni le difficolt\u00e0 altimetriche.\nAlbo d'oro.\n\"Aggiornato all'edizione 2016.\"\nVittorie per nazione.\n\"Aggiornato al 2016\""}
{"id": "2803351", "revid": "1573940", "url": "https://it.wikipedia.org/wiki?curid=2803351", "title": "Spizella passerina", "text": "Il passero cinguettante (\"Spizella passerina\" ) \u00e8 una specie di uccello appartenente alla famiglia dei Passerellidae.\nDistribuzione e habitat.\n\u00c8 originario di Bahamas, Belize, Canada, Costa Rica, Cuba, El Salvador, Guatemala, Honduras, Messico, Nicaragua, Saint-Pierre e Miquelon, Turks e Caicos e Stati Uniti d'America."}
{"id": "2803353", "revid": "135224", "url": "https://it.wikipedia.org/wiki?curid=2803353", "title": "Clinothelphusa kakoota", "text": "Clinothelphusa kakoota \u00e8 una specie di crostaceo della famiglia delle Parathelphusidae, endemica dello Sri Lanka. \u00c8 l'unica specie del genere Clinothelphusa. Il suo habitat naturale \u00e8 tropicale e subtropicale, vive tipicamente in foreste umide, in paludi, e in fiumi. \u00c8 una specie minacciata dall'estinzione per la sottrazione del suo habitat naturale da parte dell'uomo, e pertanto \u00e8 stata inserita nella lista rossa degli animali da proteggere dello IUCN."}
{"id": "2803354", "revid": "124123", "url": "https://it.wikipedia.org/wiki?curid=2803354", "title": "Matteo Montaguti", "text": "Professionista su strada dal 2008, ha vinto una tappa al Tour of the Alps 2017. Si \u00e8 ufficialmente ritirato dal professionismo nel mese di ottobre del 2019 raccontando la sua scelta con una lettera d'addio.\nCarriera.\nOriginario di Meldola, a inizio carriera si segnala per i piazzamenti ottenuti su pista, in particolar modo nei campionati italiani: conquista infatti il titolo nazionale open della corsa a punti nel 2005 e dell'inseguimento a squadre nel 2007, e raggiunge inoltre il podio in specialit\u00e0 quali lo scratch, l'americana ed il derny.\nPassa professionista nel 2008 con il team LPR Brakes-Ballan, e gi\u00e0 in quella stagione conclude secondo nel Gran Premio di Carnago; l'anno dopo, sempre tra le file della LPR, partecipa al suo primo Giro d'Italia. Nel 2010 si trasferisce alla De Rosa-Stac Plastic, e a fine gennaio, in occasione della prima tappa del Giro della Provincia di Reggio Calabria, corsa in condizioni atmosferiche proibitive, ottiene la prima vittoria da professionista. Nei giorni successivi riesce a mantenere il comando della classifica generale, aggiudicandosi la corsa. Nel prosieguo di stagione \u00e8 quindi quinto al Trofeo Laigueglia e terzo alla Coppa Pap\u00e0 Carlo.\nNel 2011 si accasa alla AG2R La Mondiale, formazione Uci World Tour francese. In stagione non consegue vittorie, ma prende parte sia al Giro d'Italia che alla Vuelta a Espa\u00f1a; nella corsa spagnola veste per due giorni la maglia a pois della classifica scalatori, chiudendo poi secondo, preceduto dal solo David Moncouti\u00e9, nella particolare graduatoria. In carriera \u00e8 stato anche vicino alla possibilit\u00e0 di vestire la maglia del Team Sky."}
{"id": "2803355", "revid": "6923", "url": "https://it.wikipedia.org/wiki?curid=2803355", "title": "Rock Heavies", "text": "Rock Heavies \u00e8 una raccolta dei Van der Graaf Generator pubblicata nel 1980 da Charisma Records in formato LP"}
{"id": "2803360", "revid": "1543377", "url": "https://it.wikipedia.org/wiki?curid=2803360", "title": "Elizabeth (Contea di Allegheny, Pennsylvania)", "text": "Elizabeth \u00e8 una township degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 13.839 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (97,36%) seguita da quella afroamericana (1,69%)."}
{"id": "2803361", "revid": "1344172", "url": "https://it.wikipedia.org/wiki?curid=2803361", "title": "Ammezzato Garibaldi", "text": "L'Ammezzato Garibaldi \u00e8 un tipo di sigaro Toscano realizzato a macchina nella manifattura di Cava de' Tirreni. \u00c8 stato presentato al pubblico nel 1984 e deriva del Toscano Garibaldi essendone la met\u00e0. La nuova confezione richiama, pi\u00f9 da vicino, l'eroe dei due mondi che la tradizione vuole fumasse i sigari toscani tagliati a met\u00e0.\nFino al 2006 le dimensioni dell'ammezzato erano superiori alle attuali di circa un centimetro. \u00c8 disponibile nella classica confezione da 5.\nCaratteristiche.\nCaratteristiche distintive dell'Ammezzato Garibaldi secondo Il Toscano e Il Toscano nel Bicchiere:\nStoria.\nIl Toscano Garibaldi e successivamente l'Ammezzato Garibaldi nascono da un'idea dello scrittore Mario Soldati. Questi not\u00f2 che la produzione di Cava dei Tirreni era di colore pi\u00f9 chiaro, il gusto era pi\u00f9 dolce e meno forte dei sigari prodotti in Toscana. La causa di questo era dovuta alle condizioni climatiche del luogo, in cui si coltivava il tabacco Kentucky per il confezionamento dei sigari. Lo scrittore propose quindi la realizzazione di sigari con prodotto solo di questa zona."}
{"id": "2803366", "revid": "729019", "url": "https://it.wikipedia.org/wiki?curid=2803366", "title": "International Basketball League 1999-2000", "text": "La stagione della International Basketball League 1999-2000 \u00e8 stata la prima edizione della IBL, una delle leghe professionistiche minori nordamericane di pallacanestro.\nLa stagione regolare si \u00e8 svolta su un totale di 512 partite, 64 per ciascuna delle 8 squadre.\nI playoff, invece, hanno visto scontrarsi: dapprima seconda e terza classificate di ciascuna division; poi, le vincenti se la sono vista con la vincitrice della rispettiva division, approdata di diritto a questa semifinale; dopodich\u00e9 si \u00e8 passati alla finale per il titolo.\nSi sono laureati campioni i St. Louis Swarm, che hanno sconfitto in finale i Richmond Rhythm con il risultato di 3 a 0."}
{"id": "2803367", "revid": "767487", "url": "https://it.wikipedia.org/wiki?curid=2803367", "title": "Piazza San Sepolcro (film)", "text": "Piazza San Sepolcro \u00e8 un film del 1943 diretto da Giovacchino Forzano.\nIl film, portato a termine nell'estate del 1943, fu visionato in alcune proiezioni private, ma non usc\u00ec mai nelle sale. Nel 1953 sempre la ENIC distributrice della pellicola, annunci\u00f2 la prossima uscita del film, con il nuovo titolo \"Cronaca di due secoli\" e con un nuovo montaggio, ma questo non avvenne mai, ed attualmente la pellicola \u00e8 considerata perduta."}
{"id": "2803371", "revid": "767487", "url": "https://it.wikipedia.org/wiki?curid=2803371", "title": "Methods of Mayhem", "text": "I Methods of Mayhem sono un gruppo musicale alternative metal statunitense, formato nel 1999 da Tommy Lee con la collaborazione di TiLo, dopo aver lasciato momentaneamente la posizione di batterista dei M\u00f6tley Cr\u00fce.\nStoria.\nIl gruppo nasce da un'idea di Lee alla vigilia del divorzio con Pamela Anderson.\nLe loro canzoni sono state scritte da Lee mentre era in carcere e nel 1999 usc\u00ec il loro primo album che vinse il disco di platino.\nNel 2000 il gruppo si sciolse.\nNel 2009 Lee ha annunciato la ricomposizione del gruppo, e per ora i membri ufficiali sono Lee, Kai Marcus e DJ Aero."}
{"id": "2803374", "revid": "1573940", "url": "https://it.wikipedia.org/wiki?curid=2803374", "title": "Junco hyemalis", "text": "Il junco occhiscuri (\"Junco hyemalis\" ) \u00e8 un uccello appartenente alla famiglia dei Passerellidi, originario del Nord America.\nDistribuzione e habitat.\nIl junco occhiscuri \u00e8 nativo di: Bahamas, Bermuda, Canada, Isole Cayman, Messico, Porto Rico, Saint-Pierre e Miquelon, Turks e Caicos, Stati Uniti, mentre \u00e8 migrante in Danimarca, Gibilterra, Islanda, Irlanda, Giamaica, Norvegia, Polonia, Russia, Regno Unito, Isole Vergini, Stati Uniti.\nTassonomia.\nTra le sottospecie figurano: "}
{"id": "2803386", "revid": "1573940", "url": "https://it.wikipedia.org/wiki?curid=2803386", "title": "Plerotes anchietae", "text": "Il pipistrello della frutta d'Anchieta (Plerotes anchietae ) \u00e8 un pipistrello appartenente alla famiglia degli Pteropodidi, unica specie del genere Plerotes , endemico dell'Africa centrale.\nEtimologia.\nL'epiteto generico deriva dalla parola greca \"\u03c0\u03bb\u03b7\u03c1\u03c9\u03c4\u03ae\u03c2\" il cui significato \u00e8 colmare il vuoto, con allusione al fatto che questo genere ha un numero di denti masticatori intermedio tra il genere \"Rousettus\" ed il genere \"Epomophorus\". Il termine specifico invece \u00e8 dedicato al naturalista portoghese Jos\u00e8 Alberto de Oliveira Anchieta, il quale cattur\u00f2 l'olotipo in Angola.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 70 e 96\u00a0mm, la lunghezza dell'avambraccio tra 47 e 53\u00a0mm, la lunghezza delle orecchie tra 15 e 18\u00a0mm, un'apertura alare fino a 34,3\u00a0cm e un peso fino a 20\u00a0g.\nCaratteristiche craniche e dentarie.\nIl cranio \u00e8 corto, delicato e con un palato ampio, il rostro \u00e8 di lunghezza media ed allargato. La dentatura \u00e8 alquanto delicata. Gli incisivi sono minuti, i premolari sono lunghi e stretti, mentre i molari sono semplici e privi di cuspidi. Il palato presenta le prime quattro creste curvate e continue, le ultime quattro divise.\nSono caratterizzati dalla seguente formula dentaria:\nAspetto.\nLa pelliccia \u00e8 lunga, soffice e setosa. Le parti dorsali sono bruno-grigiastre chiare, mentre quelle ventrali sono bruno crema. In entrambi i sessi sono presenti delle macchi bianche su ogni spalla e alla base posteriore di ogni orecchio. Il muso \u00e8 largo, gli occhi sono grandi e circondati da anelli bruno-rossastri che si estendono attraverso una banda fino alle narici. Il labbro superiore e il mento sono ricoperti di lunghi peli biancastri. Le orecchie sono marroni e con l'estremit\u00e0 arrotondata. Le ali sono brunastre ed attaccate posteriormente alla base del secondo dito. \u00c8 privo di coda e di calcar, mentre l'uropatagio \u00e8 ridotto ad una sottile membrana lungo la parte interna degli arti inferiori. La lingua \u00e8 provvista di setole filiformi sulla punta.\nBiologia.\nAlimentazione.\nConsiderata la struttura delicata del cranio e la presenza di papille filiformi sulla lingua, potrebbe trattarsi di una specie prevalentemente nettarivora. Un individuo \u00e8 stato catturato su un albero di \"Parinari curassifolia\".\nDistribuzione e habitat.\nQuesta specie \u00e8 diffusa nell'Angola centrale ed orientale, nella Repubblica Democratica del Congo meridionale, nello Zambia settentrionale e nel Malawi nord-occidentale.\nVive nelle savane alberate di Miombo dello Zambesi, e possibilmente anche in foreste secche sempreverdi nello Zambia, tra i 1.000 e i 2.000 metri di altitudine.\nStato di conservazione.\nLa IUCN Red List, considerata la mancanza di informazioni sufficienti sulla distribuzione, le minacce e la popolazione, classifica \"P. anchietae\" come specie con dati insufficienti (DD)."}
{"id": "2803389", "revid": "355431", "url": "https://it.wikipedia.org/wiki?curid=2803389", "title": "Plerotes", "text": ""}
{"id": "2803393", "revid": "2206963", "url": "https://it.wikipedia.org/wiki?curid=2803393", "title": "Tom Terriss", "text": "Biografia.\nNato a Londra nel 1872, Tom Terris inizi\u00f2 la sua carriera artistica in teatro. Lavor\u00f2 come attore e coreografo. Negli Stati Uniti, il suo nome appare negli spettacoli di Broadway in alcune produzioni del 1904. Pass\u00f2 al cinema nel 1914: \u00e8 di quell'anno \"The Mystery of Edwin Drood\", film tratto dal romanzo incompiuto di Dickens che Terris sceneggi\u00f2, interpret\u00f2 e che diresse insieme a Herbert Blach\u00e9.\nFond\u00f2 una compagnia di produzione, la Terriss Feature Film Company per produrre i suoi film, in gran parte adattamenti di lavori teatrali. Interpret\u00f2 una decina di film, ne sceneggi\u00f2 14 e ne diresse 45 (questi girati tutti nel periodo del muto).\nLa famiglia.\nIl suo vero nome era Thomas Herbert F.Lewin. La sua era una famiglia di teatranti: suo padre, William Terriss, era un attore come anche sua sorella Ellaline, popolare protagonista della scena teatrale londinese. La figlia di Tom, Millie Terriss, continu\u00f2 pure lei la tradizione familiare.\nNel 1897, la famiglia rest\u00f2 coinvolta in un omicidio: William Terriss venne assassinato da un attore disoccupato, Richard Archer Prince. Sua madre mor\u00ec poco dopo la morte del marito. Il delitto occup\u00f2 per settimane le prime pagine dei giornali."}
{"id": "2803396", "revid": "149727", "url": "https://it.wikipedia.org/wiki?curid=2803396", "title": "Cassine Gandini", "text": ""}
{"id": "2803410", "revid": "404338", "url": "https://it.wikipedia.org/wiki?curid=2803410", "title": "Cervicale", "text": ""}
{"id": "2803412", "revid": "287204", "url": "https://it.wikipedia.org/wiki?curid=2803412", "title": "Zoroark", "text": ""}
{"id": "2803413", "revid": "404338", "url": "https://it.wikipedia.org/wiki?curid=2803413", "title": "Scan CT", "text": ""}
{"id": "2803418", "revid": "1543377", "url": "https://it.wikipedia.org/wiki?curid=2803418", "title": "Josif Kricheli", "text": "Cominci\u00f2 ad interessarsi alla composizione scacchistica all'et\u00e0 di 16 anni. Da allora ha composto circa 200 studi e circa 600 problemi. Negli studi ha scelto di solito temi classici, come la patta per stallo o la patta posizionale. Ha vinto nove primi premi in concorsi di composizione di studi. Ha composto problemi di tutti i tipi, ma per la maggior parte di aiutomatto. Ha ottenuto circa 80 primi premi in concorsi di composizione problemi.\nHa partecipato a 7 campionati sovietici individuali di composizione. I migliori risultati sono stati la vittoria nel 15\u00ba campionato del 1984 ed il 2\u00ba-10\u00ba posto nel 1983.\nNel 1984 la FIDE lo ha nominato Grande Maestro della composizione.\nKricheli era laureato in fisica.\nUno studio di Josif Kricheli.\nSembra impossibile impedire che il pedone nero in c3 promuova, dopodich\u00e9 il nero vincerebbe facilmente, ma il bianco trova una risorsa che gli assicura la patta."}
{"id": "2803422", "revid": "1318658", "url": "https://it.wikipedia.org/wiki?curid=2803422", "title": "FA Cup 1906-1907", "text": "La FA Cup 1906-1907 fu la trentaseiesima edizione del torneo calcistico pi\u00f9 vecchio del mondo. Vinse per la seconda volta il The Wednesday."}
{"id": "2803428", "revid": "767487", "url": "https://it.wikipedia.org/wiki?curid=2803428", "title": "J\u00f3zsef Szab\u00f3 (calciatore 1940)", "text": "Carriera.\nDa calciatore ha giocato per undici anni nella , vincendo quattro campionati sovietici, e vestito per 40 volte la divisa della Nazionale sovietica, con cui ha ottenuto la medaglia di bronzo nel 1972 ai Giochi olimpici di Monaco di Baviera.\nRitiratosi dall'attivit\u00e0 proprio nel 1972, ha intrapreso la carriera di allenatore portando la Dinamo Kiev alla vittoria di quattro campionati ucraini. Nel 1994 e nel triennio 1996-1999 \u00e8 stato poi commissario tecnico della nazionale ucraina.\n\u00c8 stato vicepresidente della Dinamo Kiev."}
{"id": "2803430", "revid": "203463", "url": "https://it.wikipedia.org/wiki?curid=2803430", "title": "Iosif Kriheli", "text": ""}
{"id": "2803432", "revid": "1573940", "url": "https://it.wikipedia.org/wiki?curid=2803432", "title": "Thoopterus nigrescens", "text": "Thoopterus nigrescens () \u00e8 un pipistrello della famiglia dei Pteropodidi diffuso sull'isola di Sulawesi e su alcune isole vicine.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 78,98 e 97,76\u00a0mm, la lunghezza dell'avambraccio tra 67,88 e 77,32\u00a0mm, la lunghezza della tibia tra 27,47 e 32,52\u00a0mm, la lunghezza delle orecchie tra 4,26 e 19,24\u00a0mm e un peso fino a 117\u00a0g.\nAspetto.\nLa pelliccia \u00e8 moderatamente lunga. Il colore del dorso \u00e8 marrone, la testa \u00e8 leggermente pi\u00f9 scura, mentre le parti ventrali sono castane. Il muso \u00e8 relativamente corto, gli occhi sono grandi. Le orecchie sono corte ed arrotondate. Le membrane alari sono nerastre, i metacarpi e le falangi sono marroni scuri. La coda \u00e8 ridotta ad un tubercolo percettibile solo al tatto, mentre l'uropatagio \u00e8 limitato ad una sottile membrana lungo la parte interna degli arti inferiori. Il calcar \u00e8 di dimensioni normali.\nBiologia.\nComportamento.\nSi rifugia in piccoli gruppi, utilizzando gli stessi ricoveri per un lungo periodo di tempo.\nAlimentazione.\nSi nutre di frutti di specie native di \"Ficus\".\nRiproduzione.\nFemmine gravide sono state osservate a gennaio e febbraio, mentre giovani adulti sono stati catturati tra ottobre e marzo.\nDistribuzione e habitat.\nQuesta specie \u00e8 diffusa sull'isola di Sulawesi e sulle vicine isole di Mangole nelle Isole Sula, Sangihe nelle Isole Sangihe, Buton e Kabaena.\nSebbene l'olotipo sia stato catturato sull'isola di Morotai nelle Isole Molucche settentrionali, nessun altro esemplare \u00e8 stato pi\u00f9 osservato su quest'isola.\nVive nelle foreste primarie, foreste secondarie, piantagioni e giardini e boscaglie fino a 2.200 metri di altitudine.\nStato di conservazione.\nLa IUCN Red List, considerato il vasto areale e la popolazione abbastanza comune, classifica \"T.nigrescens\" come specie a rischio minimo (LC)."}
{"id": "2803435", "revid": "62004", "url": "https://it.wikipedia.org/wiki?curid=2803435", "title": "Driedaagse van West-Vlaanderen", "text": ""}
{"id": "2803436", "revid": "62004", "url": "https://it.wikipedia.org/wiki?curid=2803436", "title": "Trois jours de Flandre-Occidentale", "text": ""}
{"id": "2803438", "revid": "1573940", "url": "https://it.wikipedia.org/wiki?curid=2803438", "title": "Thoopterus", "text": "Thoopterus () \u00e8 un genere di pipistrelli della famiglia degli Pteropodidi.\nEtimologia.\nIl termine \"Thoopterus\" deriva dalla combinazione di due parole greche: \u0398\u03ce\u03c2, il nome di uno dei cani di Atteone, letteralmente \"veloce\", e \u03c0\u03c4\u03b5\u03c1\u03cc\u03b5\u03b9\u03c2, ovvero \"alato\".\nDescrizione.\nDimensioni.\nAl genere Thoopterus appartengono pipistrelli di medie dimensioni, con lunghezza dell'avambraccio tra 78,98 e 109,67\u00a0mm e un peso fino a 117\u00a0g.\nCaratteristiche craniche e dentarie.\nIl cranio \u00e8 privo di fori post-orbitali, mentre le ossa pre-mascellari sono in semplice contatto. La cresta sagittale \u00e8 ben sviluppata ma bassa. I canini superiori sono attraversati da un solco longitudinale, l'ultimo premolare e il primo molare inferiori sono larghi e squadrati.\nSono caratterizzati dalla seguente formula dentaria:\nAspetto.\nLa pelliccia \u00e8 pi\u00f9 lunga che in \"Cynopterus\" e si estende sulle caviglie fino ai metatarsi. Le parti dorsali variano dal marrone al bruno-grigiastro, mentre quelle ventrali sono generalmente pi\u00f9 chiare. Il muso \u00e8 relativamente corto, gli occhi sono grandi. Le orecchie sono corte e arrotondate. La coda \u00e8 rudimentale, poco visibile e si pu\u00f2 riconoscere soltanto al tatto, mentre l'uropatagio \u00e8 ridotto ad una sottile membrana lungo la parte interna degli arti inferiori. Il calcar \u00e8 di normali dimensioni. Le membrane alari sono attaccate posteriormente alla prima falange dell secondo dito del piede. I maschi sono solitamente pi\u00f9 grandi delle femmine.\nDistribuzione.\nQuesto genere \u00e8 diffuso sull'isola di Sulawesi e su alcune isole vicine.\nTassonomia.\nIl genere comprende 2 specie."}
{"id": "2803440", "revid": "113125015", "url": "https://it.wikipedia.org/wiki?curid=2803440", "title": "Academy of Nutrition and Dietetics", "text": "L'Academy of Nutrition and Dietetics (ex American Dietetic Association) \u00e8 la principale organizzazione dei professionisti dell'alimentazione e della nutrizione degli Stati Uniti e la pi\u00f9 grande al mondo,\ncon oltre 100.000 membri. Approssimativamente il 75% dei membri sono dietisti registrati e circa il 4% sono tecnici dietisti registrati. Gli altri membri sono ricercatori, professori, studenti, clinici e dietisti professionisti, consulenti e amministratori di servizi per la nutrizione.\nL'Academy \u00e8 stata fondata nel 1917 a Cleveland, nell'Ohio, da un gruppo di donne guidate da Lenna F. Cooper e dal primo presidente dell'Academy, Lulu C. Graves, che si dedicarono ad aiutare il governo nello sviluppo di tecniche per la conservazione degli alimenti e a migliorare la salute pubblica durante la Prima Guerra Mondiale. Attualmente l'Academy ha sede a Chicago, nell'Illinois.\nLa missione dell'Academy \u00e8 quella di \"guidare il futuro della dietetica\". Il concetto centrale dell'Academy \u00e8 che i propri membri rappresentano la risorsa di maggior valore per i servizi di alimentazione e nutrizione.\nCertificazioni.\nDietisti Registrati (RD).\nI requisiti richiesti per i dietisti registrati comprendono:\nApprossimativamente il 75% di tutti i soci dell'Academy sono dietisti registrati. Un altro 4% sono tecnici dietisti registrati (DTR). Circa met\u00e0 di tutti i soci dell'Academy hanno titoli accademici superiori (master o dottorati).\nTecnici Dietisti Registrati (DTR).\nI tecnici dietisti lavorano con i dietisti e seguono un percorso simile sebbene per l'istruzione richiesta \u00e8 sufficiente un corso di livello inferiore.\nProgrammi di istruzione professionali.\nLa Commission on Accreditation for Dietetics Education (CADE) dell'Academy \u00e8 riconosciuta dal Consiglio di accreditamento dell'istruzione superiore e dal Dipartimento di istruzione degli Stati Uniti come agenzia accreditata per programmi di istruzione per la preparazione di dietisti professionisti. La CADE riconosce e approva pi\u00f9 di 600 programmi didattici per studenti universitari, laureati e tecnici dietisti e programmi di pratica supervisionata.\nAcademy of Nutrition and Dietetics Foundation.\nL'Academy of Nutrition and Dietetics Foundation (originariamente American Dietetic Association Foundation) \u00e8 stata costituita nel 1966 come un ente pubblico. La sua missione \u00e8 quella di sostenere il futuro della professione dei dietisti con la ricerca e l'insegnamento. Nella sua visione la fondazione si propone come guida nella promozione e nel raggiungimento di un peso corretto per i bambini, aiutando a ridurre la crescente diffusione dell'obesit\u00e0 infantile. La fondazione realizza i suoi obiettivi fornendo supporto alla ricerca e all'istruzione e con programmi di prevenzione pubblica. Per l'anno accademico 2006/07, la fondazione ha investito nel futuro della professione dei dietisti assegnando circa 270.000 dollari per pi\u00f9 di 200 borse di studio per laureati e studenti universitari e per corsi di aggiornamento.\nAttivit\u00e0 dell'Academy of Nutrition and Dietetics.\nL'Academy pubblica documenti di posizione ufficiale sulla salute pubblica riguardanti la pediatria, le tecnologie degli alimenti, la sicurezza alimentare, la geriatria, il miglioramento dell'assistenza sanitaria, l'obesit\u00e0 e tutte le altre tematiche connesse agli alimenti e alla nutrizione. L'associazione sponsorizza anche il Mese nazionale della nutrizione negli USA, che si svolge a marzo. Per meglio comunicare con il governo degli USA, l'Academy ha i suoi uffici a Washington, DC.\nPubblicazioni integrative.\nIl \"Journal of the Academy of Nutrition and Dietetics\" \u00e8 una pubblicazione mensile peer-reviewed impegnata nel campo dietetico, con ricerche originali, revisioni critiche e relazioni sulla dietetica e sulla nutrizione umana."}
{"id": "2803444", "revid": "62004", "url": "https://it.wikipedia.org/wiki?curid=2803444", "title": "Luis Perez", "text": ""}
{"id": "2803445", "revid": "62004", "url": "https://it.wikipedia.org/wiki?curid=2803445", "title": "Luis Perez Rodriguez", "text": ""}
{"id": "2803451", "revid": "106908", "url": "https://it.wikipedia.org/wiki?curid=2803451", "title": "Zampano", "text": ""}
{"id": "2803460", "revid": "1439131", "url": "https://it.wikipedia.org/wiki?curid=2803460", "title": "Studebaker Speedster", "text": "La Speedster \u00e8 un'autovettura coup\u00e9 costruita dalla Studebaker nel 1955. Faceva parte della famiglia della President.\nContesto.\nIl modello \u00e8 considerato l'ammiraglia degli anni cinquanta della casa automobilistica di South Bend. La Studebaker ha usato il nome \u201cSpeedster\u201d per un'altra vettura dei primi anni venti.\nEra basata sulla President coup\u00e9 con \"hard-top\" (l'hard-top \u00e8 un tetto rigido non pieghevole montato solitamente su vetture con carrozzeria roadster o cabriolet per trasformarle in coup\u00e9, per esempio in inverno). Nel 1955 la Studebaker rivisit\u00f2 profondamente i suoi modelli, ed incorpor\u00f2 l'avvolgente paraurti della Speedster con un imponente griglia cromata, che condivideva con le altre auto americane dell'epoca.\nIl prezzo di listino della Speedster partiva da 3253 dollari, cio\u00e8 800 dollari in pi\u00f9 rispetto alla versione base della President del 1955. La ragione di questo risiedeva che la prima aveva in dotazione molti equipaggiamenti, tra cui la scelta tra lo \"Studebaker Automatic Drive\" (il cambio automatico) o la trasmissione overdrive, il servosterzo e il servofreno, il doppio scarico, un carburatore quadricorpo, una selleria di pelle pregiata trapuntata con motivi romboidali, i tappetini per i posti anteriori e posteriori, una custodia per le carte geografiche (ma nessuna custodia per i guanti), una radio a pulsanti dotata di otto valvole termoioniche, un contachilometri Stewart-Warner con velocit\u00e0 massima indicata di 160 mph ed un tachimetro da 8000 giri al minuto, un orologio elettrico, la luce per il portacenere, il filtro dell'olio e dell'aria, due lampadine di scorta, un clacson triplo, dei tergicristalli elettrici a due velocit\u00e0, degli pneumatici a fascia bianca, finti copriruota e fendinebbia sui paraurti.\nPer la Speedster era disponibile anche uno specifico allestimento che includeva decorazioni per il cofano, bande d'acciaio inossidabile per la capote, il nome \u201cSpeedster\u201d in varie parti della vettura, bordi cromati per il portacenere, due specchi retrovisori, altre decorazioni, e tubi di scarico maggiorati.\nEra disponibile in tre colori, ed il pi\u00f9 famoso di questi era la tonalit\u00e0 chiamata \"lemon/lime\" (\"limone/lime\"). I soprannomi di altre Speedster in base al colore furono \"Hialeah Green\" (\"verde Hialeah \") e \"Sun Valley Yellow\" (\"giallo Sun Valley\").\nLa Studebaker produsse 2215 Speedster durante l'unico anno di produzione."}
{"id": "2803461", "revid": "1543377", "url": "https://it.wikipedia.org/wiki?curid=2803461", "title": "Faro di Crow Point", "text": "Il faro di Crow Point, noto anche come faro di Braunton Sands \u00e8 un fanale che funge da riferimento per le imbarcazioni che navigano nell'estuario comune ai fiumi Taw e Torridge sulla costa settentrionale del Devon. \u00c8 gestito da Trinity House, l'autorit\u00e0 generale britannica per i fari.\nStoria.\nNel 1820 furono installati due fari, noti come \"Braunton Sands Low\" e \"Braunton Sands High\", entrambi decommissionati nel 1954 con l'entrata in servizio dell'attuale fanale di Crow Point:\nA fianco della luce bassa (\"Braunton Sands Low\") si trovava un segnale costituito da palo verticale con appesa una palla, ed un indicatore di marea costituito da una tavola di legno orizzontale fissata a due paletti. La tavola si trovava ad una altezza corrispondente alla media tra alta e bassa marea ed era sorvegliata dal guardiano del faro alto (\"Braunton Sands High\"). Quando il livello dell'acqua, salendo o scendendo, incontrava quello della tavola, il guardiano raggiungeva a piedi attraverso le dune il segnale ed alzava la palla per indicare l'alta marea in arrivo oppure la abbassava per indicare la bassa marea o \"reflusso\". Il controllo veniva eseguito anche di notte, con l'aiuto delle torce e la palla, invisibile al buio, era sostituita da una luce verde o rossa.\nIl fanale attuale.\nInstallato nel 1957, si tratta di un piccolo traliccio in tubolari di acciaio di colore bianco la cui luce si trova a 7,6 metri sopra il livello dell'alta marea. Originariamente dotato di lampada ad acetilene, nel 1987 venne elettrificato e dotato di pannelli solari per l'alimentazione della lampada da 6,6 watt. L'ottica \u00e8 fissa con una lunghezza focale di 300 mm ed il segnale \u00e8 costituito da un lampo singolo in un periodo di 5 secondi, di colore rosso o bianco a seconda della direzione."}
{"id": "2803463", "revid": "287204", "url": "https://it.wikipedia.org/wiki?curid=2803463", "title": "Paolo Caronni", "text": "Biografia.\nNato a Monza, entr\u00f2 alla \"Scuola d'incisione\" dell'Accademia di Brera di Milano.\nSotto la guida di Giuseppe Longhi ne divenne uno dei migliori allievi, particolarmente apprezzato per la freschezza e la forza del segno.\nSi dedic\u00f2 soprattutto alla riproduzione su rame dei dipinti dei maggiori artisti della pittura italiana rinascimentale.\nMor\u00ec a Milano all'et\u00e0 di 62 anni."}
{"id": "2803464", "revid": "54193", "url": "https://it.wikipedia.org/wiki?curid=2803464", "title": "CALCIF", "text": ""}
{"id": "2803467", "revid": "124896654", "url": "https://it.wikipedia.org/wiki?curid=2803467", "title": "Perdere la trebisonda", "text": "Perdere la trebisonda \u00e8 un'espressione della lingua italiana con cui si intende perdere il controllo, essere confusi e disorientati.\nAll'origine vi sarebbe il fatto che la citt\u00e0 di Trebisonda (dal Greco T\u03c1\u03b1\u03c0\u03b5\u03b6\u03bf\u1fe6\u03c2 (Trapezous), oggi \"Trabzon\"), affacciata sul Mar Nero, nell'antichit\u00e0 fu una sorta di faro per tutti i naviganti che viaggiavano sulla rotta tra Europa e Medio Oriente. \nNell'antichit\u00e0, prima gli elleni e i romani, poi i genovesi, commerciavano con i colchidi (in seguito chiamati Lazica). A quel tempo Trebisonda era un porto molto importante per fare una pausa e trovare la strada per i Colchidi. Perdere Trebisonda avrebbe significato perdere la Colchide."}
{"id": "2803468", "revid": "729019", "url": "https://it.wikipedia.org/wiki?curid=2803468", "title": "International Basketball League 2000-2001", "text": "La stagione della International Basketball League 2000-2001 fu la seconda ed ultima edizione della IBL.\nSi laurearono nuovamente campioni i St. Louis Swarm, che sconfissero in finale i Grand Rapids Hoops con il risultato di 2-1.\nA met\u00e0 stagione la lega assorb\u00ec cinque formazioni provenienti dalla CBA, riarrangiando il calendario per terminare il campionato. I Las Vegas Bandits fallirono a met\u00e0 stagione."}
{"id": "2803470", "revid": "287204", "url": "https://it.wikipedia.org/wiki?curid=2803470", "title": "Doug Mitchell Thunderbird Sports Centre", "text": "Il Doug Mitchell Thunderbird Sports Centre (conosciuto in precedenza come UBC Winter Sports Center o UBC Thunderbird Arena) \u00e8 un'arena per l'hockey su ghiaccio situata appena fuori da Vancouver, nella Columbia Britannica, all'interno del campus della Universit\u00e0 della Columbia Britannica. L'arena possiede una pista di ghiaccio principale da 7.200 posti, e due secondarie con una capacit\u00e0 di 980 e 200 spettatori. Sede delle partite casalinghe degli UBC Thunderbirds (la squadra dell'universit\u00e0), verr\u00e0 usato per le gare dei XXI Giochi olimpici invernali e per le gare di hockey su slittino ai X Giochi paralimpici invernali.\nLa costruzione dello stadio \u00e8 iniziata nell'aprile del 2006, e l'inaugurazione \u00e8 stata effettuata il 7 luglio 2008. La costruzione dell'arena ha anche coinvolto il rinnovamento della Father Bauer Arena che, costruita nel 1963, era in precedenza lo stadio degli UBC Thunderbirds.\nIl 21 agosto 2009, il Thunderbird Sports Centre \u00e8 stato rinominato Doug Mitchell Thunderbird Sports Centre in onore in Doug Mitchell, un avvocato che aveva frequentato quest'universit\u00e0, dirigente sportivo universitario, che ha cofinanziato la costruzione dello stadio."}
{"id": "2803473", "revid": "174925", "url": "https://it.wikipedia.org/wiki?curid=2803473", "title": "Cavalier (carro armato)", "text": ""}
{"id": "2803474", "revid": "3732", "url": "https://it.wikipedia.org/wiki?curid=2803474", "title": "Marquardo di Annweiler", "text": ""}
{"id": "2803481", "revid": "6516", "url": "https://it.wikipedia.org/wiki?curid=2803481", "title": "Gran Premio d'Australia 1985", "text": "Il Gran Premio d'Australia 1985 \u00e8 stato la prima edizione del Gran Premio d'Australia di Formula 1, sedicesima e ultima gara del Campionato mondiale 1985. La gara fu disputata il 3 novembre 1985 sul circuito di Adelaide e fu vinta da Keke Rosberg (alla sua quinta ed ultima vittoria in carriera), davanti a Jacques Laffite e a Philippe Streiff. Inoltre, \u00e8 stato l'ultimo Gran Premio in F1 per Niki Lauda e, tra i team, per Alfa Romeo.\nQualifiche.\nAyrton Senna conquist\u00f2 la pole position con un grande margine sui rivali; l'unico a tenere un passo simile a quello del brasiliano fu Mansell, mentre tutti gli altri, a partire dal suo compagno di squadra Rosberg, accusarono distacchi superiori ai due secondi. Quarto si piazz\u00f2 Prost, seguito da Alboreto, Surer, Berger e Tambay.\nGara.\nAl via Mansell sopravanz\u00f2 Senna, conquistando la prima posizione, ma nel corso del primo passaggio i due vennero a contatto e l'inglese ebbe la peggio, dovendosi ritirare. Prese quindi il comando Rosberg, seguito da Senna, Alboreto, Prost, Berger e Surer. La coppia di testa prese il largo, mentre gli altri cominciarono ad avere problemi di gomme dopo poche tornate.\nAl 43\u00ba giro Rosberg rientr\u00f2 ai box per sostituire gli pneumatici, ma il suo rallentamento improvviso spiazz\u00f2 Senna, che lo tampon\u00f2 danneggiando la sua vettura; il brasiliano tent\u00f2 di continuare, ma dovette arrendersi e tornare ai box per le riparazioni. Pass\u00f2 quindi in seconda posizione Lauda, che aveva approfittato dei diversi ritiri davanti a lui per risalire in classifica; l'austriaco conquist\u00f2 addirittura la testa della corsa sorpassando Senna al 55\u00ba giro, ma fu costretto a ritirarsi due giri dopo quando and\u00f2 a sbattere contro le protezioni a causa di un guasto ai freni.\nSenna torn\u00f2 quindi al comando, dovendo per\u00f2 abbandonare al 61\u00ba passaggio per la rottura del motore. Rosberg pass\u00f2 nuovamente in testa, seguito da Laffite, Streiff e Capelli; non vi furono altri cambiamenti fino al traguardo e il finlandese conquist\u00f2 la seconda vittoria stagionale davanti ai due piloti della Ligier, anche se Streiff complet\u00f2 l'ultima tornata su tre ruote dopo un contatto con il compagno di squadra. Capelli giunse quarto davanti a Johansson e Berger."}
{"id": "2803482", "revid": "1872303", "url": "https://it.wikipedia.org/wiki?curid=2803482", "title": "Volume d'affari", "text": "Per volume d'affari del contribuente s'intende l'ammontare complessivo delle cessioni di beni e delle prestazioni di servizi dallo stesso effettuate, registrate o soggette a registrazione con riferimento ad un anno solare a norma degli art. 23 e 24 del DPR 633/72, tenendo conto delle variazioni indicate nell'articolo 26 del predetto DPR. (Art. 20 DPR 633/1972)\nTuttavia, non concorrono a formare il volume d'affari le cessioni di beni ammortizzabili, compresi quelli indicati nell'art. 2425 del Codice Civile, n.3, nonch\u00e9 i passaggi di cui all'ultimo comma dell'art.36 e le prestazioni di servizio rese a soggetti stabiliti in un altro Stato membro delle Comunit\u00e0, non soggette all'imposta ai sensi dell'art. 7ter del DPR 633/72.\nDal 1\u00ba gennaio 2013 rientrano nel volume d'affari tutte le operazioni contenute negli art. da 7 a 7septies, operazioni che sono peraltro escluse dal conteggio del plafond IVA.\nLa nozione di volume d'affari \u00e8 importante ai fini dell'IVA, infatti in relazione all'entit\u00e0 del volume d'affari mutano gli adempimenti formali cui il soggetto \u00e8 sottoposto."}
{"id": "2803483", "revid": "767487", "url": "https://it.wikipedia.org/wiki?curid=2803483", "title": "Felicit\u00e0 (film)", "text": "Felicit\u00e0 (\"Happiness\") \u00e8 un film muto del 1924 diretto da King Vidor. Tratto da un testo teatrale di J. Hartley Manners, il film venne interpretato da Laurette Taylor, l'attrice che lo aveva portato al successo sulle scene di Broadway e che era la moglie del commediografo.\nLaurette Taylor gir\u00f2 solo tre film - di cui questo era il secondo - tutti tratti da commedie del marito.\nLa parte di Crystal Pole, la ricca signora, venne interpretata da Hedda Hopper, l'attrice che poi divent\u00f2 una delle famose pettegole di Hollywood, scrivendo di gossip sui giornali della catena Hearst.\nTrama.\nUna coppia di marito e moglie, ricca e annoiata, conosce una giovane commessa di New York, Jenny, che i due prendono a benvolere.\nQuesto rapporto arricchisce la loro esistenza che fino a quel momento \u00e8 stata oziosa e senza scopo. Jenny sposa un elettricista.\nAnni dopo, i quattro si ritrovano e raccontano la loro felice esperienza a beneficio di un orfano.\nProduzione.\nProdotto dalla Metro Pictures Corporation\nDistribuzione.\nIl film venne distribuito dalla Metro Pictures Corporation e usc\u00ec in sala il 10 marzo 1924.\nDate di uscita.\nData di uscita IMDB\nAlias\nCritica.\nFred, \"Variety\", 12 marzo 1924A quanto pare, la Taylor non ha nessuna intenzione di permettere che nelle versioni cinematografiche delle commedie da lei portate sulla scena qualcun'altra prenda il suo posto. Troppo matura come sembra per impersonare la figura di una ragazzina, per dar l'impressione di essere una giovincella, s'\u00e8 trovata costretta ad assumere atteggiamenti da gattina non ben calibrati... Nella sua regia, King Vidor ha trascurato parecchi piccoli dettagli in particolare nella scena della morte della madre, che continuava a respirare anche quando ormai era scontato che fosse spirata."}
{"id": "2803484", "revid": "339392", "url": "https://it.wikipedia.org/wiki?curid=2803484", "title": "Centaur", "text": ""}
{"id": "2803487", "revid": "287204", "url": "https://it.wikipedia.org/wiki?curid=2803487", "title": "Maksim Sidorov", "text": "Campionati nazionali.\n2006\n2007\n2008\n2009\n2010\n2011\n2012\n2013\n2014\n2015\nAltre competizioni internazionali.\n2013\n2014\n2015"}
{"id": "2803490", "revid": "792802", "url": "https://it.wikipedia.org/wiki?curid=2803490", "title": "Vaquer\u00eda", "text": "Vaquer\u00eda \u00e8 un centro abitato del Paraguay, situato nel dipartimento di Caaguaz\u00fa a 243 km dalla capitale del paese, Asunci\u00f3n. Forma uno dei 21 distretti del dipartimento.\nPopolazione.\nAl censimento del 2002 la localit\u00e0 contava una popolazione urbana di 2.801 abitanti (10.257 nell'ampio distretto). \nCaratteristiche.\nElevata alla categoria di distretto nel 1992, Vaquer\u00eda ha come principali attivit\u00e0 economiche l'agricoltura e lo sfruttamento delle risorse forestali."}
{"id": "2803494", "revid": "174925", "url": "https://it.wikipedia.org/wiki?curid=2803494", "title": "Covenanter", "text": ""}
{"id": "2803497", "revid": "174925", "url": "https://it.wikipedia.org/wiki?curid=2803497", "title": "A30 Challenger", "text": ""}
{"id": "2803501", "revid": "287204", "url": "https://it.wikipedia.org/wiki?curid=2803501", "title": "Jean Goujon", "text": "Il maggior scultore ed uno degli artisti maggiormente rappresentativi del Rinascimento francese.\nBiografia.\nLa sua vita \u00e8 poco conosciuta, soprattutto per quanto riguarda il periodo della formazione. Probabilmente viaggi\u00f2 da giovane in Italia.\nLe sue prime opere sono documentate dal 1540, quando realizz\u00f2 dei bassorilievi nello ch\u00e2teau d'\u00c9couen, le porte della chiesa di Saint-Maclou e la tomba di Louis de Br\u00e9z\u00e9 a Rouen. Verso il 1544, a Parigi, collabora con l'architetto Pierre Lescot alla Chiesa di Saint-Germain l'Auxerrois di cui realizza alcuni bassorilievi.\nNel 1547 divent\u00f2 \u00ab scultore del re\u00bb Enrico II e per la corte esegue le sue opere pi\u00f9 conosciute come le decorazioni scultoree eseguite intorno al 1550, sempre collaborando con l'architetto Pierre Lescot, per l'ampliamento del Palazzo del Louvre, conferendo un'impronta decisamente manierista al palazzo.\nParticolare rilievo assume l'opera di Goujon nella Cour Carr\u00e9e con i grandi bassorilevi dell'attico.\nNel 1562, essendo di religione riformata si rifugi\u00f2 a Bologna.\nSi ignora la data della morte; forse rimase ucciso durante il massacro di San Bartolomeo.\nLe sculture di Goujon sono caratterizzate da figure sensuali e fluide e rivelano la conoscenza della statuaria antica e l'influenza degli artisti manieristi italiani presenti a Fontainebleau. \nLa sua opera, diffusa anche mediante stampe della scuola di Fontainebleau, influenz\u00f2 la scultura e le arti decorative in Francia fino al XVIII secolo.\nGoujon \u00e8 anche l'autore delle incisioni che illustrano la prima edizione in francese del \"De architectura\" di Vitruvio tradotta da Jean Martin (1547)."}
{"id": "2803502", "revid": "810736", "url": "https://it.wikipedia.org/wiki?curid=2803502", "title": "Ernest Beaux", "text": "Biografia.\nSecondogenito del creatore di profumi francese Edouard Beaux, che aveva lavorato con l'azienda russa \"Alphonse Rallet &amp; Co.\", azienda di profumeria al servizio dello zar. nel 1902 Ernest Beaux inizia a lavorare presso la Rallet. Nel 1912 realizza la sua prima fragranza di successo \"Bouquet de Napoleon\", con la quale celebra il centenario della battaglia di Borodino, a cui segue \"Bouquet de Catherine\", omaggio a Caterina II di Russia, in seguito ribattezzato \"Rallet N\u00b01\". Quest'ultima essenza fu realizzata nel 1913 in occasione del tricentenario della dinastia dei Romanov; contemporaneamente, per la stessa occasione, il profumiere Henry Brocard dedicava all'ex imperatrice Marija F\u00ebdorovna il profumo \"Le Bouquet Pr\u00e9f\u00e9r\u00e9 de l'Imp\u00e9ratrice\", pi\u00f9 tardi noto come Krasnaya Moskva.\nNel 1922, dopo la prima guerra mondiale, Ernest Beaux incontr\u00f2 Coco Chanel a Cannes, mentre era al lavoro sulle aldeidi. La stilista francese commission\u00f2 a Beaux la realizzazione di un profumo, e l'uomo present\u00f2 a Chanel un ventaglio di possibilit\u00e0, dal quale fu scelta la quinta boccetta di profumo, che fu chiamata appunto Chanel No. 5. In seguito Ernest Beaux realizz\u00f2 anche Chanel No. 22 e Cuir de Russie, prima di passare a lavorare per la Maison Charabot."}
{"id": "2803508", "revid": "86599", "url": "https://it.wikipedia.org/wiki?curid=2803508", "title": "5217 Chaozhou", "text": "5217 Chaozhou \u00e8 un asteroide della fascia principale. Scoperto nel 1966, presenta un'orbita caratterizzata da un semiasse maggiore pari a e da un'eccentricit\u00e0 di 0,1642759, inclinata di 2,92056\u00b0 rispetto all'eclittica.\nL'asteroide \u00e8 dedicato all'omonima citt\u00e0 del Guangdong in Cina."}
{"id": "2803509", "revid": "187109", "url": "https://it.wikipedia.org/wiki?curid=2803509", "title": "Liceo Ginnasio Giovanni Berchet", "text": ""}
{"id": "2803511", "revid": "187109", "url": "https://it.wikipedia.org/wiki?curid=2803511", "title": "Liceo Classico Cesare Beccaria", "text": ""}
{"id": "2803513", "revid": "599013", "url": "https://it.wikipedia.org/wiki?curid=2803513", "title": "Marshall Phillips", "text": ""}
{"id": "2803514", "revid": "339392", "url": "https://it.wikipedia.org/wiki?curid=2803514", "title": "Cruiser Mk VIII &quot;Cromwell&quot;", "text": ""}
{"id": "2803516", "revid": "125096393", "url": "https://it.wikipedia.org/wiki?curid=2803516", "title": "Il balordo (miniserie televisiva)", "text": "Il balordo \u00e8 uno sceneggiato televisivo italiano tratto dal romanzo omonimo di Piero Chiara, trasmesso nel 1978 sulla Rete 2.\nStoria.\nLa \"fiction televisiva\" - i cui esterni sono stati in gran parte girati a Oriolo Romano, in altra parte Orta San Giulio (sul lago d'Orta), ed in parte a Pallanza (sul lago Maggiore) - \u00e8 tratta dal romanzo omonimo di Piero Chiara, adattato in sceneggiatura per il piccolo schermo da Lucia Drudy Demby e Paolo Morosi con la collaborazione di Stefano Delli Colli. \u00c8 stata realizzata con la consulenza di Leo Benvenuti e Piero De Bernardi. \u00c8 andata in onda il venerd\u00ec sera in tre puntate, dal 9 al 23 giugno 1978.\nIl filo conduttore dello sceneggiato - che ha visto impegnato anche un giovane Teo Teocoli, nel ruolo di Luigi Persichetti detto \"Ginetta\", suonatore della banda musicale in cui suona il protagonista Anselmo Bordigoni detto \"Bordiga\" - \u00e8 tenuto dalla voce fuori campo di un narratore, impersonato da Renzo Palmer.\nNel febbraio 2010 lo sceneggiato \u00e8 stato riproposto da Rai Storia nella rubrica meridiana \"Rewind\".\nSoggetto.\nCome il libro, anche lo sceneggiato - ambientato all'epoca del fascismo e della seconda guerra mondiale - tratta della curiosa figura di Anselmo Bordigoni (detto il Bordiga, impersonato da Tino Buazzelli, impegnato in una delle sue ultime interpretazioni).\n\u00c8 un omone tranquillo (nel libro Chiara lo descrive alto quasi due metri, e Buazzelli nella riduzione televisiva incarna bene anche sotto l'aspetto fisico il personaggio), e un po' stralunato, di poche parole. Maestro elementare in una cittadina padana ai piedi delle Alpi, musicista di banda di paese, viene inviato ingiustamente al confino nel meridione d'Italia per un equivoco generato sostanzialmente dalla sua indifferenza ai riti popolari del fascismo.\nVerso la fine del conflitto torna verso casa mentre le truppe dell'esercito della Germania nazista sono in precipitosa fuga verso il nord, tallonate dalle forze dell'esercito alleato che stanno risalendo la penisola. Vittima di un incidente (rimane ferito dalle schegge di una bomba esplosa a poca distanza da lui durante una sosta nel trasferimento), Bordigoni riceve, come vittima dell'incidente, un attestato di benemerenza da parte dell'esercito USA.\nAccolto al paese come un eroe, viene eletto, a guerra finita, sindaco. Come primo cittadino, alloggiando nella casa del custode comunale, governer\u00e0 in maniera \"balorda\" (da cui il titolo), tenendo le sedute di giunta nella sala consiliare trasformata in stanza da letto, stando sdraiato su un ampio lettone, attorniato dagli assessori scelti fra le figure professionali pi\u00f9 umili del paese.\nCast.\nIl \"cast\" dello sceneggiato comprende, oltre alle figure principali, numerosi caratteristi in ruoli di contorno, fra cui:"}
{"id": "2803522", "revid": "54193", "url": "https://it.wikipedia.org/wiki?curid=2803522", "title": "Sesto S. Giovanni", "text": ""}
{"id": "2803523", "revid": "287204", "url": "https://it.wikipedia.org/wiki?curid=2803523", "title": "Bottaiano", "text": "Bottaiano (\"Butai\u00e0\" in dialetto cremasco) \u00e8 una frazione del comune lombardo di Ricengo.\nStoria.\nLa localit\u00e0 \u00e8 un piccolo borgo agricolo di antica origine, appartenente al territorio cremasco.\nIn et\u00e0 napoleonica (1810-16) Bottaiano fu frazione di Offanengo, recuperando l'autonomia con la costituzione del Regno Lombardo-Veneto. Nel 1818 a Bottaiano fu aggregato il comune di Portico.\nAll'Unit\u00e0 d'Italia (1861) il comune contava 448 abitanti. Nel 1869 Bottaiano venne aggregata al comune di Ricengo."}
{"id": "2803538", "revid": "767487", "url": "https://it.wikipedia.org/wiki?curid=2803538", "title": "Ira Bowman", "text": ""}
{"id": "2803541", "revid": "709565", "url": "https://it.wikipedia.org/wiki?curid=2803541", "title": "Due imbroglioni e... mezzo! (miniserie televisiva)", "text": "Due imbroglioni e... mezzo! \u00e8 una miniserie televisiva italiana del 2010 che fa da seguito all'omonimo film TV del 2007. Diretta da Franco Amurri per Canale 5, la miniserie \u00e8 interpretata da Claudio Bisio e Sabrina Ferilli, \u00e8 andata in onda in 4 puntate dal 26 febbraio al 12 marzo 2010.\nPuntate.\nLa nave dei truffati.\nGina e Lello devono partire per una crociera, dove vogliono mettere in atto una truffa al casin\u00f2, ma si ritrovano a occuparsi di Nino e avranno ancora a che fare con il commissario Di Mauro. Ma oltre alla truffa Gina e Lello finiscono per essere coinvolti in un furto di diamanti e in altre avventure.\nSpecialit\u00e0 della casa: Spigola al bidone.\nGina e Lello, costretti dagli eventi a occuparsi del piccolo Nino, cercano di imbrogliare due clienti del ristorante di Marco e Brigitte, ma scelgono la vittima sbagliata, mettendosi nei guai con dei delinquenti. Nino, che ha persino rischiato di finire in una casa-famiglia a causa di Serena Di Mauro, la figlia del commissario che lavora come assistente sociale, che aveva scoperto che Gina e Lello sono dei truffatori e per questo li ritiene inaffidabili per occuparsi del bambino, ma alla fine si convince grazie all'affetto dimostrato che provano i tre l'uno per l'altro a lasciare loro la custodia del bambino fino al ritorno dei genitori. Lello tenta di truffare fingendosi un assessore del comune una ricca signora innamoratasi di lui. Nel frattempo, il commissario Di Mauro \u00e8 sulle loro tracce. Entrambe le truffe riescono ma purtroppo a causa Di Mauro che in maniera ossessiva cerca di arrestare i due imbroglioni Nino \u00e8 forzato dagli eventi per salvarli a restituire i soldi alla signora della villa lasciando impossibilitato il commissario a lasciar perdere momentaneamente i due. Alla fine di tutto Gina e Lello insieme a Nino riescono a conservare a malapena i soldi della truffa fatta ai criminali festeggiando la discreta vittoria in una tavola calda.\nAlla ricerca della classe perduta.\nGina e Lello accompagnano Nino in una gita a un museo romano. Gina incontra una sua ex fiamma, Max, che coinvolge lei e Lello nel furto di un'opera d'arte. Nel frattempo Nino fa amicizia con il figlio della direttrice del museo. Il furto salta, ma Max ha l'infelice idea di rapire il figlio della direttrice pur di ottenere il dipinto. Gina e Lello vengono in seguito arrestati da Di Mauro che durante una perquisizione nella stanza del loro Hotel trova il quadro falso che dovevano sostituire alla festa convinto che sia quello vero. Il figlio della direttrice viene in seguito ritrovato grazie a uno speciale dispositivo che Nino aveva ricevuto dal bambino e quando la donna viene a sapere dell'arresto ingiusto di Gina e Lello presentatasi al commissariato rivela la sua complicit\u00e0 nel furto e la falsit\u00e0 del dipinto che era stato trovato in camera dei due imbroglioni riuscendo a farli scagionare dall'accusa del furto del quadro venendo arrestata per la sua forzata complicit\u00e0 nel furto tuttavia Santoro rivela che se venisse recuperato il quadro la donna essendo stata forzata a rubare il quadro per salvare il figlio verrebbe rilasciata. Gina, Lello e Nino arrabbiati con Max aver per messo la direttrice nei guai e con il rischio che il figlio della direttrice finisca in casa famiglia decidono di fargliela pagare. Stanato il rifugio di Max riescono non solo a recuperare il quadro e sostituirlo con il falso che avevano ma anche a impossessarsi dei soldi che Max aveva ricevuto per il quadro rubato. Quando l'acquirente di Max scopre la falsit\u00e0 del quadro crede che Max abbia cercato di imbrogliarlo e quindi quando Max non vuole restituirgli i soldi che a sua insaputa gli sono stati sottratti dai due imbroglioni fugge inseguito dall'acquirente che lo insegue infuriato sparandogli vanamente. Il quadro viene fatto ritrovare dagli imbroglioni che riescono a scagionare la direttrice e riunirla col figlio mentre Max giunto in aeroporto per fuggire a Rio De Janeiro in Brasile scopre solo in quel momento di essere stato fregato da Gina e Lello che nel frattempo festeggiano la loro vittoria non solo per aver avuto la loro vendetta su Max ma anche di essersi impossessati dei soldi di Max progettando di usarli per andarsene nei Caraibi.\nIl riscatto degli imbroglioni.\nGina e Lello sembrano essere sul punto di liberarsi di Nino, visto che i genitori stanno per tornare dall'Africa. I tre si ritrovano per\u00f2 nel deserto in cerca di Marco e Brigitte prigionieri di alcuni \"rapitori\". Il commissario Sergio Di Mauro e Santoro non demordono. In realt\u00e0 \u00e8 tutto un imbroglio poich\u00e9 i rapitori sono dei truffatori dilettanti che hanno trattenuto Marco e Brigette con varie scuse per far credere a Gina e Lello che li avevano sequestrati per ottenere i soldi ma all'ultimo i truffatori vengono ingannati da Nino che sostituisce i soldi veri con quelli falsi del gioco del Monopoly mentre i truffatori si accorgono solo troppo tardi del raggiro. Seppur tutto sia finito bene poich\u00e9 Marco e Brigitte si sono riappacificati durante il periodo in Africa e sono tornati insieme Di Mauro e Santoro vogliono comunque arrestare Gina e Lello utilizzando i soldi che i due avevano rubato a Max come proventi del quadro rubato. Pur di evitare la prigione i due imbroglioni cedono i soldi a una scuola per ristrutturarla lasciando cos\u00ec il commissario con un pugno di mosche rimanendo impossibilitato ad arrestarli. Seppur abbiano perduto i soldi Gina e Lello vengono festeggiati e ringraziati dai bambini della scuola e la scuola viene dedicata a loro riconosciuti come due benefattori italiani.\nProduzione.\nLa maggior parte delle riprese sono state effettuate a Salerno e nella vicina Costiera Amalfitana. Il set del primo episodio \u00e8 la nave \"MSC Fantasia\" della MSC Crociere. Il terzo episodio \u00e8 ambientato prevalentemente a Roma, mentre il quarto in Tunisia."}
{"id": "2803558", "revid": "460592", "url": "https://it.wikipedia.org/wiki?curid=2803558", "title": "Time And Time Again", "text": ""}
{"id": "2803566", "revid": "3115", "url": "https://it.wikipedia.org/wiki?curid=2803566", "title": "Sebastiano Nata", "text": "Biografia.\nIl suo primo romanzo, \"Il dipendente\" (Theoria 1995, Universale Economica Feltrinelli) racconta la discesa agli inferi di un trentenne in carriera all'interno di un'azienda che paga ma distrugge l'anima. Questo romanzo - ha scritto il critico Filippo La Porta ne \"La nuova narrativa italiana\" - offre \"un ritratto grottesco dei destini tragicomici di top-manager, esempio forse unico di letteratura postindustriale\". Mentre per Angelo Guglielmi l'esordio narrativo di Nata racconta \"la morsa del lavoro che crea dipendenza, il meccanismo che estrania e azzera identit\u00e0 e sogni. Fra grottesco e tragedia, una delle storie pi\u00f9 incisive degli anni novanta\". \"La resistenza del nuotatore\" (Feltrinelli, 1999) narra invece del rapporto tra un figlio nevrotico che si difende da ogni emozione e un padre in lotta con il proprio declino fisico e psichico. I due uomini alla fine combattono fianco a fianco in uno scambio generoso fra decadenza e rinascita. Le esperienze di un manager di successo durante una vacanza presso un amico parroco, in una zona poverissima del Brasile, sono invece il tema di \"Mentre ero via\" (Feltrinelli, 2004). Dopo quel viaggio fra i dannati della terra, il protagonista resta sospeso tra la possibilit\u00e0 di un cambiamento autentico e il ritorno alla vita di sempre. Al centro dell'ultimo romanzo di Nata, \"Il valore dei giorni\" (Feltrinelli 2010), ci sono le vicende di due fratelli che incarnano opposti modi di esistere. Quando la morte spariglia le carte, le distanze tra loro si riducono e per chi sembrava ormai prigioniero in un universo di potere e denaro si aprono inaspettate vie verso la libert\u00e0. In tutti i suoi libri si intrecciano pulsioni individuali e dinamiche familiari. Lo sguardo dello scrittore analizza altres\u00ec i meccanismi che muovono l'economia e trasformano la societ\u00e0.\nCollabora a quotidiani (\"La Repubblica\") e varie riviste letterarie.\nHa vinto nel 1999 con il romanzo \"La resistenza del nuotatore\" il \"Premio Citt\u00e0 di Vigevano\". Viene considerato come uno degli autori di riferimento della letteratura aziendale.\nVive a Roma, ma ha trascorso diversi periodi all'estero, in Europa e in America Latina. Svolge l'attivit\u00e0 di general manager per l'Europa di MasterCard Worldwide, organizzazione nella quale \u00e8 entrato a far parte nel 1991, dopo 11 anni trascorsi all'Associazione bancaria italiana (ABI). Laureato in Scienze politiche all'Universit\u00e0 la Sapienza di Roma nel 1978, nel 1979 ha conseguito un master in \"European Politics and Economics\" presso l'Istituto di studi europei \"Alcide De Gasperi\"."}
{"id": "2803568", "revid": "1543377", "url": "https://it.wikipedia.org/wiki?curid=2803568", "title": "Yh\u00fa", "text": "Yh\u00fa \u00e8 un centro abitato del Paraguay, situato nel dipartimento di Caaguaz\u00fa a 230 km dalla capitale del paese, Asunci\u00f3n. Forma uno dei 21 distretti del dipartimento.\nPopolazione.\nAl censimento del 2002 la localit\u00e0 contava una popolazione urbana di 1.999 abitanti (34.737 nel distretto). \nCaratteristiche.\nYh\u00fa fu fondata nel 1904 da Don Daniel Garc\u00eda, proveniente dalla localit\u00e0 di Barrero Grande, sulle sponde dell'omonimo affluente del fiume Yguaz\u00fa. Le attivit\u00e0 economiche principali sono l'agricoltura e lo sfruttamento delle risorse forestali."}
{"id": "2803570", "revid": "97810857", "url": "https://it.wikipedia.org/wiki?curid=2803570", "title": "Cavalieri dell'Ordine del Cardo", "text": "L'Ordine del Cardo fu un ordine cavalleresco scozzese fondato nel 1687."}
{"id": "2803573", "revid": "543975", "url": "https://it.wikipedia.org/wiki?curid=2803573", "title": "Il balordo", "text": "Il balordo \u00e8 un titolo che pu\u00f2 essere riferito a:"}
{"id": "2803582", "revid": "339392", "url": "https://it.wikipedia.org/wiki?curid=2803582", "title": "Gang (organizzazione criminale)", "text": ""}
{"id": "2803583", "revid": "33689", "url": "https://it.wikipedia.org/wiki?curid=2803583", "title": "Sincronizzazione (informatica)", "text": ""}
{"id": "2803584", "revid": "108760226", "url": "https://it.wikipedia.org/wiki?curid=2803584", "title": "Profumo (romanzo)", "text": "Profumo \u00e8 un romanzo dello scrittore italiano Luigi Capuana che vide la luce tra il luglio il dicembre del 1880 sulla rivista \" Nuova Antologia\" per poi essere pubblicato a Palermo dagli editori Pedone e Lauriel nel 1892.\nIn questo romanzo sono evidenti le influenze del naturalismo zoliano e gli elementi ispirati alla fisiologia e alla patologia compaiono come in \"Giacinta\" anche se Capuana sembra voler ritornare al nucleo centrale della sua ispirazione, cio\u00e8 all'indagine psicologica.\n\"Con questo romanzo il Capuana si inoltra nella via del romanzo psicologico moderno, risalendo all'infanzia dei protagonisti e ritrovando i germi del male in azioni apparentemente trascurabili.\nInoltre entrano nel racconto scene e immagini regionali, descrizioni pittoresche di folle paesane in movimento, come la festa della Passione e la processione dei Flagellanti.\"\nIl romanzo \u00e8 ambientato a Ispica, in provincia di Ragusa, scritto durante il suo soggiorno in questa cittadina del sud della Sicilia\nTrama.\nIl protagonista, Patrizio Moro-Lanza, \u00e8 un giovane trentottenne dal carattere debole e succube della vecchia madre Geltrude. Nominato agente delle tasse a Marzallo, vi si trasferisce con la moglie Eugenia e la madre in una casa (un vecchio convento) assegnatogli dal comune che si trova fuori paese.\nLa vita trascorre ora in una discreta agiatezza e tutto potrebbe andare per il meglio se non fosse per la gelosia di Geltrude nei confronti della nuora.\nEugenia ama molto Patrizio e vorrebbe essere ricambiata in ugual misura dal marito, ma Patrizio si sente frenato nelle sue dimostrazioni d'affetto per colpa della madre. \nEugenia intanto, a causa del forte stress emotivo, ricade in una forma di malattia nervosa che l'aveva gi\u00e0 in precedenza colpita. Patrizio \u00e8 turbato soprattutto da un sintomo del male della moglie, un profumo di z\u00e0gara che emana dal suo corpo.\nPatrizio, invece di comprendere lo stato emotivo della moglie e starle pi\u00f9 vicino, si allontana ancor pi\u00f9 da lei pensando che Eugenia abbia bisogno soprattutto di una vita priva di emozioni.\nMuore nel frattempo la madre Geltrude ma Patrizio non riesce ancora a sentirsi libero dalla gelosia materna. Tra Patrizio ed Eugenia l'incomprensione \u00e8 sempre pi\u00f9 forte ed Eugenia sta per cedere al giovane Ruggero che le fa una corte insistente.\nPatrizio fortunatamente ha modo di parlare con il dottor Mola che, con le sue sagge parole, gli fa comprendere i suoi errori: alla fine Eugenia e Patrizio ritrovano se stessi e si rendono conto del loro reciproco amore."}
{"id": "2803587", "revid": "3115", "url": "https://it.wikipedia.org/wiki?curid=2803587", "title": "Ernesta Legnani Bisi", "text": "Biografia.\nNata a Milano o a Losanna nel 1788, divenne allieva della Scuola d'incisione dell'Accademia di Brera, dove studi\u00f2 sotto la direzione di Giuseppe Longhi. Brillante allieva, vinse nel 1810 il premio per il disegno della stessa Accademia.\nNel 1811 spos\u00f2 il genovese Giuseppe Bisi, pittore e professore dell'Accademia, da cui ebbe nove figlie, tre delle quali pittrici: Antonietta (1813-1866), Raffaela e Fulvia (1818-1911). La figlia Cristina, invece, fu moglie del pittore Giuseppe Bertini.\nDecisa sostenitrice dell'indipendenza italiana, fu amica di molte donne della Carboneria e della Societ\u00e0 delle Giardiniere, e della pittrice Bianca Milesi Mojon, cos\u00ec che Carlo Porta la ricord\u00f2 nei suoi scritti: \u00ab\u00c8 in tra i donn la Milesi, la Legnana\u00bb.\nNella sua attivit\u00e0 artistica si dedic\u00f2 soprattutto al ritratto. Nel campo dell'incisione su rame riprodusse cinque opere del Francia, di Marco d'Oggiono, del Cavedoni, di Palma il Giovane e di Paris Bordone per la Pinacoteca del Palazzo Reale di Milano, e i ritratti di Gaetana Agnesi, di Vittoria Colonna e di Giovanni Battista Monteggia per le \"Vite e ritratti di illustri italiani\". Produsse anche ritratti all'acquarello."}
{"id": "2803591", "revid": "663330", "url": "https://it.wikipedia.org/wiki?curid=2803591", "title": "How to Make It in America", "text": "How to Make It in America \u00e8 una serie televisiva statunitense di genere comedy-drama, trasmessa in prima visione a partire dal 14 febbraio 2010 su HBO. Fra i produttori della serie figura anche Mark Wahlberg.\nIl 20 dicembre 2011, a causa dei bassi ascolti ottenuti dalla seconda stagione, la serie \u00e8 stata cancellata.\nTrama.\nLa serie segue due intraprendenti ventenni nei loro tentativi di sfondare nel mondo della moda newyorkese, cercando di realizzare la loro versione del sogno americano. I due, Ben Epstein e Cam Calderon, dovranno usare le proprie conoscenze dell'ambiente e i loro contatti per farsi strada. Ad aiutarli un amico di Ben, Domingo, e un cugino di Cam, Rene."}
{"id": "2803592", "revid": "663330", "url": "https://it.wikipedia.org/wiki?curid=2803592", "title": "Episodi di How to Make It in America (prima stagione)", "text": "La prima stagione della serie televisiva How to Make It in America, composta da 8 episodi, \u00e8 stata trasmessa in prima visione sul canale statunitense HBO dal 14 febbraio al 4 aprile 2010.\nIn Italia, la stagione \u00e8 stata resa disponibile il 23 aprile 2021 su Sky Box Sets e in streaming su Now."}
{"id": "2803596", "revid": "3732", "url": "https://it.wikipedia.org/wiki?curid=2803596", "title": "Provincia Romandiol\u00e6 et Exarchatus Ravenn\u00e6", "text": ""}
{"id": "2803599", "revid": "18323", "url": "https://it.wikipedia.org/wiki?curid=2803599", "title": "Laurette Taylor", "text": "Biografia.\nNata a New York da famiglia di origine irlandese, il suo vero nome era Loretta Helen Cooney.\nVita privata.\nAttrice teatrale di successo, si spos\u00f2 due volte. La prima nel 1900 con Charles A. Taylor, da cui ebbe due figli, Dwight e Marguerite.\nIl matrimonio dur\u00f2 dieci anni. Dopo il divorzio nel 1910, nel 1912 Laurette si spos\u00f2 con il commediografo britannico J. Hartley Manners, l'autore della commedia \"Peg o' My Heart\" tratta dal romanzo di Mary O'Hara, una commedia che Laurette interpret\u00f2 sui palcoscenici di tutti gli Stati Uniti e che consolid\u00f2 il successo della sua carriera.\nL'attrice gir\u00f2 tre film, due diretti da King Vidor e uno di Clarence Badger, tutti e tre tratti dai lavori teatrali del marito. Di \"Peg del mio cuore\" di King Vidor sono rimasti 6 rulli, conservati alla Motion Picture Division della Library of Congress. L'attrice interpret\u00f2 \"Lola\" nell'omonima famosa opera teatrale diretta da Owen Davis (Broadway, 14 marzo 1911).\nManners e Taylor restarono sposati fino al 1928, quando Manners mor\u00ec a 62 anni a causa di una trombosi.\nLa bis-nipote di Laurette Taylor, Chloe Taylor fa l'attrice a Los Angeles.\nAttrice acclamata.\nLaurette Taylor divent\u00f2 un'attrice acclamata dopo la sua prima apparizione a Broadway in \"The Great John Ganton\" nel 1908 dove recitava a fianco di George Fawcett. Costru\u00ec la sua reputazione in alcune produzioni teatrali come \"The Ringmaster\", \"Alias Jimmy Valentine\", \"Seven Sisters\", \"Lola Lola\", \"The Bird of Paradise\" e \"Peg o' My Heart\" che rest\u00f2 in cartellone dal 20 dicembre 1912 al maggio 1914 per un totale di 603 rappresentazioni.\nCon la commedia gir\u00f2 per tutti gli Stati Uniti. Il lavoro venne ripreso a Broadway il 14 febbraio 1921 al Cort Theater dove rest\u00f2 in scena per altre ulteriori 692 repliche. Ebbe grande successo anche come protagonista in \"Out There\", \"One Night in Rome\", \"The Wooing of Eve\" e con la produzione di \"Laurette Taylor in Scenes From Shakespeare\". In questo lavoro, era protagonista di alcune scene tratte da \"Romeo e Giulietta\", \"Il mercante di Venezia\" e \"La bisbetica domata\".\nNel 1924, Taylor fu protagonista della versione cinematografica di un altro successo teatrale del marito, \"Happiness\", che in Italia prese il nome di \"Felicit\u00e0\". Anche in questo secondo film come nel precedente fu diretta da King Vidor. Il suo personaggio era quello di una giovane commessa, Jenny Wray. Nel cast, al suo fianco appaiono gli attori Hedda Hopper e Pat O'Malley.\nLa sua personalit\u00e0 fuori misura, i suoi umori mercuriali e la sua leggendaria eccentricit\u00e0 ben conosciuta, furono gli elementi che ispirarono No\u00ebl Coward a scrivere la commedia \"Hay Fever\" dopo che lo scrittore, amico di famiglia, pass\u00f2 un fine settimana a casa di Laurette Taylor. Il testo teatrale conobbe un grande successo ma la disamina impietosa dei tic e degli eccessi della famiglia della protagonista in cui si riconobbe senza alcun dubbio l'attrice, incrinarono la sua amicizia con Coward."}
{"id": "2803620", "revid": "287204", "url": "https://it.wikipedia.org/wiki?curid=2803620", "title": "Sonnet 144", "text": "Sonnet 144 o \"Two loves I have of comfort and despair\" \u00e8 il centoquarantaquattresimo dei \"Sonnets\" di William Shakespeare.\nIl sonetto \u00e8 uno dei due (l'altro \u00e8 il \"138\") inseriti nella raccolta \"Il pellegrino appassionato\", editata nel 1599, dieci anni prima degli Shakespeare's Sonnet pubblicati da Thorpe.\nAnalisi del testo.\nIl \"Sonnet 144\" fa parte dei sonetti convenzionalmente dedicati alla \"dark lady\". Vede protagonista, assieme a quest'ultima, anche il \"fair youth\", nella veste di vittima dell'adulazione della donna, a discapito dell'amore dell'io lirico."}
{"id": "2803621", "revid": "1543377", "url": "https://it.wikipedia.org/wiki?curid=2803621", "title": "Caraya\u00f3", "text": "Caraya\u00f3 \u00e8 un centro abitato del Paraguay, situato nel dipartimento di Caaguaz\u00fa a 164 km dalla capitale del paese, Asunci\u00f3n. Forma uno dei 21 distretti del dipartimento.\nPopolazione.\nAl censimento del 2002 la localit\u00e0 contava una popolazione urbana di 2.038 abitanti (13.234 nel distretto). \nCaratteristiche.\nFondata dal governatore Carlos Morphi (Carlos Murphy) nel 1785, Caraya\u00f3 si trova nelle vicinanze del fiume Tobat\u00edry. I suoi abitanti si dedicano all'agricoltura, all'allevamento e allo sfruttamento delle risorse forestali."}
{"id": "2803622", "revid": "767487", "url": "https://it.wikipedia.org/wiki?curid=2803622", "title": "Sonnet 143", "text": "Sonnet 143 o \"Lo, as a careful housewife runs to catch\" \u00e8 il centoquarantatreesimo dei \"Sonnets\" di William Shakespeare.\nAnalisi del testo.\nNel \"Sonnet 143\" l'io lirico si trova alle prese con una \"dark lady\" infedele, impegnata nell'inseguimento dei suoi tanti amori, che addolorano l'innamorato io.\nLa prima quartina si apre con una \"scenetta di realismo rustico\", nella quale l'io \u00e8 nella veste di un bambino piangente, al quale le cure materne (cio\u00e8 le attenzioni dell'amata) vengono meno causa l'inseguimento da parte della madre-\"brava massaia\" (\"careful housewife\", v.1) di \"uno dei suoi pennuti polli scappati via\" (\"One of her feather'd creatures broke away\", v. 2), ossia uno dei suoi amanti. Nella seconda quartina la metafora prosegue, descrivendo l'io-bambino che \"d\u00e0 la caccia\" (\"holds her in chase\") a questa fuggente \"dark lady\"-madre, che non si cura del \"poor infant's discontent\".\nInsomma, una scena che l'io riassume, ai vv. 9-10, come inseguimento a catena (\"So runn'st thou after that which flies from thee,/Whilst I thy babe chase thee afar behind\"): ecco che allora, nel distico, con un tono rassegnato, ultima fase di una costruzione in anticlimax, l'io prega (\"I pray\") affinch\u00e9 la sua \"dark lady\" raggiunga l'obiettivo (\"thy Will\"), a patto che si volga (\"turn back\") a calmare (\"still\") il suo pianto (\"my loud crying\")."}
{"id": "2803624", "revid": "767487", "url": "https://it.wikipedia.org/wiki?curid=2803624", "title": "The Bandolero", "text": "The Bandolero \u00e8 un film muto del 1924 diretto da Tom Terriss e tratto dal romanzo di Paul Gwynne. Il film venne girato in Spagna.\nProduzione.\nIl film fu prodotto dalla Metro-Goldwyn Pictures Corporation\nDistribuzione.\nDistribuito dalla Metro-Goldwyn Pictures Corporation, il film usc\u00ec nelle sale cinematografiche USA il 20 ottobre 1924.\nDate di uscita.\nIMDb\nAlias"}
{"id": "2803629", "revid": "30017581", "url": "https://it.wikipedia.org/wiki?curid=2803629", "title": "Demetan", "text": ""}
{"id": "2803635", "revid": "770813", "url": "https://it.wikipedia.org/wiki?curid=2803635", "title": "Eesti \u00f5huv\u00e4gi", "text": "L'Eesti \u00f5huv\u00e4gi (), conosciuta internazionalmente con la dizione in inglese Estonian Air Force, \u00e8 l'attuale aeronautica militare dell'Estonia e parte integrante delle Eesti kaitsev\u00e4gi, le forze armate estoni.\nLa sede principale si trova nella base aerea di \u00c4mari ed opera con due aerei da trasporto Antonov An-2 e due elicotteri Robinson R44. Due Aero L-39 Albatros sono stati noleggiati per addestramento.\nLe batterie di difesa aerea sono equipaggiate con 100 ZU-23-2 e missili Mistral.\nIl principale radar adottato dalla forza aerea \u00e8 il Lockheed Martin TPS-117, situato a Kellavere, nella contea di L\u00e4\u00e4ne-Virumaa, ed integrato con la rete di difesa aerea BaltNet operante nei paesi Baltici. La base aerea situata sull'aeroporto di \u00c4mari \u00e8 dotata di radar a corto raggio ASR-8.\nStoria.\nPeriodo pre-sovietico.\nL'aviazione militare estone venne costituita il 21 novembre 1918 quando il comandante del Battaglione Ingegneria Voldemar Victor Riiberg assegno il compito a August Roos di organizzare un'unit\u00e0 dotata di aeromobili. La nuova componente aerea delle forze estoni ebbe modo di operare solo dopo qualche settimana in occasione della guerra di indipendenza estone, quando la nazione dovette subire l'attacco della Repubblica socialista federativa sovietica russa che era intenzionata ad occupare i territori lasciati liberi dall'Impero tedesco come conseguenza della prima guerra mondiale. Gli scontri si protrassero fino alla stipula del Trattato di Tartu nel quale si assicurava all'Estonia una propria autonomia. La forza aerea ne acquis\u00ec uno stimolo per rafforzarsi e alla met\u00e0 degli anni trenta poteva contare su un parco velivoli, anche di produzione nazionale, di 130 unit\u00e0, divise tra gruppo di aviazione di marina, scuola di volo, base aerea e gruppo di difesa contraerei.\nL'Estonia sub\u00ec in seguito le vicende belliche che determinarono l'inizio della seconda guerra mondiale. La Germania nazista stipul\u00f2 con l'Unione Sovietica il patto Molotov-Ribbentrop, nel quale le due potenze definirono le rispettive sfere di influenza, e che port\u00f2 i tre Paesi Baltici alla firma del \"patto di assistenza e mutua difesa\" che consentiva l'accesso militare ai sovietici e che di fatto gener\u00f2 la smilitarizzazione della propria forza armata. Negli anni successivi le alterne vicende videro il territorio interessato dal fronte orientale, occupato prima della forze tedesche quindi riconquistato definitivamente da quelle sovietiche, le quali rimasero sul territorio anche dopo il termine del conflitto. La proclamazione della Repubblica Socialista Sovietica di Estonia determin\u00f2 l'annessione all'Unione Sovietica e da quel momento le forze armate furono integrate nella nuova realt\u00e0 nazionale.\nPeriodo post dissoluzione sovietica.\nLa Eesti \u00d5huv\u00e4gi venne riformata il 13 aprile 1994, con grandi difficolt\u00e0 dovute al fatto che i sovietici nel ritiro dall'Estonia avevano danneggiato tutte le installazioni. I lavori permessi dai fondi disponibili sono stati concentrati sull'aeroporto di \u00c4mari, che doveva essere pronto nel 2010.\nAeromobili in uso.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "2803637", "revid": "287204", "url": "https://it.wikipedia.org/wiki?curid=2803637", "title": "Fran\u00e7ois Chabot", "text": "Biografia.\nFiglio di un cuoco, divenne frate cappuccino e prete e dopo la promulgazione della costituzione civile del clero fu un vicario di Henri Gr\u00e9goire, vescovo costituzionale di Blois. Fond\u00f2 il club giacobino di Rodez e venne eletto deputato all'Assemblea legislativa: sedette a sinistra e fu, con Claude Bazire e Antoine-Christophe Merlin, un esponente dei cordiglieri.\nVenne eletto alla Convenzione nazionale, dove vot\u00f2 per la condanna a morte di Luigi XVI e si oppose alla proposta di perseguire gli autori dei massacri di settembre.\nSpos\u00f2 la sorella del banchiere austriaco Junius Frey e si improvvis\u00f2 uomo d'affari: coinvolto nello scandalo della Compagnia francese delle Indie Orientali, venne condannato a morte dal Comitato di salute pubblica e ghigliottinato.\nIl corpo venne sepolto nel Cimitero degli Errancis."}
{"id": "2803641", "revid": "196390", "url": "https://it.wikipedia.org/wiki?curid=2803641", "title": "Aeronautica militare estone", "text": ""}
{"id": "2803644", "revid": "196390", "url": "https://it.wikipedia.org/wiki?curid=2803644", "title": "Estonian Air Force", "text": ""}
{"id": "2803646", "revid": "196390", "url": "https://it.wikipedia.org/wiki?curid=2803646", "title": "Aeronautica militare dell'Estonia", "text": ""}
{"id": "2803648", "revid": "599013", "url": "https://it.wikipedia.org/wiki?curid=2803648", "title": "Lorenzo Gemmi", "text": "Gioce nel ruolo di schiacciatore."}
{"id": "2803650", "revid": "767487", "url": "https://it.wikipedia.org/wiki?curid=2803650", "title": "Greenwood (Carolina del Sud)", "text": "Greenwood \u00e8 una citt\u00e0 degli Stati Uniti d'America, capoluogo della Contea di Greenwood, nello stato della Carolina del Sud.\nQua \u00e8 nato il giocatore di football Josh Norman."}
{"id": "2803658", "revid": "288300", "url": "https://it.wikipedia.org/wiki?curid=2803658", "title": "Mikkel Venge Beck", "text": ""}
{"id": "2803660", "revid": "729019", "url": "https://it.wikipedia.org/wiki?curid=2803660", "title": "Hashirajima", "text": "L'isola Hashirajima, in giapponese \u67f1\u5cf6, \u00e8 un'isola posta sulla costa giapponese, alla posizione .\nL'isola fa parte della prefettura di Yamaguchi. Durante la seconda guerra mondiale era usata come ancoraggio per la flotta, essendo distante circa 40 km dalla base navale di Kure."}
{"id": "2803665", "revid": "767487", "url": "https://it.wikipedia.org/wiki?curid=2803665", "title": "Il trionfo dell'onest\u00e0", "text": "Il trionfo dell'onest\u00e0 (\"Man and Maid\") \u00e8 un film muto del 1925 diretto da Victor Schertzinger. La storia, tratta dal romanzo omonimo del 1922 di Elinor Glyn, fu sceneggiata dalla stessa Glyn.\nTrama.\nAi tempi della Prima guerra mondiale a Parigi, sir Nicholas Thormonde deve scegliere tra Suzette, una poco simpatica signora della buona societ\u00e0, e la sua segretaria Alathea, una brava ragazza.\nDistribuzione.\nDistribuito dalla Metro-Goldwyn Pictures Corporation, il film fu presentato in prima a New York il 6 aprile 1925 per poi uscire nelle sale degli Stati Uniti il 20 aprile 1925. In Finlandia, venne distribuito il 19 aprile 1926. In Italia, fu distribuito dalla Goldwyn con il titolo \"Il trionfo dell'onest\u00e0\", dopo aver ottenuto il visto di censura numero 22167, rilasciato il 9 novembre 1925."}
{"id": "2803668", "revid": "121174005", "url": "https://it.wikipedia.org/wiki?curid=2803668", "title": "Universit\u00e0 Governance Nazionale", "text": "La Universit\u00e0 Governance Nazionale (, inglese \"National Chengchi University\", National University of Governance, da cui la sigla NCCU) \u00e8 un'universit\u00e0 pubblica di Taiwan, con sede a Taipei, nel quartiere Muzha del distretto di Wenshan. Essa \u00e8 particolarmente rinomata per l'insegnamento di scienze sociali, scienze della comunicazione, economia e commercio e arti liberali, oltre che per il suo master in business administration.\nStoria.\nFondata dal Kuomintang nel 1927 a Nanchino, Cina, con il nome di \"Scuola Centrale degli Affari di Partito\", l'universit\u00e0 ha cambiato il proprio nome nel 1929 ed \u00e8 diventata la \"Scuola Politica Centrale\", dopo la vittoria nazionalista nella spedizione settentrionale del 1926-27. La \"Universit\u00e0 Governance Nazionale\" con l'attuale nome fu ufficialmente fondata nel 1946, alla fine della seconda guerra sino-giapponese. Quando il Kuomintang perse la guerra civile contro il Partito Comunista Cinese (PCC) e, di conseguenza, il controllo della Cina continentale nel 1949, l'universit\u00e0 fu temporaneamente chiusa e riapr\u00ec i battenti solo nel 1954, quando fu trasferita a Taipei, nuova capitale della Repubblica di Cina. Nel primo anno dalla sua riapertura, essa forniva solo insegnamenti specialistici per individui gi\u00e0 laureati, ma dal 1955 iniziarono ad essere creati programmi per studenti con la licenzia media superiore. Il 1964 fu l'anno in cui Yang Bi-lin (\u694a\u5fc5\u7acb), all'epoca rettore, diede avvio al primo master in business administration cinese.\nSede.\nLa sede della NCCU si trova ai piedi del monte Chi-nan, a sud della citt\u00e0 di Taipei, e nel suo campus scorre il fiume Ching-me. Oltre a tale sede principale, situata in un quartiere della citt\u00e0 chiamato Mu-cha, la NCCU ha anche due sedi dislocate nell'area urbana di Taipei: il Centro di educazione in amministrazione pubblica e commerciale si trova in via Jing-hua, mentre l'Istituto di relazioni internazionali nel viale Wan-shou.\nAree sceniche intorno al campus di relativo interesse sono il tempio buddhista Chi-nan, il giardino del t\u00e8 Mao-kong, il museo del t\u00e8 e lo zoo di Taipei.\nFacolt\u00e0.\n635 \u00e8 il numero del personale impiegato dall'universit\u00e0. La cifra si divide in 280 professori, 203 professori associati, 45 lettori e 107 assistenti.\nCollege e dipartimenti.\nCollege = facolt\u00e0\nDipartimento = corso di laurea\nProgrammi internazionali.\nDesignato dal \"Ministero dell'Istruzione\" della Repubblica di Cina come il miglior centro di insegnamento della lingua inglese a Taiwan, la NCCU fornisce anche una serie di programmi internazionali insegnati in tale lingua:"}
{"id": "2803672", "revid": "371529", "url": "https://it.wikipedia.org/wiki?curid=2803672", "title": "Un uomo rispettabile", "text": "Un uomo rispettabile \u00e8 una canzone dei The Pops versione italiana di \"A Well Respected Man\" del complesso inglese dei The Kinks.\nLa canzone venne presentata nel 1965 dal gruppo italiano composto da Aldo besozzi, Giuliano Votta, Nicola Sfregola, Marco Battistelli e Massimo Brambilla. Il disco 45 giri \u00e8 stato prodotto dalla GTA del Maestro Cicchellero e presenta nel lato B la canzone \"Lalla Chicchi\".\nNel 1987, la canzone viene ripresa da Gli Avvoltoi nel loro singolo d'esordio, riproponendola nell'album \"L'Altro Dio\" (2009) insieme al cantante Cisco."}
{"id": "2803673", "revid": "767487", "url": "https://it.wikipedia.org/wiki?curid=2803673", "title": "Marco Ricci (cestista)", "text": "Carriera.\nHa disputato numerose stagioni in Serie A e giocato anche 47 partite con la maglia della Nazionale italiana, con cui ha debuttato il 19 dicembre 1979 in Italia-Bulgaria 101-72."}
{"id": "2803689", "revid": "3115", "url": "https://it.wikipedia.org/wiki?curid=2803689", "title": "Lacrimatoio", "text": "Il lacrimatoio (o vaso lacrimale o unguentario) era una ampolla di vetro o di materiali preziosi (argento, alabastro) che conteneva unguenti o profumi, chiamato in latino \"unguentarium\".\nStoria.\nI lacrimatoi sono stati trovati il pi\u00f9 delle volte nelle tombe romane o ellenistiche dal III alla met\u00e0 del I secolo a.C.; era stato ipotizzato erroneamente che avessero la funzione di raccogliere le lacrime dei parenti del defunto, donde il nome. L'equivoco, nato probabilmente dall'interpretazione di un versetto del libro dei Salmi, venne ripreso fra gli altri da Shakespeare. La corretta interpretazione di quegli oggetti venne proposta dal conte di Caylus nel XVIII secolo.\nNel XIX secolo, nell'Inghilterra vittoriana e negli Stati Confederati d'America, durante la guerra di secessione, vennero tuttavia utilizzati effettivamente dei piccoli contenitori per la conservazione delle lacrime la cui raccolta avveniva attraverso speciali tamponi."}
{"id": "2803693", "revid": "599013", "url": "https://it.wikipedia.org/wiki?curid=2803693", "title": "Rasa Polikevi\u010di\u016bt\u0117", "text": "\u00c8 sorella gemella di Jolanta Polikevi\u010di\u016bt\u0117, anch'ella ex ciclista."}
{"id": "2803694", "revid": "287204", "url": "https://it.wikipedia.org/wiki?curid=2803694", "title": "Rasa Polikeviciute", "text": ""}
{"id": "2803695", "revid": "6923", "url": "https://it.wikipedia.org/wiki?curid=2803695", "title": "Antonio Papalia", "text": "Storico capobastone della cosca Papalia della 'ndrangheta calabrese. Antonio Papalia fu considerato per lungo tempo il referente della 'ndrangheta nel nord Italia nonch\u00e9 cofondatore della Lombardia, ha la dote di \"associazione\", quella di pi\u00f9 alto valore.\nBiografia.\nAntonio Papalia visse a Buccinasco, dove oper\u00f2 e incominci\u00f2 la sua carriera criminale, durante la quale collabor\u00f2 anche con l'altro boss calabrese della Lombardia Franco Coco Trovato.\nIl 19 settembre 1992 viene arrestato.\nAntonio Papalia nel 1997 viene condannato a 3 ergastoli e 79 anni di carcere sotto regime di 41-bis.\nDal 2006 non \u00e8 pi\u00f9 al 41-bis.\nI figli.\nAntonio Papalia \u00e8 sposato con Rosa Sergi, i suoi figli sono Pasquale (1979) e Domenico Papalia (1984), il primo \u00e8 uscito dal carcere, condannato per associazione mafiosa, condannato con sei anni, mentre Domenico, detto \"U curciutu\", \u00e8 ancora latitante, considerato il nuovo referente della 'ndrangheta al nord Italia."}
{"id": "2803697", "revid": "2128848", "url": "https://it.wikipedia.org/wiki?curid=2803697", "title": "Storia dell'oncologia", "text": "La nascita dell'oncologia ha origini antiche, come il male che si prefigge di studiare e sconfiggere: essa \u00e8 la branca della medicina riguardante lo studio e la cura dei tumori.\nOrigini.\nIl primo scritto riguardante un caso di tumore risale alla medicina egizia, nell'antico papiro di Kahun (1800 a.C.) infatti \u00e8 presentata la descrizione di un cancro dell'utero, mentre un altro documento, il papiro di Ebers (1550 a.C.) tratta della condizione di non curabilit\u00e0 di tale patologia.\nTuttavia l'incurabilit\u00e0 delle neoplasie viene ribadita anche dal padre della medicina Ippocrate (460 \u2013 377 a.C.), secondo il quale l'origine delle malattie \u00e8 esclusivamente fisica e \"fondata sull'armonica mescolanza dei quattro umori\":\nCos\u00ec, alla rottura dell'equilibrio corrisponde uno stato di discrasia, ovvero di malattia, e il prodotto dell'accumulo di bile nera nei tessuti \u00e8 ci\u00f2 che produce i tumori maligni.\nPer definirli il medico greco utilizza per la prima volta il termine \"carcinoma\", la cui origine etimologica \u00e8 granchio (dal greco \"karkinos\"), poich\u00e9, proprio come l'animale, divora i tessuti con una morsa dolorosa e acuta.\nPer il trattamento dei tumori esterni egli consigliava il ricorso a sostanze naturali emollienti o alla cauterizzazione, mentre riteneva opportuno \"\u00abNon curare i portatori di tumori occulti: i malati muoiono presto se curati, vivono pi\u00f9 a lungo se abbandonati al loro destino\u00bb\".\nSulla base degli studi di Ippocrate, il medico romano Galeno (129-201 d.C.) tenta di riformulare la patogenesi dei tumori. Nel secondo libro del \"De Naturalibus Facultatibus\" egli utilizza il termine cancro per indicare \"\u00abuna malattia che si caratterizza con un ingrossamento, una protuberanza e il cui nome deriva dalla somiglianza che le vene gonfiate dal tumore hanno con le zampe del granchio\u00bb\". Il neologismo galeniano discende infatti dal nome latino del granchio (\"cancer\") e ad esso si affianca anche quello di sarcoma.\nSecondo Galeno, inoltre, per impedire lo sviluppo del tumore bisognava evitare che la bile nera si fissasse in un determinato tessuto. Con l'insorgere della malattia il paziente poteva essere curato con l'aiuto di medicamenti, diete equilibrate, somministrazione di veleni e nei casi pi\u00f9 gravi l'asportazione chirurgica o la cauterizzazione. Se i tumori non potevano essere operati si somministrava all'infermo estratto di papavero per lenire il dolore.\nPer secoli la teoria degli umori \u00e8 stata accettata come un dogma dalla classe medica a causa dell\"'Ipse dixit\", rallentando cos\u00ec lo sviluppo in campo oncologico.\nRinascimento e rivoluzione scientifica.\nDurante i secoli caratterizzati dall'ipsedixismo galenico la classe medica brancolava nel buio, lontani spiragli di luce potevano essere scorti solo con l'avvenire del Rinascimento.\nIl chirurgo francese Henry de Mondeville (1260 \u2013 1320) della Scuola di Montpellier, nel suo trattato \"Chirurgie\" (1320), scrive: \"\u00abNessun cancro guarisce a meno che lo si estirpi radicalmente; se ne resta anche una minima parte, la malignit\u00e0 si sviluppa anche dalla radice\u00bb\".\n\u00c8 con Paracelso (1493 \u2013 1541) che per la prima volta si assiste alla \"disintegrazione della teoria umorale\" di Galeno. L'alchimista riteneva che i tumori maligni fossero prodotti \"non dall'accumulo della bile nera, ma da un sale\", il \"\"realgar\". Inoltre, gli studi anatomici di Andrea Vesalio (1514-1564) avevano contribuito ad abbattere il dogma galenico dimostrando l'inesistenza della bile nera.\nAnche il filosofo Cartesio (1596-1650) lo aveva smentito, sostituendo al potere patogenetico dell'umor nero quello della \"linfa\", unica responsabile della malattia tumorale.\nTra gli altri importanti medici di et\u00e0 rinascimentale bisogna ricordare l'anatomista Gabriele Falloppio (1523 - 1562), secondo il quale lo \"scirro\"\" era la forma neoplastica pi\u00f9 importante ed essa condivideva col cancro il ruolo di rappresentante della medesima affezione, vale a dire il carcinoma.\nEgli, inoltre, affermava: \"\u00abquando il cancro \u00e8 tranquillo, sia tranquillo anche il medico\u00bb\".\nNonostante l'introduzione del metodo sperimentale nelle scienze ad opera di Galileo, l'oncologia, come del resto la medicina, aveva ancora molta strada da percorrere prima di giungere alle sperimentazioni e innovazioni in campo eziopatologico.\nIl Settecento dei lumi.\nIl \"Settecento\" ha rivoluzionato dal profondo ogni campo della societ\u00e0, compreso quello medico. Importante contributo \u00e8 stato l'avere iniziato a sospettare che \"il cancro non fosse una malattia generale dovuta a cause esterne, ma locale\". Formulando un'ipotesi ezio-patogenetica esterna, infatti, due grandi personaggi storici hanno lasciato il segno nella storia dell'oncologia: il chirurgo londinese Percival Pott (1714-1788) e il medico tedesco Samuel Thomas S\u00f6mmering (1755-1830). L'inglese nel 1775 identifica un cancro a penetranza professionale elettiva: il cancro scrotale degli spazzacamini. \u00c8 il fattore chimico, la fuliggine, l'agente scatenante ed \u00e8 per questo che Pott intuisce il bisogno di \"\u00abun massiccio intervento di ordine chirurgico e una legislazione severa che eliminer\u00e0 la malattia in due generazioni\u00bb\".\nSimilmente nel 1795, il tedesco associava il cancro del labbro con i danni provocati dal fumo della pipa.\nAltro importante contributo italiano \u00e8 fornito dall'anatomopatologo Giovanni Battista Morgagni (1682- 1771), il quale afferma che ogni malattia ha una precisa sede e una determinata causa. \"Il chirurgo pi\u00f9 che il medico quindi \u00e8 il primo a riconoscere il tumore come un male locale\" che colpisce determinati tessuti, come descritto nella fisiopatologia delle membrane di Marie Fran\u00e7ois Xavier Bichat (1771-1802). Il medico francese infatti vede \"i tumori come fenomeni locali\" che bisogna estirpare tempestivamente e se ci\u00f2 non avviene allora il cancro diviene, secondo il chirurgo Joseph Claude Anthelme R\u00e9camier (1774 - 1852), una malattia generale a causa delle \"metastasi\" (neologismo da lui coniato).\nCome \u00e8 facilmente intuibile in oncologia la figura del medico e del chirurgo \u00abdell'operator che lavora con le mani e del \"physicus et phylosophus\" che lavora con la mente e rifugge dall'operare \"cum ferro et igne\"\u00bb diventano un tutt'uno. La chirurgia acquista durante questo periodo dignit\u00e0, e contribuisce nell'immaginario collettivo a rendere il cancro una malattia localizzata e quindi non necessariamente incurabile.\nL'Ottocento di Virchow.\nLa vera svolta nel corso dell'Ottocento in campo oncologico \u00e8 data da uno dei pi\u00f9 grandi ricercatori di tutti i tempi: Rudolf Virchow (1821-1902). Con la sua \"Patologia Cellulare\" afferma che per poter indagare e scoprire la misteriosa eziopatogenesi del cancro occorre studiare la cellula tumorale dal punto di vista \"istologico\" e \"fisiologico\". Egli afferma \"\u00ab con tutta la sua pratica anche un indaffarato chirurgo, se vuole ottenere quel che i suoi predecessori non hanno ottenuto, non pu\u00f2 fare a meno di ricorrere infine all'istologia e al microscopio\u00bb\".\nTuttavia la grande rivoluzione cellulare incontra un grande ostacolo, soprattutto sulla frontiera italiana: l'unit\u00e0 nazionale. Con i moti del \u201948, infatti, le nazioni cercavano di chiudersi in un'autarchia scientifica senza precedenti, promuovendo il sentimento nazionalista al fine di tagliare ogni contatto con scienziati stranieri, per promuovere solo la ricerca da parte delle menti nazionali. In Italia, cos\u00ec, si creano due fronti: quello dei \"\u201cvirchowiani\u201d\" e quello degli \"\u201canti-virchowiani\u201d\", a causa del sentimento germanofobo. Ci\u00f2 non esclude la possibilit\u00e0 di progredire, anzi permette attraverso le numerose critiche tra i due schieramenti di acquisire la consapevolezza dell'importanza di un metodo scientifico basato non su opinioni, ma su \"esperimenti\".\nQuesto sar\u00e0 il sentiero sul quale l'oncologia sperimentale riuscir\u00e0 a muovere i primi passi.\nOncologia sperimentale e teorie oncogeniche.\nCon Claude Bernard (1813-1878) e l'introduzione di una visione della medicina di tipo sperimentale anche l'oncologia si dirige verso lo \"sperimentalismo\".In questo modo numerosi medici e ricercatori iniziano a studiare il cancro da prospettive diverse cercando di dar vita a teorie sull'origine e lo sviluppo delle neoplasie. Sono qui citate brevemente alcune delle pi\u00f9 importanti.\nIl fisiopatologo Wilhelm Waldeyer (1836-1921) nel 1877 formula l'assioma \"\u201cil cancro trae sempre origine dall'epitelio\u201d\". Questa teoria che inizialmente trova largo consenso tra medici e chirurghi del calibro di Theodor Billroth (1829\u20131894) non tarda ad essere smentita. La falsificazione della teoria \u00e8 opera del dottore italiano Vincenzo Brigidi che attraverso numerose osservazioni giunge alla fortunata conclusione che la dottrina di Waldeyer \u00e8 troppo limitativa poich\u00e9 l'origine del carcinoma \"non \u00e8 esclusivamente epiteliale, ma anche connettivale\".\nFrancesco Sanfelice \u00e8 stato un patologo e igienista italiano, padre della \"teoria blastomicetica dei tumori maligni\".\nGrazie al suo lavoro, sul finire dell'Ottocento, nasce la \"sieroterapia\", ovvero un siero che - secondo lui - sarebbe stato in grado di guarire i tumori maligni, e che avrebbe sperimentato sui cani. Questo siero chiamato \"cancrocidina\" non era altro che una sospensione di saccaromiceti neoformanti in soluzione fisiologica sterile.\nLa teoria di Sanfelice, basata sull\u2019\"\"eziologismo esterno\u201d\", viene presto confutata e superata da quella dell\u2019\"\u201ceziologismo interno\u201d\". Tuttavia la teoria del patologo pu\u00f2 essere considerata la progenitrice della scoperta dei \"virus oncogeni\" ad opera di Peyton Rous (1879\u20131970) che nel 1966 ricever\u00e0 il Premio Nobel per la medicina.\nNel 1911 il microbiologo statunitense, attraverso degli esperimenti, riusc\u00ec a dimostrare che il sarcoma dei polli poteva essere generato con l'iniezione di un agente submicoscropico, denominato poi \"virus del sarcoma di Rous\". L'intima connessione tra virus e cancro era stata finalmente scoperta.\nGaetano Fichera (1880-1935) primo direttore dell\u2019\"Istituto Nazionale Vittorio Emanuele III per lo studio e la cura del cancro\", elabora la teoria del \"disequilibrio oncogenico\". Questa si basa sull'ereditariet\u00e0 e sulla predisposizione alla malattia neoplastica causata da una mancata resistenza agli stimoli oncogeni. Secondo Fichera \"\u00ab lo sviluppo dei tumori \u00e8 spiegato con la rottura dei rapporti tra sostanze inibitrici e sostanze eccitatrici delle proliferazioni cellulari\u00bb\", da qui l'importanza dell'equilibrio tra le parti, che se rotto provoca neoplasie nella parte del corpo predisposta.\nNicola Pende (1880\u20131970) \u00e8 un patologo medico alla Sapienza ed esperto endocrinologo che afferma \"\u00abil cancro \u00e8 una malattia di tutto l'organismo e curare con i metodi localistici, come finora si era fatto, sia col coltello chirurgico sia con altre terapie, come la radium terapia, \u00e8 un errore\u00bb\". Secondo il professore una delle cause scatenanti \u00e8 la \"\u201crazza\u201d\" (bisogna ricordare che pende firma nel 1938 il Manifesto della Razza che legittima il razzismo persecutorio degli ebrei in Italia), inoltre il medico fascista ritiene che il cancro, in quanto malattia generale, debba essere studiato dal clinico medico e non dal chirurgo che \u00e8 solamente una mano sapiente e tecnica. In questo modo egli \"denigra la chirurgia a strumento di cura secondario\". \nPietro Rondoni (1882\u20131956), professore di patologia generale e sperimentale all'Universit\u00e0 di Milano e successore di Fichera nella direzione dell\"'Istituto Nazionale Vittorio Emanuele III per lo studio e la cura del cancro\", \u00e8 uno dei primi a comprendere il nesso tra \"tumori e genetica\".\nEgli, infatti, attraverso l'amore per la ricerca, intuisce \"\u00abcome la cancerologia si incontri con la genetica\u00bb\".\nLa sua brillante intuizione lo fa inoltrare in uno studio parallelo tra \"agenti lesivi endogeni ed esogeni del cancro\", conciliando per primo le tesi virali e ambientali precedenti. Tale teoria unificante si basa sul concetto di cancro come \"errore di riproduzione cellulare\" che pu\u00f2 essere scatenato da fattori esterni all'organismo come \"virus e idrocarburi policiclici sintetici\". Rondoni descrive il tumore come \"\u00abuna malattia antieconomica e antiautarchica per eccellenza, perch\u00e9 appunto essa spegne dei focolai di esperienza, di cultura, di capacit\u00e0 non prontamente sostituibili e danneggia cos\u00ec lo sviluppo e l'autonomia tecnica e spirituale del paese\u00bb\"\nEnrico Ciaranfi, professore di Patologia Generale all'Universit\u00e0 degli Studi di Perugia sostiene che \"\u00abil tumore \u00e8 una malattia autoctona, uno sconfinamento della variabilit\u00e0 biologica oltre i limiti della normalit\u00e0, dipendente da qualche stabile modificazione della fine struttura chimica cellulare. Questa mutata condizione potrebbe guidare verso la conoscenza dell'origine della degenerazione maligna e faciliterebbe il compito di appurare in che cosa la cellula neoplastica differisca sostanzialmente da quella normale.\u00bb\"\nGrande contributo del docente fu quello di aver raggruppato diverse teorie, prima fra tutte la teoria infettiva e quella della mutazione spontanea, per poter formulare l'ipotesi sulla \"genesi formale\" dei tumori.\nRadioterapia.\nCon la scoperta dei raggi X nel 1895 da parte di Wilhelm Conrad R\u00f6ntgen nasce la \"radiodiagnostica\" e in campo oncologico la \"radioterapia\". Nel 1896 uno studente di Chicago, \"E.H.Grubb\u00e8\", utilizza le radiazioni per trattare una neoplasia alla mammella e nello stesso anno Henry Becquerel svela la \"radioattivit\u00e0\" degli atomi di uranio. Successivamente nel 1898 Marie e Pierre Curie scoprono il radio, e dai loro esperimenti, ma soprattutto delle conseguenze causate sui loro corpi dagli stessi, viene alla luce la potente e \"bivalente attivit\u00e0 demolitrice e risanatrice\" dell'elemento, il quale pu\u00f2 guarire alcuni tumori.\nChemioterapia.\nAgli inizi del Novecento un brillante scienziato tedesco, Paul Ehrlich (1854 -1915) premio Nobel per la medicina 1908, scopre che alcuni \"prodotti chimici potevano danneggiare e distruggere l'agente causale di alcune malattie infettive\". Nasce cos\u00ec la \"chemioterapia\". In campo oncologico nel 1946 \"A.Gilman\" e \"F.S.Philips\" scoprono \"l'effetto curante delle mostarde azotate su organismi affetti da tumori\". La chemioterapia antitumorale ha successo grazie alle affinit\u00e0 tra queste molecole sintetizzate e alcune porzioni di DNA che vengono \"inibite e perci\u00f2 impossibilitate nella riproduzione\", contrastando cos\u00ec la crescita della neoplasia. La costante ricerca di agenti sempre pi\u00f9 selettivi verso le cellule tumorali e meno nocivi all'uomo, spingono gli scienziati all'utilizzo di antineoplastici naturali. Tra i pi\u00f9 importanti si collocano la \"daunomicina\", frutto della Farmitalia, che nel 1963 irrompe nel mercato ed \u00e8 affiancata, nel 1971, dall\u2019\"adriblastina\" prodotta e ideata dalla stessa casa farmaceutica con un'azione antiblastica pi\u00f9 ampia.\nIl principale obiettivo dei ricercatori \u00e8 quello di realizzare cure sempre pi\u00f9 efficaci attraverso:\nChirurgia oncologica.\nAgli esordi la giovane oncologia poteva trovare nella chirurgia l'unica alleata per sconfiggere il cosiddetto \"\u201cmale oscuro\u201d\". Sin dai primi approcci con il cancro i medici si sono accorti che l'asportazione del tessuto affetto fosse la sola via di salvezza praticabile. Cos\u00ec la chirurgia oncologica, inizialmente, \u00e8 stata considerata la sola cura efficace, se in cooperazione con il punto di vista clinico e patologico, nella lotta contro i tumori.\nPerci\u00f2 lo sviluppo dell'oncologia chirurgica \u00e8 parallelo a quello degli altri campi della medicina. Ne \u00e8 un esempio Harvey Cushing (1869 -1939) neurochirurgo, patologo, insegnante, scrittore \u2013 autore di una biografia su William Osler, suo maestro, che gli varr\u00e0 il premio Pulitzer. L'eclettico medico ha il merito di aver saputo coniugare la modalit\u00e0 tecnica alla dimensione etica nell'operare con il bisturi, poich\u00e9 durante l'atto chirurgico non \u00e8 possibile compiere alcun errore, pena la morte del paziente. Inoltre egli mette a punto delle importanti soluzioni in campo tecnico \u2013 molte delle quali per migliorare l'emostasi. \u00c8 la sua impeccabile condotta che gli ha permesso di \"ridurre drasticamente il tasso di mortalit\u00e0 operatoria\" e di considerare non solo la malattia, ma soprattutto il malato.\nMolti sono gli italiani che hanno contribuito con operazioni ed innovazioni tecniche - si pensi alla sega di Gigli, agli interventi di Francesco Durante (1844- 1934) e Davide Giordano (1864 \u2013 1954), il quale si rende conto dell'importanza dell\u2019\"antropologia nella chirurgia\".\nLa precocit\u00e0 diagnostica e la radicalit\u00e0 chirurgica sono da sempre i due principali alleati nella lotta contro il cancro. Conseguenza di ci\u00f2 \u00e8 la promozione sin dagli anni cinquanta della \"prevenzione secondaria tramite screening di massa\", ove la prevenzione primaria fallisce.\nDal Novecento: l'oncologia oltre l'oncologia.\nNel corso del Novecento avviene uno dei pi\u00f9 importanti eventi nella storia dell'umanit\u00e0: \"la svolta epidemiologica\", ovvero l'aumento esponenziale delle malattie metabolico\u2013degenerative, quali il cancro, rispetto alla scomparsa di quelle infettive.\nDa questo momento rivestiranno grande importanza la genetica, la biologia e la ricerca biomolecolare e soprattutto i cosiddetti \"fattori di rischio\", ovvero:\nUn esempio \u00e8 quello del fumo e dell'incidenza del cancro ai polmoni tra la classe fumatrice; si cerca di rendere meno tossico il tabacco, invece che smettere di fumare.\nPer poter prevenire l'insorgenza di tumori, infatti, non basta controllare e limitare gli agenti cancerogeni, \"bisogna educare la societ\u00e0 a stili di vita sani attraverso la prevenzione primaria\".\n\u00c8 in questi ultimi anni che l'oncologia medica ingloba impegno tecnologico, insegnamento e apprendimento, con la comprensione nella sua totalit\u00e0 antropologica e sociale.\n\"\u00abCos\u00ec la storia dell'oncologia non pu\u00f2 non essere anche storia del vissuto esistenziale del malato neoplastico\u00bb\".\nInoltre, specialmente in ambito oncologico il rapporto medico-paziente diviene duale, basato sulla fiducia e sulla speranza che non deve essere mai calpestata dal tecnicismo."}
{"id": "2803704", "revid": "767487", "url": "https://it.wikipedia.org/wiki?curid=2803704", "title": "Suore in fuga", "text": "Suore in fuga (\"Nuns on the Run\") \u00e8 un film del 1990 diretto da Jonathan Lynn con Eric Idle e Robbie Coltrane.\nTrama.\nBrian e Charlie fanno parte di una banda di rapinatori. Stanchi della vita criminale, decidono di ritirarsi in Brasile con il bottino dell'ultimo colpo ma le cose non vanno secondo i piani. Braccati dal loro vecchio boss, dalla mafia cinese e dalla polizia, i due si rifugiano in un convento e, travestiti, si spacciano per suore (suor Eufemia e suor Inviolata): la superiora affida loro l'incarico di insegnare religione ed educazione fisica nella scuola femminile annessa al convento.\nBrian non \u00e8 cattolico e non conosce niente di questa religione; inoltre la scuola \u00e8 frequentata da giovani ragazze avvenenti. Questo d\u00e0 origine a numerose situazioni comiche."}
{"id": "2803713", "revid": "31886", "url": "https://it.wikipedia.org/wiki?curid=2803713", "title": "Help! (casa discografica)", "text": "La Help! \u00e8 stata una casa discografica italiana attiva dalla fine degli anni '60 per la prima met\u00e0 del decennio successivo.\nStoria della Help!\nLa Help! venne fondata dal produttore discografico Gianni Dell'Orso, attivo fin dagli anni '60 presso l'RCA Italiana (l'etichetta che si occuper\u00e0 della distribuzione della Help!).\nSi occup\u00f2 prevalentemente di stampare dischi di musica pop e di rock progressivo; tra i nomi pi\u00f9 noti pubblicati dall'etichetta ricordiamo tra i gruppi i romani Quella Vecchia Locanda ed i torinesi Procession e tra i solisti il cantautore Folkaldo.\nLa Help! inoltre pubblic\u00f2 in Italia i dischi dei complessi tedeschi The Rattles e The Sub, grazie al produttore austriaco Eddy Korsche, collaboratore di Dall'Orso.\nLa Help! cess\u00f2 l'attivit\u00e0 nel 1975.\nI dischi pubblicati.\nPer la datazione ci siamo basati sull'etichetta del disco, o sul vinile o, infine, sulla copertina; qualora nessuno di questi elementi avesse una datazione, ci siamo basati sulla numerazione del catalogo; se esistenti, abbiamo riportato oltre all'anno il mese e il giorno (quest'ultimo dato si trova, a volte, stampato sul vinile)."}
{"id": "2803718", "revid": "80598", "url": "https://it.wikipedia.org/wiki?curid=2803718", "title": "Folkaldo", "text": ""}
{"id": "2803719", "revid": "838137", "url": "https://it.wikipedia.org/wiki?curid=2803719", "title": "Franco Maria Giannini", "text": ""}
{"id": "2803720", "revid": "80598", "url": "https://it.wikipedia.org/wiki?curid=2803720", "title": "Pier Franco Colonna", "text": ""}
{"id": "2803721", "revid": "767487", "url": "https://it.wikipedia.org/wiki?curid=2803721", "title": "Aldo Parente", "text": "Biografia.\nGli inizi: i Baronetti.\nInizia la carriera di musicista come chitarrista, appassionandosi dapprima al rock and roll e poi al beat; forma quindi alcuni complessi, come i Jaguars e Max &amp; i Profeti, con cui si esibisce nella sua citt\u00e0.\nCon il cantante di quest'ultimo gruppo, l'anglo-italiano John Max, forma I Baronetti, composti da Eugenio Lavenia alla batteria, Cisco Sacchi al basso, Anito Anzidei alla tromba, Aldo Natali al trombone, Michele Elia e Michele Bovi (futuro giornalista del TG2) ai sax, oltre che Max alla voce e Parente alle chitarre.\nIl gruppo, che ha una scrittura fissa al Titan Club, uno dei pi\u00f9 noti locali beat italiani, si esibisce anche nel resto d'Italia.\nGli Under 2000.\nDopo l'esperienza con i Baronetti, Parente forma gli Under 2000, con Fabio Fabiani alla voce e alla chitarra, Remo Baldasseroni alle tastiere e Sandro Laudadio alla batteria; in questo gruppo Parente passa al basso.\nGli Under 2000 suscitano l'interesse del discografico GiannI Dall'Orso, che propone loro un contratto discografico con la sua etichetta, la Help!, per cui incidono tre 45 giri nel 1970.\nDopo lo scioglimento del gruppo, a seguito dell'abbandono di Baldasseroni e Parente, Laudadio e Fabiani daranno vita al gruppo di rock progressivo Il Paese dei Balocchi, che incider\u00e0 un album per la Compagnia Generale del Disco.\nFolkaldo.\nCon lo pseudonimo di Folkaldo Parente inizia la carriera di cantautore, autodefinendosi \"popmenestrello\" e pubblicando un 45 giri con due canzoni orecchiabili e con testi simbolici.\nPer il lancio del disco Parente crea un pupazzo, chiamato \"Shakidu\" (come la canzone sul lato A), raffigurato anche sulla copertina del disco.\nFranco Maria Giannini e l'album.\nParente passa poi alla Aris, etichetta di Aldo Pomilia, per cui pubblica nel 1974 l'album Affresco, vicino alle sonorit\u00e0 del rock progressivo.\nIl disco non riscuote successo, e Parente decide di ritirarsi e di dedicarsi ad altre attivit\u00e0.\nLa ripresa dell'attivit\u00e0 musicale.\nL'album Affresco diventa negli anni un disco molto richiesto dai collezionisti, sia per la proposta musicale sia per la sua estrema rarit\u00e0; viene perci\u00f2 ristampato in CD nel 1994 dalla Mellow Records.\nVenutolo a sapere, Parente (che attraversa un periodo di difficolt\u00e0) decide di ritornare all'attivit\u00e0 musicale, pubblicando altri album con la Coccinella Records."}
{"id": "2803722", "revid": "80598", "url": "https://it.wikipedia.org/wiki?curid=2803722", "title": "Under 2000", "text": ""}
{"id": "2803723", "revid": "72811", "url": "https://it.wikipedia.org/wiki?curid=2803723", "title": "Fonologia dell'italiano", "text": ""}
{"id": "2803726", "revid": "72811", "url": "https://it.wikipedia.org/wiki?curid=2803726", "title": "Fonologia dell'esperanto", "text": ""}
{"id": "2803730", "revid": "284427", "url": "https://it.wikipedia.org/wiki?curid=2803730", "title": "L'attentatuni", "text": ""}
{"id": "2803731", "revid": "30022320", "url": "https://it.wikipedia.org/wiki?curid=2803731", "title": "Gran Kahn Kubilai", "text": ""}
{"id": "2803737", "revid": "284427", "url": "https://it.wikipedia.org/wiki?curid=2803737", "title": "Casa famiglia 2", "text": ""}
{"id": "2803741", "revid": "132266", "url": "https://it.wikipedia.org/wiki?curid=2803741", "title": "Thomas Sovereign Gates", "text": "Biografia.\nFu il sesto segretario della marina statunitense sotto il presidente degli Stati Uniti d'America Dwight Eisenhower. Suo padre, Thomas Sovereign Gates Sr. fu il primo rettore dell'universit\u00e0 di Pennsylvania.\nPartecip\u00f2 alla seconda guerra mondiale diventando capitano di Corvetta, ebbe tre figlie: Patricia Norris Gates, Kathe Gates McCoy, Anne Gates Ponce.\nRiconoscimenti.\nL'incrociatore USS Thomas S. Gates (CG-51) \u00e8 stato denominato in tal modo in suo onore."}
{"id": "2803742", "revid": "2048388", "url": "https://it.wikipedia.org/wiki?curid=2803742", "title": "Campionati del mondo di canottaggio 2000", "text": "I Campionati del mondo di canottaggio 2000 si sono tra il 1\u00ba e il 6 agosto a Zagabria, in Croazia.\nTrattandosi di un anno olimpico, le discipline presenti ad Sydney 2000 non sono state disputate."}
{"id": "2803743", "revid": "250936", "url": "https://it.wikipedia.org/wiki?curid=2803743", "title": "Servizio forestale degli Stati Uniti", "text": ""}
{"id": "2803746", "revid": "1543377", "url": "https://it.wikipedia.org/wiki?curid=2803746", "title": "Grifo Alto", "text": "Grifo Alto \u00e8 un distretto della Costa Rica facente parte del cantone di Puriscal, nella provincia di San Jos\u00e9."}
{"id": "2803747", "revid": "1543377", "url": "https://it.wikipedia.org/wiki?curid=2803747", "title": "San Rafael (Puriscal)", "text": "San Rafael \u00e8 un distretto della Costa Rica facente parte del cantone di Puriscal, nella provincia di San Jos\u00e9."}
{"id": "2803749", "revid": "30023702", "url": "https://it.wikipedia.org/wiki?curid=2803749", "title": "Zona Amministrativa Speciale di Macao della Repubblica Popolare Cinese", "text": ""}
{"id": "2803750", "revid": "1543377", "url": "https://it.wikipedia.org/wiki?curid=2803750", "title": "Candelarita", "text": "Candelarita \u00e8 un distretto della Costa Rica facente parte del cantone di Puriscal, nella provincia di San Jos\u00e9."}
{"id": "2803751", "revid": "30023712", "url": "https://it.wikipedia.org/wiki?curid=2803751", "title": "Regione amministrativa speciale di Macao della Repubblica Popolare Cinese", "text": ""}
{"id": "2803752", "revid": "21583", "url": "https://it.wikipedia.org/wiki?curid=2803752", "title": "Foce di Campolino", "text": "La Foce di Campolino (1.785 ) \u00e8 un passo di montagna situato nell'Appennino Tosco-Emiliano, al confine tra la provincia di Pistoia e la provincia di Lucca.\nLe antiche mulattiere ed i sentieri che vi transitano mettono in comunicazione la Valle del Sestaione, sul versante pistoiese, ove si trovano i paesi di Pian di Novello e di Pian degli Ontani, nel Comune di Abetone Cutigliano, collegati alla vicina Strada Provinciale n. 20 e alla Strada Statale n. 12 dell'Abetone e del Brennero, con l'alta Garfagnana, sul versante lucchese, con i paesi di Montefegatesi e Bagni di Lucca. Dal valico passa anche il sentiero di crinale che porta dai paesi di Pian di Novello, Pian degli Ontani, La Lima fino alla vetta dell'Alpe Tre Potenze, a 1940 metri di altezza e costeggia la Riserva Naturale di Campolino. \nCaratteristiche.\nIl valico ha la forma di una caratteristica sella tra due monti, situata presso la testata della alta Valle del Sestaione, lungo il crinale che si distacca verso Ovest dall'Alpe Tre Potenze; dopo la suddetta Foce il crinale prosegue fino al Monte Poggione, per degradare poi dolcemente fino alla confluenza del Torrente Sestaione nel Torrente La Lima, tributario del fiume Serchio.\nIl valico resta al di sopra del limite altimetrico della vegetazione arborea; nei dintorni vi sono brughiere di alta quota e vaccinieti alternati a rocce affioranti.\nDal valico si osserva un ampio panorama verso la valle del Sestaione, verso la Garfagnana e verso le cime pi\u00f9 elevate dell'alto crinale dell'Appennino tosco-emiliano: Alpe Tre Potenze, Monte Gomito, Monte Poggione, Monte Spigolino, Monte Cupolino, Monte Cornaccio, Monte Corno alle Scale; in lontananza si scorgono la Valle dell'Arno, la pianura della lucchesia, i Monti Pisani, le vette delle Alpi Apuane e nelle giornate serene si pu\u00f2 ammirare il mare e le isole dell'arcipelago Toscano.\nAree protette.\nNelle immediate vicinanze del valico si trova la riserva naturale Campolino che riveste una notevole importanza sotto l'aspetto scientifico, e forestale, ambientale e naturalistico. Attualmente la Riserva, orientata, \u00e8 area protetta dalla Regione Toscana. Fu creata nel 1972 ed assegnata al Corpo Forestale dello Stato affinch\u00e9 salvaguardasse le millenarie popolazioni autoctone di Picea abies, l'Abete rosso indigeno pi\u00f9 a Sud d'Italia. La riserva occupa una superficie di 98 ettari ed annovera varie specie d'interesse botanico.\nMigliaia di anni fa, l'Abete rosso era assente da tutto l'Appennino, fatta eccezione proprio per la Valle del Sestaione, nella quale, intorno a 6000 anni fa, raggiunse la sua massima estensione. Successivamente il Faggio riprese lentamente il sopravvento facendo regredire le colonie superstiti di questa conifera.\nNegli anni sessanta per valorizzare le risorse turistiche del luogo, collegandolo al vicinissimo paese di Abetone, furono tracciate alcune piste di sci alpino e realizzati quattro impianti di risalita, uno dei quali giungeva proprio nei pressi del valico, cio\u00e8 presso la Foce di Campolino. \nA causa del mancato rinnovo delle concessioni pubbliche sulle aree demaniali, nel recente passato sono state completamente eliminati gli impianti di risalita e le infrastrutture ricettive, tuttavia sono rimaste le piste di sci diventate famose per la pratica dello sci alpinismo e per le escursioni con le ciaspole.\nInfatti, l'area con clima particolarmente rigido che ha permesso la notevole diffusione dell'abete rosso \u00e8 nota fra gli appassionati per le notevoli precipitazioni invernali. \nNella parte bassa della Riserva di Campolino si trova l'Orto Botanico Forestale dell'Abetone. Le specie e variet\u00e0 arboree, arbustive ed erbacee ivi osservabili sono molte; alcune sono rare.\nRelativamente vicino alla Foce di Campolino si trova l'ampio pianoro della conca glaciale del Lago Nero, a 1730 metris.l.m., con annesso bivacco ristrutturato dalla Comunit\u00e0 Montana e attualmente in gestione al CAI; nei pressi del Lago nero si pu\u00f2 osservare un boschetto di Pino mugo, presenza vegetale singolare in Appennino introdotto nel dopoguerra ai fini di rimboschimento che si \u00e8 adattato cos\u00ec bene da essere ritenuto una pianta infestante. Nel Lago Nero si possono osservare i Tritoni. Dalla Foce di Campolino passa il sentiero che porta, sul versante lucchese, alla vicina riserva naturale Orrido di Botri."}
{"id": "2803753", "revid": "1543377", "url": "https://it.wikipedia.org/wiki?curid=2803753", "title": "Desamparaditos", "text": "Desamparaditos \u00e8 un distretto della Costa Rica facente parte del cantone di Puriscal, nella provincia di San Jos\u00e9."}
{"id": "2803755", "revid": "1543377", "url": "https://it.wikipedia.org/wiki?curid=2803755", "title": "San Antonio (Puriscal)", "text": "San Antonio \u00e8 un distretto della Costa Rica facente parte del cantone di Puriscal, nella provincia di San Jos\u00e9."}
{"id": "2803756", "revid": "686936", "url": "https://it.wikipedia.org/wiki?curid=2803756", "title": "National Football League 1983", "text": "La stagione NFL 1983 fu la 64\u00aa stagione sportiva della National Football League, la massima lega professionistica statunitense di football americano. La finale del campionato, il Super Bowl XVIII, si disput\u00f2 il 22 gennaio 1984 al Tampa Stadium di Tampa, in Florida e si concluse con la vittoria dei Los Angeles Raiders sui Washington Redskins per 38 a 9. La stagione inizi\u00f2 il 3 settembre 1983 e si concluse con il Pro Bowl 1984 che si tenne il 28 gennaio a Honolulu.\nStagione regolare.\nLa stagione regolare si svolse in 16 giornate, inizi\u00f2 il 3 settembre e termin\u00f2 il 19 dicembre 1983.\nPlay-off.\nI play-off iniziarono con i \"Wild Card Game\" il 24 e 26 dicembre 1983. I \"Divisional Playoff\" si giocarono il 31 dicembre 1983 e il 1\u00ba gennaio 1984 e i \"Conference Championship Game\" l'8 gennaio. Il Super Bowl XVIII si disput\u00f2 il 22 gennaio al Tampa Stadium di Tampa."}
{"id": "2803758", "revid": "1543377", "url": "https://it.wikipedia.org/wiki?curid=2803758", "title": "Chires", "text": "Chires \u00e8 un distretto della Costa Rica facente parte del cantone di Puriscal, nella provincia di San Jos\u00e9."}
{"id": "2803759", "revid": "700507", "url": "https://it.wikipedia.org/wiki?curid=2803759", "title": "Iperal", "text": "Il Gruppo Iperal \u00e8 una societ\u00e0 attiva nel settore della grande distribuzione con 50 punti vendita tra ipermercati e supermercati, in 8 province lombarde, e circa 3.700 addetti. Antonio Tirelli \u00e8 presidente ed amministratore delegato del gruppo che comprende anche Sermark, storico marchio della grande distribuzione in Val Camonica, rilevato alla fine del 2008.\nStoria.\nIperal nasce il 12 agosto 1986 quando apre il primo ipermercato in provincia di Sondrio, a Castione Andevenno. Seguono, negli anni successivi, altri punti vendita dislocati nelle provincie di Sondrio, Lecco, Como, Varese, Monza Brianza, Brescia, Bergamo e Milano.\nNel 2000 Antonio Tirelli, presidente e amministratore delegato dell'Azienda, ha fondato insieme ad altri imprenditori del Nord Italia, Agor\u00e0 Network, una rete di aziende della distribuzione organizzata.\nIperal ha un organico di circa 3.700 dipendenti.\nNel 2008 ha acquisito Sermark, marchio della grande distribuzione in Valcamonica.\nPunti vendita.\nIperal \u00e8 presente in 8 province della Lombardia:"}
{"id": "2803763", "revid": "1543377", "url": "https://it.wikipedia.org/wiki?curid=2803763", "title": "San Marcos (Costa Rica)", "text": "San Marcos \u00e8 un distretto della Costa Rica, capoluogo del cantone di Tarraz\u00fa, nella provincia di San Jos\u00e9."}
{"id": "2803765", "revid": "204012", "url": "https://it.wikipedia.org/wiki?curid=2803765", "title": "Thomas S. Gates, Jr.", "text": ""}
{"id": "2803766", "revid": "1543377", "url": "https://it.wikipedia.org/wiki?curid=2803766", "title": "Cheliuskin (nave)", "text": "Il Cheliuskin (cirillico \"\u0427\u0435\u043b\u044e\u0441\u043a\u0438\u043d\" - traslitterazione attuale: \"\u010celjuskin\") fu un piroscafo sovietico rinforzato costruito per navigare all'interno della banchisa artica lungo la \"rotta marittima del Nord\" da Murmansk a Vladivostok.\nIl compito della spedizione alla quale fu destinata era quello di verificare la possibilit\u00e0 di percorrere con una nave non rompighiaccio la rotta marittima del Nord in una sola stagione.\nFu costruito in Danimarca nel 1933 da Burmeister and Wain (B&amp;W), Copenaghen; il suo nome ricorda un esploratore artico del XVIII secolo, il russo Sem\u00ebn Ivanovi\u010d \u010celjuskin.\nAlla testa della spedizione fu nominato Otto Jul'evi\u010d Schmidt mentre il comando della nave a vapore venne affidato a Vladimir Ivanovi\u010d Voronin. L'equipaggio era composto da 111 membri che venivano chiamati \"\u010celjuskincy\".\nDopo la partenza da Murmansk, avvenuta il 2 agosto 1933, la nave a vapore riusc\u00ec a raggiungere il tracciato principale della Rotta Marittima del Nord ma fu intrappolata dai ghiacci in settembre. Dopo mesi di deriva sulla banchisa la nave s'inabiss\u00f2 il 13 febbraio 1934, stritolata dal pack presso l'Isola di Kolju\u010din, nel Mare dei Ciukci.\nL'equipaggio riusc\u00ec per\u00f2 a scampare al relitto percorrendo la banchisa e costru\u00ec una pista per atterraggi aerei di emergenza usando solo alcune vanghe, badili da neve e due piedi di porco. La pista dovette essere ricostruita tredici volte prima dell'arrivo dei soccorsi: nell'aprile del 1934 l'equipaggio fu infatti trasferito per via aerea al villaggio di Vankarem. Di l\u00e0 circa met\u00e0 dei \"\u010celjuskincy\" furono trasportati, sempre con l'aereo, al villaggio di U\u0117len; 53 tra loro dovettero per\u00f2 percorrere a piedi le oltre 300 miglia che li separavano da questa seconda localit\u00e0.\nI piloti degli aerei che parteciparono alle operazioni di soccorso furono le prime persone a ricevere l'appena istituito titolo onorifico di Eroe dell'Unione Sovietica. Questi piloti furono Anatolij Vasil'evi\u010d Ljapidevskij, Sigizmund Levanevskij (il quale per\u00f2 non effettu\u00f2 voli verso il campo allestito sulla banchisa), Vasilij Molokov, Mavrikij Slepn\u00ebv, Michail Vodop'janov, Nikolaj Kamanin e Ivan Doronin. Anatolij Ljapidevskij pilotava un ANT-4, la versione civile del bombardiere pesante TB-1; gli altri piloti erano alla guida di Polikarpov R-5 e Slepn\u00ebv e Levanevskij conducevano un Consolidated Fleetster, un velivolo fatto arrivare appositamente dagli USA per partecipare alla missione. Anche due meccanici aeronautici statunitensi, Clyde Armistead e William Latimer Lavery, collaborarono alle operazioni di ricerca e soccorso della \u010celjuskin e il 10 settembre 1934 fu assegnato loro l'Ordine di Lenin.\nNonostante la nave fosse rimasta intrappolata alle porte dello Stretto di Bering l'URSS consider\u00f2 la spedizione in modo sostanzialmente positivo perch\u00e9 suggeriva che una normale nave a vapore avesse la possibilit\u00e0 di percorrere in una sola stagione l'intera Rotta Marittima del Nord. Dopo alcune successive prove la rotta fu ufficialmente aperta e il suo sfruttamento commerciale incominci\u00f2 nel 1935. L'anno successivo parte della Flotta del Baltico sovietica percorse il passaggio per trasferirsi sull'Oceano Pacifico a causa dell'incipiente stato di guerra contro il Giappone.\nIn memoria della spedizione una piazza centrale di Jaroslavl' fu chiamata \"\u010celjuskincy\" e la poetessa Marina Cvetaeva scrisse un'opera che celebrava l'operato delle squadre di soccorso.\nQuattro diverse spedizioni tentarono negli anni di individuare il relitto della nave. Esso fu infine scoperto nel settembre 2006 nel Mare dei Ciukci a circa 50 metri di profondit\u00e0. L'esploratore polare Artur \u010cilingarov propose che la nave fosse recuperata e trasformata in un museo."}
{"id": "2803768", "revid": "1543377", "url": "https://it.wikipedia.org/wiki?curid=2803768", "title": "San Lorenzo (Costa Rica)", "text": "San Lorenzo \u00e8 un distretto della Costa Rica facente parte del cantone di Tarraz\u00fa, nella provincia di San Jos\u00e9."}
{"id": "2803769", "revid": "169529", "url": "https://it.wikipedia.org/wiki?curid=2803769", "title": "Battelli del Reno", "text": "Battelli del Reno \u00e8 un'espressione idiomatica usata nell'ambito del pensiero economico per esprimere la Teoria istituzionalistica in contrapposizione con la teoria contrattualistica.\nSignificato.\nSi usa nel dibattito sulle finalit\u00e0 dell'impresa per indicare la concezione dove l'interesse dell'impresa in s\u00e9 \u00e8 qualche cosa di distinto, e qualche volta contrapposto, all'interesse degli azionisti. \nSi adopera anche l'espressione \"oggettivizzazione della impresa\".\nFonte.\nLa frase \u00e8 attribuita a Walther Rathenau che avrebbe risposto agli azionisti della Norddeutscher Lloyd, i quali avanzavano lamentele sul fatto di non aver conseguito gli utili sperati dal loro investimento azionario: \u00abla societ\u00e0 non esiste per distribuire dividendi a lorsignori, ma per far andare i battelli sul Reno\u00bb.\nIn Italia l'espressione \u00e8 stata ripresa da un celebre articolo dell'Asquini che cos\u00ec esplicita il pensiero:"}
{"id": "2803772", "revid": "1543377", "url": "https://it.wikipedia.org/wiki?curid=2803772", "title": "San Carlos (Costa Rica)", "text": "San Carlos \u00e8 un distretto della Costa Rica facente parte del cantone di Tarraz\u00fa, nella provincia di San Jos\u00e9."}
{"id": "2803773", "revid": "599013", "url": "https://it.wikipedia.org/wiki?curid=2803773", "title": "Istituto di astrofisica spaziale e fisica cosmica di Palermo", "text": "L\u2019Istituto di astrofisica spaziale e fisica cosmica di Palermo (IASF Palermo) \u00e8 un istituto di ricerca che ha sede nella citt\u00e0 di Palermo.\nStoria.\nL'istituto deriva dall'IFCAI, istituto del Consiglio CNR, costituito nel 1981 con l'obiettivo di studiare la fisica dello spazio extraterrestre per mezzo di strumentazione posta su veicoli spaziali. Precedentemente il gruppo di ricerca che ha dato origine all'IFCAI consisteva in una sezione distaccata a Palermo del Laboratorio di fisica cosmica e tecnologie relative di Milano con personale CNR e dal 1971, di una unit\u00e0 di ricerca CNR in astrofisica alle alte energie con personale universitario.\nStruttura.\nL'Istituto si trova all'interno dell'area della ricerca del CNR di Palermo; in questa sede dispone di una officina meccanica, di un laboratorio di elettronica, di un laboratorio dotato di sorgenti radioattive, di una piccola biblioteca, oltre che di studi per il personale di ricerca, tecnico e amministrativo; lo IASF condivide con gli altri Istituti dell'area altre strutture quali sale per riunioni, biblioteca e altro. Fuori dalla sede dell'area della ricerca, l'IASF gestisce insieme all'Universit\u00e0 di Palermo il LAX (laboratorio per raggi X)."}
{"id": "2803775", "revid": "1543377", "url": "https://it.wikipedia.org/wiki?curid=2803775", "title": "Sci di fondo ai XXI Giochi olimpici invernali - Sprint maschile", "text": "Nello sci di fondo ai XXI Giochi olimpici invernali la gara sprint maschile sulla distanza di 1,5\u00a0km si disput\u00f2 in tecnica classica il 17 febbraio 2006, dalle ore 10:45 sul percorso che si snodava nel Whistler Olympic Park con un dislivello massimo di 25\u00a0m; presero parte alla competizione 62 atleti.\nDetentore del titolo era lo svedese Bj\u00f6rn Lind, vincitore della competizione tenutasi a dove la competizione si era corsa in tecnica libera.\nRisultati.\nQuarti di finale.\nDalle ore 12:55 si disputarono i cinque quarti di finale. Accedettero alle semifinali i primi due classificati in ognuno dei quarti, pi\u00f9 gli autori dei due migliori tempi tra gli esclusi.\nSemifinali.\nDalle ore 13:30 si disputarono le due semifinali. Accedettero alla finale i primi due classificati in ognuna delle semifinali, pi\u00f9 gli autori dei due migliori tempi tra gli esclusi.\nFinale.\nDisputata alle 13:55."}
{"id": "2803776", "revid": "106908", "url": "https://it.wikipedia.org/wiki?curid=2803776", "title": "Zavareh", "text": "Zav\u0101reh (farsi \u0632\u0648\u0627\u0631\u0647) \u00e8 il capoluogo della circoscrizione omonima dello shahrest\u0101n di Ardestan, nella provincia di Esfahan. Alla citt\u00e0 \u00e8 stato dato il nome (\"Zavareh\") del fratello di Rostam, mitico eroe persiano. \u00c8 stato un importante centro commerciale nel periodo selgiuchide."}
{"id": "2803777", "revid": "1543377", "url": "https://it.wikipedia.org/wiki?curid=2803777", "title": "Aserr\u00ed", "text": "Aserr\u00ed \u00e8 un distretto della Costa Rica, capoluogo del cantone omonimo, nella provincia di San Jos\u00e9."}
{"id": "2803778", "revid": "1543377", "url": "https://it.wikipedia.org/wiki?curid=2803778", "title": "Sci di fondo ai XXI Giochi olimpici invernali - Sprint femminile", "text": "Nello sci di fondo ai XXI Giochi olimpici invernali la gara sprint femminile sulla distanza di 1,5\u00a0km si disput\u00f2 in tecnica classica il 17 febbraio 2006, dalle ore 10:15 sul percorso che si snodava nel Whistler Olympic Park con un dislivello massimo di 25\u00a0m; presero parte alla competizione 54 atlete.\nDetentrice del titolo era la canadese Chandra Crawford, vincitrice a dove la competizione si era corsa in tecnica libera.\nDurante il riscaldamento la slovena Petra Majdi\u010d, una delle atlete favorite, riport\u00f2 la frattura di quattro costole in seguito a una caduta; nonostante ci\u00f2 l'atleta riusc\u00ec a conquistare la medaglia di bronzo.\nRisultati.\nQuarti di finale.\nDalle ore 12:30 si disputarono i cinque quarti di finale. Accedettero alle semifinali le prime due classificate in ognuno dei quarti, pi\u00f9 le autrici dei due migliori tempi tra le escluse.\nSemifinali.\nDalle ore 13:20 si disputarono le due semifinali. Accedettero alla finale le prime due classificate in ognuna delle semifinali, pi\u00f9 le autrici dei due migliori tempi tra le escluse.\nFinale.\nDisputata alle 13:45."}
{"id": "2803780", "revid": "287204", "url": "https://it.wikipedia.org/wiki?curid=2803780", "title": "Aserri", "text": ""}
{"id": "2803782", "revid": "339392", "url": "https://it.wikipedia.org/wiki?curid=2803782", "title": "IV Armata corazzata", "text": ""}
{"id": "2803786", "revid": "1573940", "url": "https://it.wikipedia.org/wiki?curid=2803786", "title": "William Birrell Franke", "text": "Biografia.\nFu il settimo segretario della marina statunitense (United States Department of Defense) sotto il presidente degli Stati Uniti d'America Dwight D. Eisenhower.\nHa frequentato il Pace College continuando poi gli studi all'University of Louisville, mor\u00ec nello stato del Vermont."}
{"id": "2803792", "revid": "339392", "url": "https://it.wikipedia.org/wiki?curid=2803792", "title": "VI Armata", "text": ""}
{"id": "2803794", "revid": "1543377", "url": "https://it.wikipedia.org/wiki?curid=2803794", "title": "Valigia diplomatica", "text": "Una valigia diplomatica \u00e8 un insieme di contenitori utilizzati dalle rappresentanze diplomatiche per lo scambio di comunicazioni, compresi messaggi crittografici. Ogni collo deve riportare all'esterno contrassegni che ne indichino lo status, affinch\u00e9 possano godere dell'immunit\u00e0 diplomatica che ne vieta la perquisizione e il sequestro. Pu\u00f2 contenere esclusivamente documenti diplomatici od oggetti destinati a un uso ufficiale ed essere accompagnata da un corriere diplomatico certificato da un documento ufficiale che ne attesti questa sua qualit\u00e0 e indicante il numero dei colli componenti la valigia diplomatica. Esso gode di inviolabilit\u00e0 personale e non pu\u00f2 essere assoggettato ad alcuna forma d'arresto o detenzione.\nLa definizione di \"valigia diplomatica\" \u00e8 codificata nell'articolo 27 della Convenzione di Vienna sulle relazioni diplomatiche del 1961."}
{"id": "2803796", "revid": "484362", "url": "https://it.wikipedia.org/wiki?curid=2803796", "title": "Sumatra (disambigua)", "text": ""}
{"id": "2803797", "revid": "161374", "url": "https://it.wikipedia.org/wiki?curid=2803797", "title": "Strada regionale 302 Brisighellese-Ravennate", "text": ""}
{"id": "2803801", "revid": "21880", "url": "https://it.wikipedia.org/wiki?curid=2803801", "title": "Cryptochiridae", "text": "Cryptochiridae \u00e8 una famiglia di granchi, appartenenti all'Ordine Decapoda. Ad essa appartengono le seguenti specie:\nQuesti granchi vivono sulle barriere coralline e destano notevole interesse nei ricercatori. Appena nate, le femmine si trovano ad occupare una depressione sul corallo, e in qualche modo ancora misterioso per gli studiosi, riescono a controllare la crescita del corallo intorno a loro corpo, in modo da formare una piccola cavit\u00e0 che li avvolge e protegge. La cavit\u00e0 ha delle aperture laterali che permettono il flusso e deflusso dell'acqua di mare, la quale provvede a portare il cibo al granchio. I maschi, molto pi\u00f9 piccoli, sono liberi di muoversi loro piacimento."}
{"id": "2803802", "revid": "204012", "url": "https://it.wikipedia.org/wiki?curid=2803802", "title": "William B. Franke", "text": ""}
{"id": "2803803", "revid": "204012", "url": "https://it.wikipedia.org/wiki?curid=2803803", "title": "John Bowden Connally Junior", "text": ""}
{"id": "2803807", "revid": "1573940", "url": "https://it.wikipedia.org/wiki?curid=2803807", "title": "Fred Korth", "text": "Biografia.\nFu il nono segretario della marina statunitense (United States Department of Defense) sotto il presidente degli Stati Uniti d'America John Fitzgerald Kennedy.\nNato nello stato del Texas, dopo la sua morte il mese successivo il corpo venne sepolto nel suo ranch nella contea di Karnes. Alla fine del suo mandato la carica di segretario venne brevemente ricoperta da Paul Burgess Fay Junior prima di Paul Henry Nitze."}
{"id": "2803817", "revid": "1573940", "url": "https://it.wikipedia.org/wiki?curid=2803817", "title": "Contopus cooperi", "text": "Il pigliamosche fianchi oliva (Contopus cooperi ()) \u00e8 un uccello della famiglia dei Tirannidi, diffuso in Alaska, Canada, Stati Uniti continentali e Messico."}
{"id": "2803822", "revid": "30677", "url": "https://it.wikipedia.org/wiki?curid=2803822", "title": "Faro di Braunton Sands", "text": ""}
{"id": "2803823", "revid": "287204", "url": "https://it.wikipedia.org/wiki?curid=2803823", "title": "Pino Passalacqua", "text": "Carriera.\nLa sua carriera si \u00e8 sviluppata quasi esclusivamente in ambito televisivo, con regie e sceneggiature. \n\u00c8 stato fra l'altro aiuto regista di Antonio Petrucci nel film documentario del 1963 sui lavori del Concilio Ecumenico Vaticano II (1963).\nNel 1978 ha diretto lo sceneggiato televisivo \"Il balordo\", tratto dal romanzo omonimo del 1967 di Piero Chiara.\nNel 1991 fece scalpore la miniserie da lui diretta \"Contro ogni volont\u00e0\", per i toni franchi e diretti con cui venne affrontato il tema dello stupro in televisione.\nPer molti anni fu anche insegnante di recitazione, compagno della scenografa Elena Ricci Poccetto, e padre putativo dell'attrice Elena Sofia Ricci, con la quale lavor\u00f2 in sole due occasioni: nel 1988 in \"Chiara e Francesca\", e nel 1991 in \"Contro ogni volont\u00e0\"."}
{"id": "2803826", "revid": "729019", "url": "https://it.wikipedia.org/wiki?curid=2803826", "title": "North Ronaldsay", "text": "North Ronaldsay \u00e8 la pi\u00f9 settentrionale delle Isole Orcadi in Scozia e ricopre una superficie di 7 km\u00b2. \u00c8 la quattordicesima isola per dimensioni tra le Orcadi.\nGeografia.\nNorth Ronaldsay \u00e8 situata a circa 4 chilometri a nord dall'isola pi\u00f9 vicina, Sanday. L'isola si estende per circa 5 chilometri in lunghezza ed \u00e8 caratterizzata da due grandi baie sabbiose; Linklet Bay lungo la costa orientale e South Bay nel sud dell'isola. La parte occidentale dell'isola \u00e8 molto rocciosa e presenta molti scogli; il suo clima \u00e8 particolarmente mutevole e, spesso, inclemente. Le acque che la circondano sono frequentemente burrascose e pericolose per i marinai, tant'\u00e8 che sono state in passato un famoso cimitero per le barche che attraversavano la zona: per questo motivo venne realizzato un faro sull'isola, decisione non molto comune all'epoca della sua costruzione.\nHollandstoun, a sud dell'isola, rappresenta il principale centro urbano ed \u00e8 equidistante dal campo di atterraggio e dal molo. L'isola \u00e8 inoltre sede di un osservatorio di uccelli.\nNorth Ronaldsay \u00e8 circondata da un singolare muretto di pietre a secco. Il suo scopo \u00e8 quello di mantenere le alghe, che costituiscono il cibo per le pecore di North Ronaldsay, al di fuori del terreno coltivable.\nStoria.\nSecondo la \"saga degli uomini delle Orcadi\", Torf-Einarr, il conte norvegese delle Orcadi del X secolo, uccise H\u00e1lfdan Longlegs sull'isola di North Ronaldsay come vendetta in seguito all'assassinio di Ragnvald Eysteinsson (il padre di Torf-Einarr) da parte di H\u00e1lfdan stesso e di suo fratello Gudr\u00f8d Ljome.\nH\u00e1lfdan e Gudr\u00f8d erano i figli del re Harald Bellachioma di Norvegia: essi avevano in precedenza intrappolato R\u00f6gnvald nella sua casa, appiccando poi il fuoco. Harald, all'apparenza sgomento per le gesta dei suoi figli, rovesci\u00f2 Gudr\u00f8d e diede le terre di R\u00f6gnvald a suo figlio Thorir R\u00f6gnvaldarson, mentre H\u00e1lfdan si diede alla fuga verso ovest, raggiungendo le isole Orcadi e prendendo il potere a scapito di Torf-Einarr. Quest'ultimo si asserragli\u00f2 presso la base di Caithness e resistette all'occupazione di H\u00e1lfdan delle isole. Dopo una battaglia sul mare e una spietata guerra a terra, Torf-Einarr scopr\u00ec che H\u00e1lfdan si nascondeva sull'isola di North Ronaldsay. Le saghe ricordano come H\u00e1lfdan venne catturato e sacrificato a Odino con il metodo di tortura noto come aquila di sangue.\nHolland House fu costruita nel 1727, mentre il faro denominato \"Old Beacon\" (datato 1789) fu il terzo realizzato dall'ingegnere Thomas Smith su incarico dell'organismo Commissioners of the Northern Lights.\nTrasporti.\nVoli aerei regolari collegano l'isola con Kirkwall, citt\u00e0 principale di Mainland. Inoltre, un servizio di traghetti settimanale \u00e8 garantito dalla compagnia Orkney Ferries.\nEconomia.\nLe principali attivit\u00e0 dell'isola sono costituite dal restauro dei piccoli poderi esistenti e dall'allevamento collettivo della tipica pecora locale (pecora di North Ronaldsay).\nL'osservatorio di uccelli.\nL'osservatorio \u00e8 stato inaugurato nel 1987 e ha come scopo registrare la condotta di vita della popolazione di uccelli presente sull'isola, incluse le loro migrazioni. North Ronaldsay \u00e8 nota in tutto il Regno Unito come uno dei siti migliori per l'osservazione degli uccelli durante i periodi di migrazione in primavera e autunno. La quantit\u00e0 e la variet\u00e0 di uccelli che possono essere osservati \u00e8 spesso spettacolare.\nIl faro.\nIl promontorio di Dennis Head, situato a Nord-Est dell'isola, \u00e8 la sede di un faro storico, noto come \"Old Beacon\". Il faro venne progettato dall'ingegnere Thomas Smith e fu inaugurato nel 1789. Esso costituisce uno il primo di molti fari realizzati da Thomas Smith su altre isole (in precedenza, aveva collaborato al progetto dei fari a Kinnaird Head e Mull of Kintyre). Per il faro di North Ronaldsay, Smith si avvalse della collaborazione di Ezekiel Walker e del suo figliastro, l'ingegnere Robert Stevenson.\nNel 1809, con la costruzione degli altri fari nelle vicinanze, fu deciso di disattivare l'illuminazione del faro di North Ronaldsay. La torre circolare in pietra fu mantenuta, tuttavia la camera posta in cima al faro che ospitava il proiettore fu sostituita da una vistosa volta sferica.\nLa scala a chiocciola di pietra che una volta conduceva al faro venne demolita. Gli ambienti originali dove viveva il guardiano sopravvivono ancora oggi sotto la torre, sebbene siano sprovvisti del tetto. Nel 2006, la serie televisiva \"Restoration\" venne ambientata in questa costruzione dimessa.\nUn nuovo faro venne quindi costruito solo dopo 43 anni, nel 1852. Il faro pi\u00f9 recente \u00e8 situato a nord dell'isola, in corrispondenza del \"Point of Sinsoss\": costituisce il punto del Regno Unito pi\u00f9 settentrionale in cui vi \u00e8 un faro."}
{"id": "2803828", "revid": "287204", "url": "https://it.wikipedia.org/wiki?curid=2803828", "title": "Google Buzz", "text": "Google Buzz era uno strumento di social network e microblogging creato da Google e implementato nel servizio di posta elettronica via web Gmail. Presentato al pubblico il 9 febbraio 2010 con una conferenza stampa nella sede di Mountain View, \u00e8 stato dismesso nemmeno due anni dopo, a ottobre 2011, per far spazio al nuovo progetto Google Plus.\nGoogle Buzz integrava nelle conversazioni che avvengono su Gmail la possibilit\u00e0 di inserire foto, video e link, permettendo agli utenti di scegliere tra due diversi livelli di privacy. Sin dal momento del lancio, il servizio permetteva l'integrazione con Picasa, Flickr, Google Reader, YouTube, Blogger e Twitter. Secondo gli analisti la creazione di Google Buzz fu un tentativo non riuscito di competere con il social network Facebook.\nSergey Brin, uno dei fondatori di Google, dichiar\u00f2 che Google Buzz avrebbe aiutato a colmare il gap tra lavoro e tempo libero."}
{"id": "2803829", "revid": "112254881", "url": "https://it.wikipedia.org/wiki?curid=2803829", "title": "Icewind Dale II", "text": "Icewind Dale II \u00e8 un gioco di ruolo sviluppato da Black Isle Studios e pubblicato da Interplay Entertainment nel 2002, ed \u00e8 il seguito di Icewind Dale.\n\u00c8 basato sulle regole della terza edizione di \"Dungeons &amp; Dragons\". Il gioco ha una maggior componente di gioco di ruolo rispetto al primo episodio, senza tuttavia raggiungere altissimi livelli di roleplay, visto che i combattimenti rimangono centrali nella dinamica di gioco.\nTrama.\nIl gioco \u00e8 ambientato nella \"Valle del Vento Gelido\", regione settentrionale dei Forgotten Realms. Gli eventi narrati hanno luogo 30 anni dopo quelli avvenuti in Icewind Dale, precisamente nell'anno 1312. Il gioco comincia nella citt\u00e0 portuale di Targos, una delle Dieci Cittadine; Targos \u00e8 al momento sotto assedio da parte di un'armata goblin, parte di una pi\u00f9 vasta Legione, sui cui componenti e scopi il giocatore avr\u00e0 modo di scoprire sempre pi\u00f9 informazioni con l'avanzare della trama. Targos arruola mercenari per difendersi e i personaggi proprio quello dovranno fare, anche se i loro viaggi li condurranno ben lontano dalla cittadina portuale: lungo il fiume Shaengarne, sul Passo Occidentale, nelle profondit\u00e0 del Sottosuolo, a Kuldahar, nelle caverne dell'Occhio del Drago, un breve passaggio per le giungle di Chult e per finire nella Mano Mozzata. Il nemico da affrontare \u00e8 la Legione della Chimera, composta di razze neglette, mezzo-sangue e appartenenti a fazioni religiose minoritarie; lo scopo della Legione \u00e8 di creare un regno per tutte quelle razze e individui che il resto del mondo non desidera o perseguita. Il regno dovr\u00e0 sorgere dalle rovine fumanti delle Dieci Cittadine, che hanno insultato i capi della Legione.\nStoria.\nIl gioco comincia in data 1 Mirtul 1312, a Targos. Il gruppo \u00e8 a bordo della \"Malafemmina\", la nave che li ha portati l\u00ec da Luskan. La citt\u00e0 di Targos \u00e8 sotto assedio da parte di un'orda di goblin e i compiti del gruppo, durante il prologo, saranno legati alla difesa della citt\u00e0. Sconfitto un assalto di goblin particolarmente violento, il capo della citt\u00e0, Lord Ulbrec, manda il gruppo a riprendere il Ponte sullo Shaengarne, che l'orda goblinoide ha catturato: proprio da quel ponte devono passare i rinforzi provenienti da Neverwinter.\nIl Capitolo Uno vede il gruppo avviarsi verso il ponte, trovandosi la strada pi\u00f9 volte bloccata dagli orchi del Clan Zanna Spezzata, parte dell'orda. Sconfitto il clan, i personaggi apprendono che esso stava abbattendo alberi per contribuire a una fortezza nella quale l'orda si sta preparando all'assalto; inoltre scoprono che l'orda sta costruendo una diga sul fiume Shaengarne, come ulteriore tentativo di distruggere Targos. Distrutta la diga, il gruppo raggiunge il ponte dove si trova impegnato in un combattimento contro orchi, bugbear, un'incantatrice ma soprattutto due ogre che cercano di distruggere il ponte. Tornati a Targos, gli avventurieri vengono mandati da Lord Ulbrec verso la fortezza dell'orda, dove scoprono che essa non \u00e8 che una piccola parte di un esercito pi\u00f9 grande, e che il capo dell'orda Guthma \u00e8 agli ordini di una donna di nome Sherincal, per met\u00e0 drago blu. Sconfitto Guthma, il gruppo torna a Targos, dove Lord Ulbrec chiede loro di raggiungere i rinforzi di Neverwinter sul Passo Occidentale.\nIl Capitolo Due inizia quindi con un viaggio a bordo della nave volante di Oswald Fiddlebender, che non tarda a precipitare, durante una misteriosa quanto terribile tempesta. I personaggi dovranno trovare il modo di riparare l'aeronave oltre a scoprire come superare una misteriosa barriera e il villaggio che si trova dietro di esso, Andora. Dai ranger e druidi di Andora, i personaggi scoprono che l'aeronave \u00e8 stata fatta cadere apposta, i sacerdoti di Auril alleati del villaggio hanno chiamato la tempesta per far precipitare la nave volante e uccidere i passeggeri. Superato il villaggio, il gruppo si trova di fronte a un poderoso muro di ghiaccio che chiude il Passo Occidentale, bloccando i tanto attesi rinforzi. Investigando riguardo al ghiacciaio, il gruppo incontra Sherincal, la mezzo-drago, a guardia di un grande tempio di Auril, interamente costruito nel ghiaccio. Da Sherincal, scoprono che ella guida le forze occidentali della Legione, e che i veri capi sono Isair e Madae, due gemelli \"Cambion\" che risiedono nella Mano Mozzata. Il tempio si rivela pieno di seguaci di Auril, guidati da tre sorelle sacerdotesse, che vivono nella venerazione di una certa Lysan, che trent'anni prima aveva cercato di distruggere la grande quercia di Kuldahar ma era stata uccisa da alcuni avventurieri.\nAll'interno del tempio c'\u00e8 anche un prigioniero proveniente da Kuldahar, il druido Nathaniel, che chiede al gruppo di avvisare la sua citt\u00e0 del pericolo rappresentato dalla Legione della Chimera: lui prender\u00e0 la nave volante di Oswald per andare ad avvisare le Dieci Cittadine delle informazioni raccolte, mentre il party dovr\u00e0 proseguire a piedi sulle montagne, usando il Passo Orientale per raggiungere Kuldahar. Dopo aver abbattuto una parte del ghiacciaio, il gruppo parte alla volta del Malobosco ed ha inizio il Capitolo Tre.\nNel Villaggio Errante, ai confine del Malobosco, il party incontra un drow di nome Nym che li avvisa che la Legione sorveglia il passo e che c'\u00e8 una strada alternativa, che passa per il Sottosuolo. Il servizievole Nym sar\u00e0 cos\u00ec gentile da dire a Isair e Madae che possono trovare il gruppo al Villaggio Errante. I gemelli dicono al gruppo che hanno intenzione di attaccare Kuldahar e che li sconsigliano dall'intervenire. Riportata la pace nel Malobosco, il gruppo affronta le Paludi Gelide, quindi raggiunge la tana di una coppia di draghi bianchi, da cui accede al sistema di caverne che lo porter\u00e0 al Monastero del Corvo Nero.\nIl Capitolo Quattro \u00e8 incentrato sul Monastero del Corvo Nero, dove i personaggi dovranno guadagnarsi il diritto di accedere alla cripta del fondatore e al passaggio per il Sottosuolo che si trova al suo interno. Nel Sottosuolo il gruppo avr\u00e0 a che fare con un gruppo di drow guidati da Malavon Despana, con un nutrito gruppo di drider e una cittadella di mindflayer. Apertisi la strada attraverso la comunit\u00e0 illithid, i personaggi escono dal Sottosuolo e trovano ad aspettarli Oswald.\nIl Capitolo Cinque inizia con l'arrivo a Kuldahar, che \u00e8 sotto attacco da parte della Legione e dei suoi alleati, gli yuan-ti dell'Occhio del Drago. Dopo aver aiutato il capo delle guardie di Kuldahar, Jermsy, a porre fine al pericolo rappresentato dal sacerdote di Bane Hiepherus, che ha rianimato una piccola armata di non morti, il gruppo dovr\u00e0 aiutare l'Arcidruido di Kuldahar, Iselore, a porre fine ai continui attacchi degli yuan-ti contro la grande quercia. Per farlo, il party dovr\u00e0 richiudere il portale che gli yuan-ti hanno aperto verso le Giungle di Chult per assalire in forze la citt\u00e0. Da Iselore, dal fantasma di Madre Egenia e da Nathaniel il gruppo pu\u00f2 ricostruire la storia di Isair e Madae e anche il movente delle loro azioni.\nIl passo successivo \u00e8 andare all'Occhio del Drago, da cui il gruppo pu\u00f2 raggiungere la Mano Mozzata con un passaggio diretto. La strada sar\u00e0 pi\u00f9 complessa di quanto sembri e oltre a vari mostri il party dovr\u00e0 gestire anche un loop temporale che minaccia di intrappolarli al suo interno.\nIl sesto ed ultimo capitolo \u00e8 ambientato alla Mano Mozzata. Qui, oltre a varie side-quest, il party trover\u00e0 informazioni sulla Legione, sui suoi legami e soprattutto sul mythal della Mano. Orrick, il mago che da pi\u00f9 di trent'anni lo sta studiando, \u00e8 arrivato alla conclusione che il mythal \u00e8 a tal punto corrotto che potrebbe trasportare tutto l'edificio nel piano del Limbo da un momento all'altro. Indeboliti indirettamente i due gemelli con vari mezzi, il gruppo alla fine affronta Isair e Madae e li uccide.\nModalit\u00e0 di gioco.\nLa modalit\u00e0 di gioco di \"Icewind Dale II\" \u00e8 del tutto simile a quella di \"Baldur's Gate\". Il giocatore ha la possibilit\u00e0 di creare un gruppo (o party) composto da almeno uno e fino a sei personaggi, oppure pu\u00f2 usare uno dei cinque gruppi pre-generati dal gioco. Non c'\u00e8 alcuna possibilit\u00e0 di reclutare PNG, ma si pu\u00f2 in qualunque momento eliminare uno dei propri personaggi e sostituirlo con un altro, generato al momento.\nLa generazione del personaggio, peraltro molto dettagliata, parte dalla scelta del sesso, segue la scelta del ritratto, della razza, della classe e quindi dell'allineamento. La fase successiva prevede l'assegnazione dei punteggi di caratteristica, che, a differenza di quanto accadeva in \"Baldur's Gate\" e \"Icewind Dale\", vengono assegnati e non tirati casualmente. Ogni personaggio parte con il valore di 10 in tutte le caratteristiche (eventualmente modificato da bonus e malus razziali) e con 16 punti da assegnare; il giocatore ha la possibilit\u00e0 sia di aumentare una caratteristica, consumando i punti, o diminuire una caratteristica, guadagnando altri punti da assegnare nelle altre caratteristiche). La fase successiva prevede che il giocatore distribuisca i punti abilit\u00e0 (avendo a disposizione un elenco che \u00e8 una riduzione di quello della terza edizione) e scelga i propri talenti di partenza e incantesimi conosciuti (se lancia incantesimi). Anche nei talenti ci sono discrepanze rispetto al regolamento del gioco di ruolo: nella fattispecie, piccoli adattamenti ed espansioni volti a migliorare il gameplay. Gli ultimi passaggi sono la scelta dell'aspetto del personaggio, della voce e naturalmente del nome ed addirittura di una biografia.\nIl gioco porter\u00e0 il giocatore a visitare scenari e a incontrare personaggi gi\u00e0 visti in \"Icewind Dale\" ad esempio: Kuldahar, l'Occhio del Drago, la Mano Mozzata dei Seldarine, il pilota di aeronave Osvald Fiddlebender, Nathaniel e Jermsy (entrambi incontrati bambini, ora adulti), il vecchio fabbro Conlan (che ogni tanto scambia i personaggi per quelli del primo episodio), l'infido mercante drow Nym, il mago Orrick (ancora impegnato a studiare i mythal).\nUna delle novit\u00e0 nella generazione dei personaggi \u00e8 la possibilit\u00e0 di scegliere tra un numero di razze maggiore rispetto al primo episodio o ai vari \"Baldur's Gate\": la scelta \u00e8 tra 16 razze, alcune tipiche dell'ambientazione di \"Faerun\". La scelta di alcune razze metter\u00e0 a disposizione diverse opzioni di dialogo in determinate situazioni in cui la razza del PG che parla pu\u00f2 influenzare l'atteggiamento dell'interlocutore.\nAnche le classi disponibili sono aumentate, arrivando ad abbracciare tutte le classi base della terza edizione; in aggiunta, nel creare un chierico il giocatore dovr\u00e0 anche scegliere a quale ordine e divinit\u00e0 legarlo (nove in totale, da Tempus a Sel\u00fbne a Oghma a Ilmater a Bane): anche questa scelta pu\u00f2 portare diverse opzioni di conversazione in determinate situazioni.\nAnche nel caso di creazione di un paladino o di un monaco il giocatore dovr\u00e0 scegliere il relativo ordine a cui appartenere, con vantaggi e svantaggi, in special modo in caso di biclassamento.\nI personaggi cos\u00ec generati non hanno altra personalit\u00e0 che quella che il giocatore decider\u00e0 di far esprimere loro scegliendo tra le diverse opzioni di dialogo. Nessuno dei personaggi \u00e8 il vero protagonista, ognuno pu\u00f2 assumere un ruolo centrale; persone e creature incontrate durante il gioco si rivolgeranno tendenzialmente al PG pi\u00f9 vicino e proprio per questo uno dei consigli di gioco che compaiono nelle schermate di caricamento recita di dare qualche grado in raggirare, diplomazia o intimidire a ogni PG."}
{"id": "2803830", "revid": "1442080", "url": "https://it.wikipedia.org/wiki?curid=2803830", "title": "Procaridoidea", "text": "Procaridoidea \u00e8 una superfamiglia di gamberi, alla quale appartengono 11 specie. Sei di queste sono i generi Procaris e Vetericaris, che insieme formano la famiglia Procarididae. Le restanti cinque specie sono conosciute solo come fossili e appartengono al genere Udora."}
{"id": "2803836", "revid": "1108020", "url": "https://it.wikipedia.org/wiki?curid=2803836", "title": "Setophaga coronata", "text": "La dendroica groppone giallo (\"Setophaga coronata\" ()) \u00e8 un uccello passeriforme appartenente alla famiglia dei Parulidae e originario dell'America del Nord, centrale e del Sud.\nDistribuzione e habitat.\nLa dendroica groppone giallo \u00e8 originaria di Alaska, Canada, regioni caraibiche e Stati Uniti continentali."}
{"id": "2803840", "revid": "1543377", "url": "https://it.wikipedia.org/wiki?curid=2803840", "title": "Faro di Jeffrey's Hook", "text": "Il Little Red Lighthouse (il \"Piccolo Faro Rosso\", in inglese), ufficialmente Jeffrey's Hook Light, \u00e8 un piccolo faro sul fiume Hudson a New York, reso celebre da un libro per bambini del 1942 di Hildegarde Swift illustrato da Lynd Ward, intitolato \"The Little Red Lighthouse and the Great Gray Bridge\" (\"Il piccolo faro rosso ed il grande ponte grigio\", in inglese).\nSi trova nel Fort Washington Park, su una piccola punta di terra detta Jeffrey's Hook ai piedi del pilone orientale del ponte sospeso George Washington Bridge. \nIl faro \u00e8 ora di propriet\u00e0 della Citt\u00e0 di New York, ed \u00e8 gestito da \"City of New York Parks and Recreation\", il settore \"parchi e ricreazione\" della amministrazione cittadina.\nStoria.\nIn questo punto era segnalato da un faro sin dal 1889. L'attuale faro prefabbricato in ghisa, costruito nel 1880, era inizialmente destinato a Sandy Hook, dove fu attivato nel 1895 come \"Sandy Hook beacon\" (\"fanale di Sandy Hook\") dove rimase attivo fino al 1917.\nNel 1921 il \"Sandy Hook beacon\" fu trasportato a New York e posizionato a Jeffrey's Hook, l'attuale locazione, in seguito ad un progetto di miglioramento degli ausili alla navigazione su fiume Hudson.\nDopo l'ultimazione del George Washington Bridge nel 1931 si stabil\u00ec che il fanale non era pi\u00f9 necessario, quindi nel 1932 fu decommissionato e disattivato nel 1947 e ne fu programmata la demolizione. Il faro era per\u00f2 ormai celebre grazie al libro di Swift, e la proposta di demolizione port\u00f2 ad una pubblica protesta: si decise cos\u00ec di mantenere il faro cedendolo all'autorit\u00e0 cittadina. Nel 1979 fu iscritto al \"National Register of Historic Places\" (\"Registro nazionale dei luoghi storici\", in inglese). La \"New York City Landmarks Preservation Commission\" (\"Commissione per la conservazione del paesaggio della Citt\u00e0 di New York\") iscrisse il faro alla lista dei \"New York City Landmarks\", ovvero dei luoghi caratteristici del paesaggio cittadino. Nel 2002 il faro fu riattivato dalle autorit\u00e0 cittadine.\nOttica e segnale.\nIl segnale, attivo dal 2002 dopo un lungo periodo di inattivit\u00e0, \u00e8 una luce bianca dell'intensit\u00e0 di 10 candele; la caratteristica \u00e8 di un lampo (durata 1 secondo) seguito da una eclissi (durata 2 secondi) per un periodo di 3 secondi.\nLa lampada \u00e8 dotata ottica fissa con lente di Fresnel del tipo \"drum lens\"."}
{"id": "2803850", "revid": "1573940", "url": "https://it.wikipedia.org/wiki?curid=2803850", "title": "Regulus calendula", "text": "Il regolo americano (Regulus calendula ()) \u00e8 un uccello passeriforme della famiglia dei Regulidae.\nEtimologia.\nIl nome scientifico della specie, \"calendula\", deriva dal latino \"calere\" (\"riscaldarsi\", in riferimento alla cresta erettile rossa) o dal diminutivo latinizzato del termine greco \"\u03ba\u03b1\u03bb\u03b1\u03bd\u03b4\u03c1\u03bf\u03c2\" (\"kalandros\", \"allodola\"): ambedue le interpretazioni si riferiscono all'aspetto di questi uccelli. Il loro nome comune, invece, \u00e8 un riferimento all'areale di diffusione.\nDescrizione.\nDimensioni.\nMisura 10\u201311\u00a0cm di lunghezza per 5-8 g di peso e 16\u201318\u00a0cm di apertura alare.\nAspetto.\nSi tratta di uccelli dall'aspetto massiccio e paffuto, muniti di grande testa arrotondata e incassata nel torso, becco corto e sottile, zampe robuste e coda dalla punta forcuta. Sono facilmente riconoscibili dagli altri regulidi per la quasi totale assenza di mascherina facciale, nonch\u00e9 per la mancanza di bande nere a delimitare il rosso del vertice, che risulta visibile solo quando l'animale rizza le penne della testa.\nIl piumaggio \u00e8 di colore grigio su testa e parte superiore del dorso, mentre su dorso, ali e codione sfuma nel verde oliva: la gola \u00e8 pi\u00f9 chiara e tendente al grigio-biancastro, mentre petto, ventre e fianchi tendono al color senape. La coda e le remiganti presentano orli del medesimo colore, pur essendo nere, mentre le copritrici sono anch'esse nere, ma con base biancastra. Nei pressi delle narici ed attorno all'occhio il piumaggio tende a schiarirsi, divenendo biancastro: il vertice presenta un triangolo di penne di colore rosso rubino, ben visibile solo quando l'animale \u00e8 visto dall'alto o di schiena o le rizza.\nIl dimorfismo sessuale \u00e8 ben evidente: nei maschi il piumaggio tende al grigiastro, soprattutto sulla testa, mentre nella femmina il grigio \u00e8 quasi assente (cos\u00ec come il rosso cefalico) e la livrea \u00e8 maggiormente tendente al verde oliva.\nIn ambedue i sessi il becco \u00e8 di colore nerastro, le zampe sono di colore arancio e gli occhi sono di colore bruno scuro.\nBiologia.\nI regoli americani sono uccelletti diurni, che vivono in gruppetti, spesso aggregandosi a stormi misti anche di dimensioni consistenti (soprattutto durante i mesi invernali): questi uccelletti sono estremamente vispi e vivaci e passano la maggior parte della giornata alla ricerca di cibo fra i rami degli alberi, dimostrando una grande perizia nell'afferrare le prede al volo.\nAlimentazione.\nSi tratta di uccelli quasi esclusivamente insettivori, la cui dieta \u00e8 composta in massima parte da piccoli insetti dall'esoscheletro soffice, larve e ragni, comprendendo per\u00f2 molto sporadicamente anche alimenti di origine vegetale, come bacche e linfa.\nRiproduzione.\nLa stagione riproduttiva va da maggio alla fine di luglio: durante questo periodo viene generalmente portata avanti una singola covata.\nCome i suoi congeneri, anche il regolo americano \u00e8 rigidamente monogamo: i maschi corteggiano le femmine cantando (il canto in questa specie prevede l'aggiunta di una terza sequenza alle due generalmente proposte, prerogativa dei soli maschi) ed annuendo insistentemente con le penne rosse del vertice ben erette, permettendo all'aspirante \"partner\" di valutare se allontanarsi o dichiararsi disponibile all'accoppiamento.\nIl nido viene costruito dalla sola femmina: esso ha la forma di una coppa con margini molto alti e viene edificato utilizzando licheni e ragnatela per la parte esterna, mentre l'interno \u00e8 foderato di piumino e pelame. Al suo interno vengono deposte una decina di uova in pi\u00f9 strati, che la femmina provvede a covare da sola per circa due settimane, al termine delle quali schiudono \"pulli\" ciechi ed implumi.\nLa femmina si occupa da sola dei piccoli per le prime tre settimane di vita: trascorse queste, i nidiacei sono ormai pronti per l'involo e sostano nei pressi del nido, dove continuano ad essere accuditi, ma da entrambi i genitori (durante tutto il processo di costruzione del nido e cova il maschio, pur non partecipando attivamente, rimane comunque nei pressi del nido, difendendolo energicamente da eventuali intrusi anche di grossa taglia, come gatti e uomini) ancora per una settimana circa, prima di potersi dire completamente indipendenti ed allontanarsi.\nDistribuzione e habitat.\nCome intuibile dal nome comune, il regolo americano \u00e8 diffuso in Nordamerica, nel quale risulta residente nelle Montagne Rocciose centro-settentrionali (area di confine fra Stati Uniti e Canada) e centro-meridionali (zona del Monte Elbert), mentre durante l'estate questi uccelli si spingono a nord per riprodursi fino in Alaska, Canada, penisola del Labrador (inclusa l'isola di Terranova) e New England, migrando poi verso sud durante i mesi freddi in tutti gli Stati Uniti meridionali e sulla West Coast, oltre che in Messico. Un esemplare in dispersione \u00e8 stato avvistato addirittura in Irlanda.\nL\"'habitat\" di questi uccelli \u00e8 rappresentato dalle pinete e dai boschi di conifere (possibilmente a predominanza di abete di Douglas).\nTassonomia.\nSe ne riconoscono tre sottospecie, di cui una estinta:\nAlcuni autori riconoscerebbero anche una sottospecie \"cinereceus\" della California e una sottospecie \"arizonensis\" in Arizona, ambedue generalmente sinonimizzate con la sottospecie nominale.\nIl regolo americano risulta geneticamente piuttosto lontano e basale dagli altri regoli, rispetto ai quali presenta inoltre una serie di differenze morfologiche e vocali, tanto da aver spinto alcuni autori ad ipotizzarne lo spostamento in un proprio genere monotipico, \"Corthylio\"."}
{"id": "2803852", "revid": "1305772", "url": "https://it.wikipedia.org/wiki?curid=2803852", "title": "Wisconsin (disambigua)", "text": "Il Wisconsin \u00e8 uno Stato federato degli Stati Uniti. Il termine pu\u00f2 anche riferirsi a:"}
{"id": "2803853", "revid": "212348", "url": "https://it.wikipedia.org/wiki?curid=2803853", "title": "UBC Thunderbird Arena", "text": ""}
{"id": "2803856", "revid": "729019", "url": "https://it.wikipedia.org/wiki?curid=2803856", "title": "Casorzo (azienda)", "text": "Casorzo s.r.l. \u00e8 una azienda italiana, con sede in Tonco (AT), dedicata alla produzione di motocoltivatori, motofalciatrici, macchine per fienagione e manutenzione del verde.\nStoria.\nCasorzo s.r.l. nacque nel 1888 grazie a Casorzo Prospero e ancora adesso mantiene una conduzione famigliare con i 5 nipoti del fondatore al comando dell'azienda.\nIl 1958 \u00e8 un anno importante per l'azienda infatti nasce Universal, la prima motozappatrice con motore a 4 tempi a benzina di HP5 che port\u00f2 l'azienda ad essere conosciuta ai pi\u00f9.\nIl successo di tale azienda venne riconfermato anche dieci anni dopo, quando venne alla luce la motofalciatrice FC85 dotata di grande maneggevolezza e la praticit\u00e0 d'uso nonch\u00e9 di un con comando centrale, grande rivoluzione per l'epoca.\nPer questi motivi storici ancora oggi Motozappatrici, motofalciatrici, motoaratori, e moto-coltivatori, sono la specializzazione della Italiana Casorzo.\nProduzione attuale.\nLa Casorzo si limita solamente alla progettazione e all'assemblaggio del telaio e delle parti mobili dei propri mezzi agricoli, mentre il blocco motore \u00e8 interamente di derivazione Lombardini.\nTutti i prodotti della Casorzo, dagli accessori ai motocoltivatori, hanno il tipico colore verde che li contraddistingue."}
{"id": "2803858", "revid": "30025502", "url": "https://it.wikipedia.org/wiki?curid=2803858", "title": "Valanghe", "text": ""}
{"id": "2803859", "revid": "713168", "url": "https://it.wikipedia.org/wiki?curid=2803859", "title": "Valle di Blenio", "text": "La Valle di Blenio (in tedesco: \"Bleniotal\"; in tedesco desueto: \"Palenzertal\", \"Bolenzertal\", \"Bollenztal\"; in romancio: \"Val da Blegn\") \u00e8 una vallata dell'Arco Alpino nella sezione delle Alpi Lepontine nel Canton Ticino, Svizzera. \u00c8 percorsa dal fiume Brenno. Fra le valli laterali va ricordata la Val Malvaglia."}
{"id": "2803860", "revid": "124123", "url": "https://it.wikipedia.org/wiki?curid=2803860", "title": "Sant Baljit Singh", "text": "Iniziato dal suo maestro Sant Thakar Singh nel 1998, ha cominciato il suo lavoro di maestro il 6 febbraio 2005. I suoi insegnamenti includono la pratica esoterica dell'ascolto della corrente dei suoni, Shabd, N\u0101ma, o Parole della manifestazione di Dio, indirizzando i propri problemi verso una maggiore comprensione di s\u00e9 stessi e della conoscenza di Dio. "}
{"id": "2803862", "revid": "1573940", "url": "https://it.wikipedia.org/wiki?curid=2803862", "title": "Poecile gambeli", "text": "La cincia delle Montagne Rocciose (\"Poecile gambeli\" ()) \u00e8 un uccello appartenente alla famiglia dei Paridi, originario del Nord America.\nDistribuzione e habitat.\nLa cincia delle Montagne Rocciose vive in Alaska, Canada, Stati Uniti continentali e Messico.\nTassonomia.\nComprende le seguenti sottospecie:"}
{"id": "2803863", "revid": "599013", "url": "https://it.wikipedia.org/wiki?curid=2803863", "title": "Texas A&amp;M University System", "text": "Il Texas A &amp; M University System (sistema universitario del Texas A &amp; M) \u00e8 uno dei pi\u00f9 grandi sistemi di istruzione superiore negli Stati Uniti d'America. Comprende 11 universit\u00e0 e con tale sistema si dedica all'educazione di pi\u00f9 di 100.000 studenti.\nStoria.\nVenne fondata nel 1948, grazie al lavoro di Gibb Gilchrist il sistema si diffuse rapidamente. Chiamato inizialmente \"Texas A&amp;M College System\" nel 1968 cambi\u00f2 la denominazione.\nUniversit\u00e0.\nLe universit\u00e0 coinvolte sono:"}
{"id": "2803870", "revid": "47767", "url": "https://it.wikipedia.org/wiki?curid=2803870", "title": "Dama bianca (spirito)", "text": "La dama bianca \u00e8 uno spirito presente prevalentemente nel folclore germanico, caratterizzato da sembianze femminili e da abiti di colore bianco; \u00e8 stata descritta anche come senza occhi n\u00e9 bocca, con braccia e piedi nascosti e avvolta da una pallida luminosit\u00e0 che lascia tracce scure al passaggio. La prima testimonianza dell'uso del termine \"dama bianca\", per spiriti di questo tipo, risale al XV secolo.\nDescrizione.\n\u00c8 lo spirito di una donna morta per eventi tragici o dolorosi e la sua apparizione sarebbe tradizionalmente presagio di eventi nefasti, tipicamente la morte di un nobile, in maniera analoga alla banshee. Secondo alcuni racconti, le dame bianche si aggirerebbero portando candele accese da cui lascerebbero cadere gocce di cera sulla criniera dei cavalli, per poi intrecciarla e pettinarla. Secondo altri, laverebbero la propria biancheria in luoghi appartati, chiedendo ai passanti di aiutarle e rompendo loro le braccia se non soddisfatte. Avrebbero per altri un portamento estremamente dignitoso e verecondo, non parlando se non in rare occasioni.\nApparizioni.\nNumerose famiglie nobili europee sono legate a questa leggenda. La manifestazione di dame bianche sarebbe documentata negli annali della casata degli Hohenzollern, visioni confermate anche dal principe Giorgio d'Assia-Darmstadt. In quell'occasione, la dama bianca venne identificata con la contessa Agnese di Orlam\u00fcnde, vedova di Ottone III di Orlamunde che aveva ucciso i propri figli per poter seguire Alberto di Norimberga, di cui era innamorata (salvo poi pentirsene e fondare il monastero cistercense di Himmelkron, di cui divenne badessa). La sua prima apparizione documentata \u00e8 nel 1486 nel castello di Bayreuth, continuando poi negli anni in altre dimore degli Hohenzollern, in occasione ad esempio delle morti del principe Giovanni Giorgio di Brandeburgo (Berlino, 1598) e di Federico Guglielmo IV di Prussia (1861). \nUn'altra dama bianca, identificata con Perchta von Rosenberg, appariva al castello di \u010cesk\u00fd Krumlov per cullare i bambini quando le balie si addormentavano; sempre Perchta von Rosenberg (o con una contessa di nome Johanka), era solita apparire anche al castello di \u010cerven\u00e1 Lhota presso Jind\u0159ich\u016fv Hradec, in Boemia. Tale dama bianca \u00e8 citata nel \"Prodigi\" di Erasmo Francesco, col nome di \"femmina bianca\" o \"donna bianca\", che richiama anche alla sua caratteristica di apparire prima della morte di qualche nobile. Guglielmo Slavata avrebbe dichiarato che la dama bianca \u00e8 costretta a rimanere in Purgatorio finch\u00e9 il castello rimarr\u00e0 in piedi. Apparirebbe, secondo questa versione, non solo per eventi tragici, ma anche per eventi lieti come matrimoni e nascite, vestita rispettivamente di nero o di bianco. Avrebbe anche l'abitudine di passare attraverso le camere con un mazzo di chiavi appeso alla cintura, aprendo e chiudendo le porte a qualsiasi ora della giornata. Finch\u00e9 lasciata libera di agire si sarebbe comportata con gentilezza e pudore, rispondendo ai saluti con un inchino, mentre prenderebbe a sassate chi sente parlare in modo non rispettoso di Dio.\nDurante l'occupazione del castello da parte degli svedesi, si manifest\u00f2 molto rumorosamente per far riprendere la tradizione dimenticata di dare un piatto di minestra ai poveri, da lei stessa voluta.\nNumerosi avvistamenti sono stati riportati anche dai membri della famiglia reale Asburgo d'Austria al castello di Sch\u00f6nbrunn, come nel 1867 per la fucilazione di Massimiliano d'Asburgo in Messico, o per il suicidio del principe Rodolfo e della baronessa Maria Vetsera a Mayerling. \nNel castello di Bernstein, in Austria, apparirebbe, dal 1859 ad oggi, una dama bianca che sarebbe il fantasma di Giovanna de' Frescobaldi, appartenente alla nobile famiglia fiorentina dei Frescobaldi, coniugata nel 1485 con il feudatario Lorenzo von Ujlaky. La signora visse un episodio tragico: il marito uccise il suo amante italiano, con il quale l'aveva sorpresa, e di lei si persero le tracce.\nUn'altra dama bianca risiederebbe nel castello di Levo\u010da, in Slovacchia: in tal caso si tratterebbe dello spettro della nobildonna Juliana Korponaiov\u00e1-G\u00e9ciov\u00e1, condannata a morte per aver indicato ai ribelli guidati da Francesco II R\u00e1k\u00f3czi una via d'accesso segreta al castello.\nAnche Biancamaria Martinengo (1466-1480), che mor\u00ec precipitando nel fossato del castello di Padernello, diede vita alla leggenda della \"Dama Bianca\" che, ogni dieci anni il 20 di luglio, la stessa notte della sua morte, il suo fantasma ricompare nel castello vestito di bianco, con in mano un libro aperto dorato contenente il suo segreto. Anche nel Castello Sforzesco di MIlano, \u00e8 ricordata la presenza di una Dama Bianca: fu avvistata aggirarsi tra il Duomo e il Castello Sforzesco per l'ultima volta negli anni '60.\nNel castello Pallavicino di Varano de' Melegari si aggirerebbe ancora il fantasma di Beatrice Pallavicino, morta misteriosamente all'et\u00e0 di ventuno anni.\nAutostoppista fantasma.\nPi\u00f9 di recente, la dama bianca \u00e8 associata alla figura dell'autostoppista fantasma, presente in molte leggende metropolitane. Nella versione pi\u00f9 comune, un'autostoppista di sesso femminile, spesso in atteggiamenti angosciati, verrebbe fatta salire sulla vettura di un automobilista, per poi svanire nel nulla dopo aver avvertito il guidatore di un pericolo.\nLa dama bianca nella cultura di massa.\nLa figura della dama bianca \u00e8 stata occasionalmente ripresa in romanzi e serie televisive. Una dama bianca compare ad esempio anche nel primo episodio della serie televisiva \"Supernatural\", e in un episodio della quarta stagione di \"Ghost Whisperer - Presenze\". Citazioni sono presenti anche nella serie televisiva \"Outlander\". \nLa figura \u00e8 ripresa anche in rievocazioni storiche ed eventi folcloristici, che si svolgono in diverse citt\u00e0 che hanno leggende simili, come ad esempio Gorizia - appartenuta agli Asburgo fino al 1918 - dove, il marted\u00ec grasso, una figurante interpreta la Dama Bianca dagli spalti del castello."}
{"id": "2803871", "revid": "400694", "url": "https://it.wikipedia.org/wiki?curid=2803871", "title": "Ville lumi\u00e9re", "text": ""}
{"id": "2803889", "revid": "287204", "url": "https://it.wikipedia.org/wiki?curid=2803889", "title": "Krisztina Toth", "text": ""}
{"id": "2803893", "revid": "1003787", "url": "https://it.wikipedia.org/wiki?curid=2803893", "title": "Scott Davis (ciclista)", "text": "Nel 1997 fu campione del mondo juniores nell'inseguimento a squadre, gareggi\u00f2 poi come professionista su strada dal 2003 al 2010.\nCarriera.\nScott Davis ha esordito fra i professionisti nel 2003 nella squadra italiana Ceramiche Panaria-Navigare. Abile scalatore, non \u00e8 mai riuscito a imporsi nelle principali competizioni su strada. Nel 2010 corre nell'Astana insieme al fratello Allan Davis. Al termine della stagione decide di ritararsi dall'attivit\u00e0 professionistica."}
{"id": "2803897", "revid": "1543377", "url": "https://it.wikipedia.org/wiki?curid=2803897", "title": "Nicola Teti Editore", "text": "La Nicola Teti Editore &amp; C. S.r.l. \u00e8 una casa editrice fondata nel 1964 da Nicola Teti (Polia, 9 marzo 1929 \u2013 Milano, 10 febbraio 2010), nota soprattutto per la pubblicazione de \"Il Calendario del Popolo\", una delle pi\u00f9 longeve riviste italiane di cultura, edito ininterrottamente dal marzo del 1945 e attualmente pubblicato da Sandro Teti Editore, che ha rilevato la rivista dopo la morte del padre Nicola.\nAltre pubblicazioni di rilievo sono: la \"Storia universale dell'Accademia delle Scienze dell'URSS\", in tredici volumi, pi\u00f9 tre di aggiornamento; \"Il regno animale Urania - Tierrech\", in sette volumi; \"Societ\u00e0 contemporanea\", in dodici volumi; la \"Enciclopedia delle religioni\"; la \"Storia della societ\u00e0 italiana\", in venticinque volumi; l\"'Enciclopedia dei diritti dei lavoratori\" a cura di Carlo Smuraglia. A queste si aggiunge il reprint di l'Ordine Nuovo, e la pubblicazione della rivista \"Marxismo Oggi\".\nLa casa editrice ha inoltre realizzato diverse mostre dedicate ai grandi temi dell'attualit\u00e0, in particolare a quello dell'emigrazione dall'Italia e dell'immigrazione verso l'Italia.."}
{"id": "2803898", "revid": "287204", "url": "https://it.wikipedia.org/wiki?curid=2803898", "title": "Repubblica Ceca ai XXI Giochi olimpici invernali", "text": "La Repubblica Ceca ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione di 92 atleti."}
{"id": "2803899", "revid": "400694", "url": "https://it.wikipedia.org/wiki?curid=2803899", "title": "Parigi, o cara", "text": ""}
{"id": "2803907", "revid": "201640", "url": "https://it.wikipedia.org/wiki?curid=2803907", "title": "Mirko Selvaggi", "text": "Carriera.\nTra i dilettanti Elite/Under-23 gareggia per tre anni, dal 2004 al 2006, con il Pedale Larigiano, mentre nel 2007 \u00e8 tra le file della Mastromarco-Chianti Sensi. In tale stagione coglie due successi, al Trofeo Ledo Tempestini di La California e in una tappa del Giro della Toscana Under-23.\nPassa professionista nel 2008 con la formazione svedese Cycle Collstrop. L'anno successivo milita per la Amica Chips-Knauf fino alla sospensione del team nel mese di maggio: alla fine del 2009 viene annunciato cos\u00ec il suo ingaggio da parte della squadra kazaka Astana. Per il 2011 si trasferisce alla Vacansoleil-DCM, partecipando anche al primo Giro d'Italia in carriera. Rimane con la squadra olandese fino al 2013, anno di dismissione del team; nelle seguenti due stagioni \u00e8 quindi tra le file della belga Wanty-Groupe Gobert, sempre sotto la direzione di Hilaire Van Der Schueren.\nSi ritira dall'attivit\u00e0 al termine della stagione 2016, trascorsa in casacca Androni Giocattoli-Sidermec."}
{"id": "2803908", "revid": "1543377", "url": "https://it.wikipedia.org/wiki?curid=2803908", "title": "Dave Murray (sciatore)", "text": "Era padre della sciatrice freestyle Julia, a sua volta sciatrice di alto livello.\nBiografia.\nCarriera sciistica.\nAttivo tra gli anni settanta e ottanta, Murray fece parte, assieme a Dave Irwin, Steve Podborski e Ken Read, del gruppo di discesisti canadesi conosciuto come Crazy Canucks per la spregiudicatezza con la quale affrontavano i pendii. La sua importanza per il gruppo fu espressa da Podborski con queste parole:\nDurante i suoi anni in Coppa del Mondo non riusc\u00ec mai a vincere una gara, sebbene si fosse piazzato tre volte a podio. L'11 febbraio e il 10 dicembre 1978 ottenne due secondi posti rispettivamente nelle discese di Les Houches e Schladming, mentre il 3 marzo 1979 giunse terzo a Lake Placid.\nDurante la sua carriera agonistica fece parte per due volte della squadra olimpica, venendo convocato per e , giungendo rispettivamente 18\u00ba e 10\u00ba nelle gare di discesa. Inoltre partecip\u00f2 a tre edizioni dei Mondiali (1974, 1978, 1982), conquistando come miglior piazzamento l'8\u00ba posto nella discesa di Sankt Moritz nel 1974.\nAltre attivit\u00e0.\nDopo il suo ritiro alla fine della stagione 1982, Murray si dedic\u00f2 all'insegnamento dello sci, fondando, nel 1988, il Dave Murray's Whistler Summer Ski Camp, .\nMalato di cancro , Dave Murray mor\u00ec il 23 ottobre 1990 a 37 anni. , su cui si sarebbero svolte gare dei XXI Giochi olimpici invernali di ."}
{"id": "2803909", "revid": "3115", "url": "https://it.wikipedia.org/wiki?curid=2803909", "title": "National Bibliography Number", "text": "Il National Bibliography Number (NBN) \u00e8 un namespace basato sullo standard URN RFC 2141 e definito dall'RFC 3188. Lo standard prevede che la responsabilit\u00e0 del namespace sia di pertinenza delle biblioteche nazionali di ogni paese. Questo standard consente di creare degli identificativi persistenti per le risorse digitali su Internet. NBN nasce come sistema di identificazione per quelle risorse digitali che non hanno in generale un sistema di riferimento associato, come la digitalizzaione del manoscritto antico, ecc. ma pu\u00f2 evidentemente essere esteso a tutte le risorse di valenza scientifica e culturale.\nLa flessibilit\u00e0 di implementazione prevista dallo standard e l'autorevolezza derivata dal tipo di istituzione preposta alla sua gestione (le biblioteche nazionali), consentono di estendere il concetto di identificazione a quello di certificazione delle risorse. NBN pu\u00f2 quindi essere usato come strumento per certificare le risorse digitali in particolare quelle scientifiche e culturali mantenute dalle digital library di istituzioni come universit\u00e0, archivi, musei e biblioteche.\nNBN in Italia.\nIl progetto NBN Italia (NBN:IT) ha inteso realizzare un servizio di identificazione persistente basato sullo\nstandard NBN che assegna alle biblioteche nazionali la responsabilit\u00e0 esclusiva della gestione del\nsottodominio nazionale NBN:IT.\nPartendo dall'attuale orientamento per i sistemi NBN derivato da progetti come PersID, da report come\nCENL Task Force on Persistent Identifiers [CENL, 2007] e dalle raccomandazioni contenute ne The\nNational Libraries Resolver Discovery Service [CENL], dove se ne sottolinea il ruolo a supporto della digital\npreservation, in Italia si \u00e8 consolidata l'idea di legare NBN:IT ad un servizio che \u00e8 istituzionalmente affidato\nalle biblioteche nazionali: il deposito legale.\nL'iniziativa NBN vede oggi coinvolti il consorzio di Magazzini Digitali per il deposito legale composto dalla Biblioteca\nNazionale Centrale di Firenze (BNCF), la Biblioteca Nazionale Centrale di Roma (BNCR), la Biblioteca\nNazionale Marciana di Venezia e la Fondazione Rinascimento Digitale (FRD) e la Conferenza dei Rettori\ndelle Universit\u00e0 Italiane (CRUI) che sovraintende la sperimentazione con le tesi di dottorato.\nAttualmente il progetto NBN \u00e8 in fase avanzata di sviluppo e i suoi principali obiettivi possono essere\nriassunti nei seguenti punti:"}
{"id": "2803914", "revid": "256896", "url": "https://it.wikipedia.org/wiki?curid=2803914", "title": "Buoni del Tesoro Poliennali", "text": ""}
{"id": "2803921", "revid": "6923", "url": "https://it.wikipedia.org/wiki?curid=2803921", "title": "De Tomaso Automobili", "text": ""}
{"id": "2803925", "revid": "1169970", "url": "https://it.wikipedia.org/wiki?curid=2803925", "title": "Santuario Rosa Mistica - Madre della Chiesa", "text": "Il Santuario Rosa Mistica - Madre della Chiesa \u00e8 un luogo di culto mariano che si trova a Montichiari, in provincia di Brescia, in localit\u00e0 Fontanelle, sulla strada che da Montichiari porta a Carpenedolo.\nStoria.\nFu costituito come luogo sacro il 17 aprile 1966, anno in cui la veggente Pierina Gilli sarebbe stata condotta l\u00ec dalla Madonna. La data \u00e8 scritta su un'epigrafe posta sul fronte della cappella della Fonte di Grazia (popolarmente gi\u00e0 conosciuta col nome di Fonte San Giorgio). \nMaria si sarebbe presentata alla veggente con il nome di Rosa Mistica e Madre della Chiesa, con tre rose (una bianca, una rossa e una gialla) presenti sul manto a rappresentare rispettivamente preghiera, sacrificio e penitenza, da praticarsi dai fedeli in riparazione dei peccati specialmente delle anime consacrate a Dio. \nQueste apparizioni non sono state riconosciute dalla Chiesa cattolica. Viene per\u00f2 riconosciuta la localit\u00e0 come luogo di culto mariano intitolato a Maria Rosa Mistica. Il santuario \u00e8 inoltre noto perch\u00e9 luogo di culto particolarmente sentito dalle persone di etnia rom e sinti.\nStruttura.\nA differenza di altri luoghi di culto mariani, il santuario non \u00e8 strutturato come una chiesa bens\u00ec come un anfiteatro aperto, dove si trovano una cappella aperta su un lato per la celebrazione eucaristica e una cappella pi\u00f9 piccola in muratura, a protezione di una fontana con una vasca contenente acqua ritenuta miracolosa. Per questa peculiare caratteristica il santuario \u00e8 dai fedeli ritenuto una \"piccola Lourdes\", dove molti praticano le abluzioni rituali.\nNei pressi della fonte si trova la Scala Santa, che i fedeli percorrono in ginocchio dicendo un'Ave Maria per gradino. La scalinata, che conduce dalla strada alla fonte, secondo quanto riferito dalla veggente Pierina Gilli sarebbe stata percorsa dalla Madonna stessa. Il santuario \u00e8 circondato da un grande parco pubblico, dove sono presenti una Via Crucis e alcune statue mariane.\nL'istituzione come Santuario diocesano.\nIl 7 dicembre 2019 il luogo di culto delle Fontanelle di Montichiari \u00e8 diventato Santuario Diocesano Rosa Mistica - Madre della Chiesa. La proclamazione ufficiale \u00e8 avvenuta durante la concelebrazione eucaristica presieduta dal vescovo di Brescia, mons. Pierantonio Tremolada.\nIl riconoscimento del santuario diocesano non significa automaticamente il riconoscimento delle apparizioni, ma \"si tratta di un passaggio storico che [...] potr\u00e0 aprire una rinnovata fase di sviluppo del culto e dello studio del complesso fenomeno spirituale e mariano sorto in questi luoghi negli anni\".\nAccanto alla \"diffusione che \u2013 discretamente e silenziosamente \u2013 ha avuto e ha nel mondo intero il culto di \"Maria Rosa Mistica e Madre della Chiesa\", che proprio qui ha avuto inizio e ha il suo centro\", ci sono molti fatti significativi: in Libano sono state trovate icone di Rosa Mistica che trasuderebbero olio profumato, in America ci sono statue che avrebbero pianto lacrime e sangue, il medesimo fenomeno si sarebbe verificato in India, dove vescovi e cardinali avrebbero visto trasudare miele un'immagine della Vergine. Sono nate almeno due congregazioni religiose ispirate a Rosa Mistica, riconosciute dai vescovi, e una miriade di associazioni religiose. Ci sarebbero state inoltre numerose conversioni e guarigioni, come per esempio quella di cui fu testimone Fratel Ettore."}
{"id": "2803926", "revid": "124369443", "url": "https://it.wikipedia.org/wiki?curid=2803926", "title": "Cage the Elephant", "text": "I Cage the Elephant sono un gruppo rock statunitense, formatosi a Bowling Green, nel Kentucky, dove originariamente erano noti come \"Perfect Confusion\".\nStoria.\nIl loro singolo \"Ain't No Rest for the Wicked\" raggiunse il numero 32 nella classifica dei singoli del Regno Unito ed \u00e8 stata inserita nella colonna sonora del videogioco del 2009 Borderlands, inoltre \u00e8 stata utilizzata come introduzione nel primo episodio nella serie televisiva Lucifer nel 2016. La band firm\u00f2 un contratto con la EMI Records dopo un'apparizione al South by Southwest music festival nel 2007, ed in seguito si trasfer\u00ec a Londra, in Inghilterra.\nIl loro album di debutto \"Cage the Elephant\", pubblicato il 23 giugno 2008, ottenne perlopi\u00f9 giudizi favorevoli dalla critica ed ha raggiunto la prima posizione della classifica \"Top Heatseeker\" statunitense. Ad inizio 2008 i Cage the Elephant partirono per un tour come band di supporto dei The Pigeon Detectives e l'anno dopo fecero da supporto ai Silversun Pickups e alla Manchester Orchestra. Il gruppo \u00e8 apparso in TV durante il David Letterman Show nel luglio 2009.\nNell'agosto 2007 i Cage the Elephant suonarono per la prima volta al Lollapalooza a Chicago, dove ritornarono nell'agosto 2009. Nel giugno 2009 la band si esib\u00ec inoltre al music festival Bonnaroo.\nNell'ottobre 2013 i Cage the Elephant pubblicano il loro terzo album \"Melophobia\", preceduto dall'uscita del singolo \"Come a Little Closer\".\nInfluenze.\nNel sito ufficiale la band spiega che le loro influenze sono molteplici e che cominciarono a assimilare tutto ci\u00f2 che potevano trovare, tra le band citate vi sono i Beatles, i Ramones, i Led Zeppelin, Chuck Berry, i Rolling Stones, i Nirvana e i Pixies.\nAnche se si possono sentire sonorit\u00e0 simili a quelle degli Arctic Monkeys e uno stile del cantato che ricorda quello dei Kasabian."}
{"id": "2803927", "revid": "88740", "url": "https://it.wikipedia.org/wiki?curid=2803927", "title": "Findlay", "text": ""}
{"id": "2803935", "revid": "177966", "url": "https://it.wikipedia.org/wiki?curid=2803935", "title": "Ente Fiere di Verona", "text": ""}
{"id": "2803939", "revid": "183976", "url": "https://it.wikipedia.org/wiki?curid=2803939", "title": "Cage the elephant", "text": ""}
{"id": "2803949", "revid": "31886", "url": "https://it.wikipedia.org/wiki?curid=2803949", "title": "Centro della comunit\u00e0 ebraica di Cracovia", "text": "Il Centro comunitario ebraico di Cracovia (in polacco \"Centrum Spo\u0142eczno\u015bci \u017bydowskiej w Krakowie\", in inglese Jewish Community Center - JCC - ) \u00e8 un centro educativo e culturale secolare ebraico, fondato nel 2008 su iniziativa del Principe Carlo. Il JCC si trova nel quartiere Kazimierz di Cracovia, in un edificio che sorge nel giardino sul retro della sinagoga Tempel in parte adiacente alle case vicine.\nNon \u00e8 da confondersi, e non fa parte, della Comunit\u00e0 Ebraica di Cracovia (in polacco \"Gmina Wyznaniowa \u017bydowska w Krakowie\"), organo che continua la Comunit\u00e0 esistente dal XV secolo e dei cui immobili \u00e8 erede.\nStoria del progetto.\nIl 12 giugno 2002, in occasione di una visita a Cracovia, il principe del Galles Carlo rimase affascinato dal quartiere Kazimierz. Il giorno seguente, durante un incontro con i rappresentanti della Comunit\u00e0 Ebraica della citt\u00e0, venne a sapere che la comunit\u00e0 potrebbe avere un ulteriore luogo in cui i suoi membri si possano incontrare. Il principe promise un aiuto, e procur\u00f2 i finanziamenti per realizzare il progetto. All'iniziativa si un\u00ec il World Jewish Relief e l'American Jewish Joint Distribution Committee. Abbastanza lungo si rivel\u00f2 l'iter per il disbrigo di tutte le formalit\u00e0 collegate con il permesso di costruzione.\nIl 14 novembre 2006, nella sinagoga Tempel ebbe luogo la cerimonia inaugurale per la costruzione del centro. Alla manifestazione parteciparono: Nigel Layton, presidente del World Jewish Relief, Jossi Erez, presidente della American Joint Distribution Committee, Piotr Kadl\u010dik, presidente dell'Unione delle comunit\u00e0 religiose ebraiche della Polonia, Tadeusz Jakubowicz, presidente della Comunit\u00e0 Ebraica di Cracovia, il rabbino capo della Galizia Edgar Gluck, e il rabbino di Cracovia Boaz Pash.\nLa costruzione del centro venne completata nel 2008. L'edificio ha quattro piani, con una superficie di circa 800 metri quadrati, per un costo di circa 10 milioni di z\u0142oty (2020: circa 2 milioni di euro. Il Jewish Community Center avrebbe dovuto essere un luogo di eventi culturali e punto di incontro della comunit\u00e0 ebraica. Lo scopo avrebbe dovuto esser stato quello di servire non solo la comunit\u00e0 ebraica e le sue organizzazioni, ma anche tutti gli abitanti di Cracovia e i turisti. Al tempo furono predetti, tra l'altro, uffici, sale conferenze, ristorante, internet cafe, ambulatorio medico e una sala di riabilitazione.\nIl 29 aprile 2008 si celebr\u00f2 l'inaugurazione ufficiale del centro. Per l'occasione, giunsero a Cracovia il principe Carlo e sua moglie Camilla.per presenziare alla cerimonia e alla consegna alla comunit\u00e0 ebraica locale.\nAttivit\u00e0.\nIl Centro riunisce persone di origine ebraica e persone interessate alla cultura, all'religione e alla tradizione ebraica. Nel Centro si avrebbero dovuto aver condotto diverse lezioni, corsi, laboratori e l'insegnamento delle lingue straniere. Periodicamente si avrebbero dovuto essere organizzate mostre d'arte, vernissage, festival, proiezioni di film, promozioni di libri e conferenze sul giudaismo, il chassidismo, la legge ebraica e i principi religiosi. Saltuariamente nell'edificio del JCC venne organizzata una cena per lo Shabbat. Per celebrare le festivit\u00e0 ebraiche nel Centro si organizzano talvolta incontri, eventi e diverse feste.\nIn JCC funzionano saltuariamente il Club della Terza Et\u00e0, il Club degli studenti ebrei di Cracovia e un mini asilo nido. Nel seminterrato si trova una biblioteca col nome Remuh, creata dall'Associazione ebrea Czulent nel giugno 2005, con circa 2.000 libri, tra cui: prosa israeliana, la Torah e il Talmud, ricordi, album, fumetti, manuali e dizionari."}
{"id": "2803950", "revid": "119643695", "url": "https://it.wikipedia.org/wiki?curid=2803950", "title": "Heartland rock", "text": "L\u2019heartland rock (tradotto: \"rock dell'entroterra\") \u00e8 un sottogenere di musica rock emerso negli Stati Uniti d'America negli anni settanta e reso popolare negli anni ottanta.\nStoria.\nDurante gli anni ottanta il genere ebbe un forte successo, .\nIl principale rappresentante di questo genere \u00e8 stato Bruce Springsteen; agli inizi del decennio, Springsteen pubblica gli album \"The River\" e \"Nebraska\", ma \u00e8 grazie al suo album del 1984, \"Born in the U.S.A.\", che raggiunge il successo internazionale. \"Born in the U.S.A.\" raggiunge le 15 milioni di copie vendute solo negli Stati Uniti, facendo conoscere il cantautore in tutto il mondo, grazie anche ai singoli \"Born in the U.S.A.\" e \"Dancing in the Dark\" e a un lungo tour di 156 date conclusosi nell'ottobre del 1985 con quattro serate al Coliseum di \"Los Angeles\" che hanno registrato il tutto esaurito."}
{"id": "2803951", "revid": "59975", "url": "https://it.wikipedia.org/wiki?curid=2803951", "title": "Heartland Rock", "text": ""}
{"id": "2803955", "revid": "1543377", "url": "https://it.wikipedia.org/wiki?curid=2803955", "title": "Findlay (Pennsylvania)", "text": "Findlay \u00e8 una township degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 5.145 abitanti. Vi si ritrova l'Aeroporto Internazionale di Pittsburgh\nSociet\u00e0.\nEvoluzione demografica.\nLa composizione etnica vede una prevalenza della razza bianca (96,17%) seguita da quella afroamericana (1,63%)."}
{"id": "2803958", "revid": "287204", "url": "https://it.wikipedia.org/wiki?curid=2803958", "title": "Open di Francia 1995", "text": "L'Open di Francia 1995, la 94\u00aa edizione degli Open di Francia di tennis, si \u00e8 svolto sui campi in terra rossa \ndello Stade Roland Garros di Parigi, Francia, dal 29 maggio all'11 giugno 1995.\nIl singolare maschile \u00e8 stato vinto dall'austriaco Thomas Muster, \nche si \u00e8 imposto sullo statunitense Michael Chang in 3 set col punteggio di 7\u20135, 6\u20132, 6\u20134.\nIl singolare femminile \u00e8 stato vinto dalla tedesca Steffi Graf, che ha battuto in 3 set la spagnola Arantxa S\u00e1nchez.\nNel doppio maschile si sono imposti Jacco Eltingh e Paul Haarhuis.\nNel doppio femminile hanno trionfato Gigi Fern\u00e1ndez e Nata\u0161a Zvereva. \nNel doppio misto la vittoria \u00e8 andata a Larisa Neiland in coppia con Todd Woodbridge.\nSeniors.\nSingolare maschile.\n Thomas Muster ha battuto in finale Michael Chang 7\u20135, 6\u20132, 6\u20134\nSingolare femminile.\n Steffi Graf ha battuto in finale Arantxa S\u00e1nchez 7\u20135, 4\u20136, 6\u20130\nDoppio maschile.\n Jacco Eltingh / Paul Haarhuis hanno battuto in finale Nicklas Kulti / Magnus Larsson 6\u20137, 6\u20134, 6\u20131\nDoppio Femminile.\n Gigi Fern\u00e1ndez / Nata\u0161a Zvereva hanno battuto in finale Jana Novotn\u00e1 / Arantxa S\u00e1nchez 6\u20137(6), 6\u20134, 7\u20135\nDoppio Misto.\n Larisa Neiland / Todd Woodbridge hanno battuto in finale Jill Hetherington / John-Laffnie de Jager 7\u20136(8), 7\u20136(4)\nJunior.\nSingolare ragazzi.\n Mariano Zabaleta ha battuto in finale Mariano Puerta 6\u20132, 6\u20133\nSingolare ragazze.\n Am\u00e9lie Cocheteux ha battuto in finale Marlene Weing\u00e4rtner, 7\u20135, 6\u20134\nDoppio ragazzi.\n Raemon Sluiter / Peter Wessels hanno battuto in finale Justin Gimelstob / Ryan Wolters, 7\u20136, 7\u20135\nDoppio ragazze.\n Corina Morariu / Ludmila Varmu\u017eov\u00e1 hanno battuto in finale Alice Canepa / Giulia Casoni, 7\u20136, 7\u20135"}
{"id": "2803959", "revid": "214753", "url": "https://it.wikipedia.org/wiki?curid=2803959", "title": "Elena Scarpellini", "text": "Vanta 4 titoli italiani assoluti (1 outdoor e 3 indoor) ed un bronzo ai campionati europei juniores del 2005 a Kaunas in Lituania. Ha vinto anche 2 titoli nazionali universitari e 12 italiani giovanili (8 outdoor e 4 indoor).\nBiografia.\nGli inizi con le medaglie internazionali e i primi titoli italiani giovanili.\nAlberto Barbera \u00e8 stato il suo allenatore nell'Atletica Oratorio Albino. Come allenatore all'Atletica Bergamo 59 ha avuto Orlando Motta.\nNel 2002 vince il suo primo titolo italiano giovanile ai nazionali cadette di Formia (l'anno precedente, 2001, era stata quarta ad Isernia).\nDoppia medaglia al primo anno da allieva nel 2003: bronzo indoor e altro titolo all'aperto.\nNel 2004, all'esordio internazionale, prima ha vinto la medaglia d'oro ai Giochi europei studenteschi in Italia a Milano (quarta nel getto del peso) e poi, sempre in Italia a Grosseto, ha migliorato la migliore prestazione nazionale allieve nelle qualificazioni dei Mondiali juniores (partecipando da allieva) in Italia a Grosseto, finendo poi settima.\nAi campionati italiani allieve fa doppietta indoor-outdoor ed esordisce, ancora allieva, agli assoluti indoor con un quarto posto finale.\nL'anno dopo, 2005, \u00e8 stata bronzo agli Europei juniores di Kaunas in Lituania con il limite italiano juniores a 4,15 m.\nDoppia medaglia agli italiani juniores: bronzo al coperto e titolo nazionale outdoor; esordisce agli assoluti all'aperto terminando al quarto posto.\n2006-2008: il tris di triplette di titoli italiani nello stesso anno e l'esordio nella Nazionale assoluta.\nEsordisce nel 2006 con la Nazionale assoluta all'Incontro internazionale svoltosi in Italia a Firenze tra l'Italia, la Russia, la Cina e l'Italia under 23: quinto posto finale con la misura di 4,10 m; mentre ai Mondiali juniores in Cina a Pechino termina decima.\nQuattro medaglie ai campionati nazionali del 2006 con due titoli di categoria: oro agli italiani juniores indoor, argento agli assoluti al coperto, oro agli italiani juniores e bronzo agli assoluti outdoor.\nAgli Europei under 23 a Debrecen in Ungheria nel 2007 finisce in tredicesima posizione\nCampionati nazionali 2007, vittoria di tre titoli (assoluti e promesse indoor, promesse all'aperto) e vicecampionessa agli assoluti outdoor.\nNel 2008, nei campionati italiani, vince tre titoli (promesse ed assoluti indoor, promesse all'aperto) ed una medaglia di bronzo (assoluti outdoor).\n2009-2011: sia Europei che Mondiali indoor e gli Europei per nazioni.\nIscritta agli italiani indoor sia promesse che assoluti 2009, ma non ha gareggiato in entrambe; all'aperto invece ha vinto il titolo italiano promesse ed \u00e8 stata vicecampionessa agli assoluti.\nAgli Europei indoor tenutisi in Italia a Torino.\nA livello internazionale, sempre nel 2009 in Italia, gareggia a Pescara ai Giochi del Mediterraneo e terminando al sesto posto; agli Europei under 23 in Lituania a Kaunas finisce decima.\nIl 6 febbraio 2010 stabilisce ad Ancona il primato italiano indoor con la misura di 4,40 m record poi sottrattole da Anna Giordano Bruno poche ore dopo, ottenendo il minimo per i Mondiali indoor di Doha, ove pur saltando 4,35 m alla 1\u00aa prova non viene ammessa tra le otto atlete che partecipano alla finale a causa di un errore commesso a 4,30 m, viene comunque classificata 9\u00aa.\nLa stagione 2010 (doppietta di titoli assoluti sia indoor che outdoor ed argento ai nazionali universitari), in cui ha ottenuto un quarto posto nell'Europeo per nazioni a Bergen in Norvegia e si \u00e8 fermata in qualificazione agli Europei in Spagna a Barcellona (iniziando ad allenarsi con il gruppo di Gennadiy Potapovich ed Emanuel Margesin ad Ostia (Roma)|Ostia), \u00e8 stata interrotta dalla necessit\u00e0 di un intervento chirurgico. \nAgli assoluti 2011, \u00e8 stata assente agli indoor mentre \u00e8 diventata vicecampionessa all'aperto.\nLa stagione all'aperto si apre con un 4,10 m, ottenuto il 9 giugno a Modena.\nIl 18 giugno \u00e8 stata 9\u00aa nell'Europeo per nazioni a Stoccolma (Svezia), migliorandosi ed arrivando sino a 4,25 m.\nAlle Universiadi cinesi di Shenzhen \u00e8 giunta settima.\n2012-2016: i titoli nazionali universitari.\nIscritta agli assoluti indoor 2012, ma non ha gareggiato; invece negli assoluti all'aperto ha vinto il bronzo.\nVicecampionessa agli assoluti nel 2013, mentre agli indoor era stata quarta.\nDue volte sesta agli assoluti (indoor ed outdoor) e titolo universitario nel 2014.\nTitolo universitario nel 2015 ed in precedenza quarto posto agli assoluti indoor.\nNel 2016 ha ottenuto due piazzamenti in finale ad entrambi gli assoluti: 12\u00aa indoor ad Ancona e 6\u00aa outdoor a Rieti.\n2016: il passaggio allo skeleton.\nNel 2016 decise di cimentarsi nello skeleton e il 17 novembre 2017 esord\u00ec in Coppa Europa a Winterberg, nella terza gara della stagione 2017/18, piazzandosi al diciannovesimo posto; il suo miglior risultato nella competizione sono due quinti posti ottenuti sempre a Winterberg nei primi due appuntamenti dell'annata 2020/21, mentre in classifica generale detiene quale miglior piazzamento l'ottavo posto raggiunto nel 2020/21.\nIn Coppa Intercontinentale ha disputato soltanto le ultime due gare della stagione 2019/20, conclusa al ventisettesimo posto della graduatoria finale.\n2021: bob.\nA febbraio del 2021 decise di cimentarsi nel bob, gareggiando nella tappa conclusiva delle World Series di monobob femminile 2021, il 20 febbraio 2021 a Sch\u00f6nau am K\u00f6nigssee, dove si piazz\u00f2 ventesima e concluse al quarantatreesimo posto in classifica generale. Esord\u00ec invece in Coppa del Mondo nel bob a due nel ruolo di frenatrice il 19 dicembre 2021 ad Altenberg nella quinta tappa della stagione 2021/22, concludendo la gara al ventesimo posto in coppia con Giada Andreutti."}
{"id": "2803961", "revid": "1573940", "url": "https://it.wikipedia.org/wiki?curid=2803961", "title": "Shahin Shahr", "text": "Sh\u0101h\u012bn Shahr o Shahinshahr (farsi \u0634\u0627\u0647\u06cc\u0646\u200c\u0634\u0647\u0631) \u00e8 il capoluogo dello shahrest\u0101n di Shahin Shahr e Meymeh, nella Provincia di Esfahan. Si trova alla periferia della citt\u00e0 di Esfahan."}
{"id": "2803965", "revid": "287204", "url": "https://it.wikipedia.org/wiki?curid=2803965", "title": "Open di Francia 1994", "text": "L'Open di Francia 1994, la 93\u00aa edizione degli Open di Francia di tennis, si \u00e8 svolto sui campi in terra rossa dello Stade Roland Garros di Parigi, Francia, dal 23 maggio al 5 giugno 1994. Il singolare maschile \u00e8 stato vinto dallo spagnolo Sergi Bruguera, che si \u00e8 imposto sul connazionale Alberto Berasategui in 4 set col punteggio di 6\u20133, 7\u20135, 2\u20136, 6\u20131. Il singolare femminile \u00e8 stato vinto dalla spagnola Arantxa S\u00e1nchez Vicario, che ha battuto in 2 set la francese Mary Pierce. Nel doppio maschile si sono imposti Byron Black e Jonathan Stark. Nel doppio femminile hanno trionfato Gigi Fern\u00e1ndez e Nata\u0161a Zvereva. Nel doppio misto la vittoria \u00e8 andata a Kristie Boogert in coppia con Menno Oosting.\nSeniors.\nSingolare maschile.\n Sergi Bruguera ha battuto in finale Alberto Berasategui, 6\u20133, 7\u20135, 2\u20136, 6\u20131\nSingolare femminile.\n Arantxa S\u00e1nchez Vicario ha battuto in finale Mary Pierce, 6\u20134, 6\u20134\nDoppio maschile.\n Byron Black / Jonathan Stark hanno battuto in finale Jan Apell / Jonas Bj\u00f6rkman, 6\u20134, 7\u20136\nDoppio Femminile.\n Gigi Fern\u00e1ndez / Nata\u0161a Zvereva hanno battuto in finale Vickie Paynter / Lisa Raymond, 6\u20132, 6\u20132\nDoppio Misto.\n Kristie Boogert / Menno Oosting hanno battuto in finale Larisa Neiland / Andrej Ol'chovskij, 7\u20135, 3\u20136, 7\u20135\nJunior.\nSingolare ragazzi.\n Jacobo Diaz ha battuto in finale Giorgio Galimberti, 6\u20133, 7\u20136\nSingolare ragazze.\n Martina Hingis ha battuto in finale Sonya Jeyaseelan, 6\u20133, 6\u20131\nDoppio ragazzi.\n Gustavo Kuerten / Nicol\u00e1s Lapentti hanno battuto in finale Maxime Boye / Nicolas Escud\u00e9, 6\u20132, 6\u20134\nDoppio ragazze.\n Martina Hingis / Henrieta Nagyov\u00e1 hanno battuto in finale Lenka Cenkov\u00e1 / Ludmila Richterov\u00e1, 6\u20133, 6\u20132"}
{"id": "2803972", "revid": "580", "url": "https://it.wikipedia.org/wiki?curid=2803972", "title": "Trezzolasco", "text": "Trezzolasco (\"Tresulasch\" in dialetto cremasco) \u00e8 l'unica frazione del comune cremonese di Sergnano.\nStoria.\nLa localit\u00e0 \u00e8 un piccolo borgo agricolo di antica origine, appartenente al territorio cremasco.\nIn et\u00e0 napoleonica Trezzolasco fu frazione di Sergnano per due volte, dal 1797 al 1805, e quindi dal 1809 al 1816, recuperando l'autonomia con la costituzione del Regno Lombardo-Veneto.\nAll'Unit\u00e0 d'Italia (1861) il comune contava 144 abitanti. Nel 1868 Trezzolasco venne aggregata definitivamente al comune di Sergnano."}
{"id": "2803974", "revid": "149727", "url": "https://it.wikipedia.org/wiki?curid=2803974", "title": "Trezolasco", "text": ""}
{"id": "2803982", "revid": "599013", "url": "https://it.wikipedia.org/wiki?curid=2803982", "title": "Sergio van Dijk", "text": "Carriera.\nClub.\nVan Dijk esordisce nel calcio professioistico con il Groningen, in Eerste Divisie, seconda serie olandese. Nella stagione 2000-2001 contribuisce con 2 presenze e 1 goal alla promozione della squadra in Eredivisie. In prima categoria Sergio non gioca e viene ceduto al termine della stagione al Helmond Sport. Nel 2005 viene ceduto all'Emmen.\nBrisbane Roar.\nIl 16 giugno 2008 firma un contratto biennale con i Brisbane Roar (che all'epoca si chiamavano Queensland Roar), dopo aver impressionato lo staff con la sua tecnica in due partite alla fine di maggio, una contro il Redlands United e l'altra contro una selezione della Gold Cost.\nVan Dijk segna un gol nelle prime dieci partite, mettendo a segno anche 6 assist. Nelle successive nove partite segna nove gol (tra cui anche una doppietta nella partita contro i Central Coast Mariners) riscattandosi dalle critiche ricevute.\nIl 17 gennaio 2009 diventa il primo giocatore dei Roar a segnare una tripletta nella vittoria per 3-1 contro il Sydney FC.\nAdelaide United.\nL'11 febbraio 2010 van Dijk firma un contratto semestrale con l'Adelaide United, per il club impegnato nella AFC Champions League. Fa il suo debutto il 24 febbraio nella partita contro i campioni in carica del Pohang Steelers, vinta per 1-0. Van Dijk segna il suo primo gol con la nuova maglia nella seconda giornata della competizione, nella partita vinta 2-0 contro lo Shandong Luneng\nIl 14 marzo 2010 van Dijk firma un contratto di tre anni con l'Adelaide United.\nPersib Bandung.\nNel febbraio del 2013 van Dijk firma per il Persib Bandung, club militante nella massima serie indonesiana. Al suo debutto nel match perso 2-1 contro il Persisam Samarinda segna il suo primo goal con la nuova maglia.\nSepahan.\nNel dicembre del 2014 van Dijk firma con il Sepahan, squadra della prima serie iraniana.\nSuphanburi.\nDopo mezza stagione Sergio si trasferisce in Thailandia, per giocare nella formazione del Suphanburi, con un contratto biennale.\nRitorno all'Adelaide United e Persib Bandung.\nTre anni dopo il suo addio, van Dijk viene acquistato e ritorna all'Adelaide United. Tuttavia, durante il suo secondo soggiorno in Australia non trova nemmeno una presenza in campionato e rescinde il contratto a fine stagione.\nDopo essere rimasto senza club inizia ad allenarsi con il suo ex club, l'Emmen, fino a che nel maggio del 2016 non accetta il contratto del Persib Bandung, dove aveva gi\u00e0 militato durante la stagione 2013-2014.\nNazionale.\nIl 19 luglio 2010 van Dijk dichiara di voler giocare per la nazionale indonesiana."}
{"id": "2803986", "revid": "438678", "url": "https://it.wikipedia.org/wiki?curid=2803986", "title": "Serie A1 2009-2010 (pallacanestro femminile)", "text": "Il campionato di Serie A1 di pallacanestro femminile 2009-2010 \u00e8 stato il settantanovesimo organizzato in Italia.\nIl campionato si \u00e8 concluso con la vittoria in finale della Cras Taranto sulla Famila W\u00fcber Schio per 3-2. Le pugliesi si confermano campionesse d'Italia, conquistando il terzo scudetto in otto anni.\nRegolamento.\nLe squadre classificate dal primo all'ottavo posto al termine della \"regular season\" si sono qualificate ai play-off per l'assegnazione dello scudetto, mentre le squadre classificate dal nono al dodicesimo posto hanno partecipato ai play-out per determinare la squadra che retrocede in Serie A2.\nSquadre partecipanti.\nIl campionato si riduce a dodici squadre, dopo la retrocessione della Gescom Viterbo e della Banco di Sicilia Ribera."}
{"id": "2803996", "revid": "339392", "url": "https://it.wikipedia.org/wiki?curid=2803996", "title": "Campionato di pallanuoto croato", "text": ""}
{"id": "2803997", "revid": "435108", "url": "https://it.wikipedia.org/wiki?curid=2803997", "title": "Campionato di pallanuoto greco", "text": ""}
{"id": "2803999", "revid": "435108", "url": "https://it.wikipedia.org/wiki?curid=2803999", "title": "Campionato di pallanuoto jugoslavo", "text": ""}
{"id": "2804000", "revid": "1573940", "url": "https://it.wikipedia.org/wiki?curid=2804000", "title": "Selasphorus calliope", "text": "Il colibr\u00ec calliope (Selasphorus calliope ) \u00e8 una specie di uccello appartenente alla famiglia dei Trochilidae e originaria del Nord America.\nDistribuzione.\nL'areale di questo colibr\u00ec va dal Canada, agli Stati Uniti continentali e al Messico."}
{"id": "2804001", "revid": "161273", "url": "https://it.wikipedia.org/wiki?curid=2804001", "title": "Processo aleatorio", "text": ""}
{"id": "2804002", "revid": "435108", "url": "https://it.wikipedia.org/wiki?curid=2804002", "title": "Campionato di pallanuoto montenegrino", "text": ""}
{"id": "2804003", "revid": "435108", "url": "https://it.wikipedia.org/wiki?curid=2804003", "title": "Campionato di pallanuoto serbo", "text": ""}
{"id": "2804004", "revid": "339392", "url": "https://it.wikipedia.org/wiki?curid=2804004", "title": "Campionato di pallanuoto serbo-montenegrino", "text": ""}
{"id": "2804006", "revid": "435108", "url": "https://it.wikipedia.org/wiki?curid=2804006", "title": "Campionato di pallanuoto ungherese", "text": ""}
{"id": "2804007", "revid": "1573940", "url": "https://it.wikipedia.org/wiki?curid=2804007", "title": "Dowlatabad", "text": "Dowlat\u0101b\u0101d (farsi \u062f\u0648\u0644\u062a \u0627\u0628\u0627\u062f) \u00e8 una citt\u00e0 dello shahrest\u0101n di Borkhar-e Meymeh, circoscrizione Borkhar (Borkhwar), nella Provincia di Esfahan. "}
{"id": "2804012", "revid": "188323", "url": "https://it.wikipedia.org/wiki?curid=2804012", "title": "Ponte di diodi", "text": ""}
{"id": "2804015", "revid": "119028297", "url": "https://it.wikipedia.org/wiki?curid=2804015", "title": "Mogano (legno)", "text": "Il mogano \u00e8 un albero che cresce esclusivamente in America, appartenente al genere \"Swietenia\", da non confondere con i \"mogani africani\" o altri surrogati. Uno tra i tipi di legni pi\u00f9 resistenti che ci siano. Nel linguaggio comune indica sovente il legname di tale pianta, da secoli tra i pi\u00f9 apprezzati in ebanisteria. Viene considerato l'albero simbolo della Repubblica Dominicana ed \u00e8 raffigurato sulla bandiera del Belize.\nMogano e principali variet\u00e0 affini.\nNel commercio del legno si attribuisce spesso la dicitura \"mogano americano\", ad indicare la provenienza e con essa l'autenticit\u00e0. Esistono tre diverse specie: \"Swietenia mahagoni\" (\"mogano cubano\"), \"Swietenia macrophylla\" (\"mogano dell'Honduras\") e \"Swietenia humilis\" (\"mogano messicano\"). Presentano una tessitura piuttosto stretta e regolare e fibre spesso intrecciate che formano un disegno striato sui tranciati di quarto. Il colore \u00e8 bruno-rossiccio e si presta ad un'ottima finitura. A causa del taglio delle foreste di mogani, che continua ininterrottamente da almeno quattro secoli a questa parte, le scorte si sono impoverite e spesso si ricorre ad essenze africane, anch'esse appartenenti alla stessa famiglia (Meliaceae).\nDel genere \"Khaya\" vengono utilizzati principalmente il \"K. anthotheca\", il \"K. ivorensis\", il \"K. senegalensis\", noti spesso come \"mogano khaya\" o con un pi\u00f9 generico termine \"mogano africano\". Si tratta di buoni legnami, simili al mogano per molti aspetti, con un peso specifico inferiore.\nDel genere \"Entandrophragma\" \u00e8 molto utilizzato il \"mogano sapelli\" (\"E. cylindricum\"), un'essenza dal colore spesso pi\u00f9 chiaro e rossiccio del vero mogano. Anche al \"tiama\" (\"E. angolense\"), al \"kosipo\" (\"E. candollei\") e al \"sipo\" (\"E. utile\") viene spesso aggiunto il suffisso \"mogano\" nonostante la somiglianza non sia sempre cos\u00ec marcata.\nTra le altre specie arboree spesso confuse con il mogano ce ne sono ancora alcune facenti parte del genere \"Toona\", di provenienza asiatica.\nUsi.\nLa buona lavorabilit\u00e0 e l'eccellente finitura fanno del mogano una scelta di classe per molti costruttori di mobili ed ebanisti. Viene usato poi per impiallacciature, falegnameria d'interni, tornitura e strumenti musicali. Le specie americane sono anche utilizzate nella costruzione di imbarcazioni.\nIn liuteria l'uso del mogano americano \u00e8 consolidato da anni. Il caso per eccellenza \u00e8 dato dalle chitarre Gibson Les Paul che usano questo legno fin dalle origini, ma anche altri produttori come Paul Reed Smith. Questo legname conferisce al suono un timbro particolarmente caldo, corposo, bilanciato e ricco di sostegno. A fasi alterne negli anni il mogano \u00e8 stato impiegato nella produzione di fusti di tamburi: a partire dagli anni 60 la Ludwig produsse le parti per la batteria, usata anche dai Beatles. Il suono che trasmette questo legno \u00e8 simile all'acero, ma con una presenza di bassi maggiore di circa il 20% e una attenuazione degli acuti. Attualmente alcuni marchi usano il mogano per i fusti di punta della gamma. Timbri simili sono stati raggiunti nella met\u00e0 degli anni 70 da fabbriche come la Premier usando legnami del genere \"Khaya\", ma a causa del prezzo si preferisce utilizzare l'acero o la betulla.&lt;br&gt;Nelle chitarre classiche ed acustiche possono venir usate, a seconda dei modelli, essenze di \"Swietenia\", di \"Khaya\" o l\"'Entandrophragma cylindricum\" per manici, fondi e fasce."}
{"id": "2804023", "revid": "1573940", "url": "https://it.wikipedia.org/wiki?curid=2804023", "title": "Dastgerd", "text": "Dastgerd (farsi \u062f\u0633\u062a\u06af\u0631\u062f) \u00e8 una citt\u00e0 dello shahrest\u0101n di Borkhar-e Meymeh, circoscrizione Borkhar (Borkhwar), nella Provincia di Esfahan. "}
{"id": "2804024", "revid": "1573940", "url": "https://it.wikipedia.org/wiki?curid=2804024", "title": "Bresilioidea", "text": "Bresilioidea \u00e8 una superfamiglia di gamberetti. \u00c8 probabilmente un gruppo polifiletico, contenente cinque famiglie, che possono o meno essere correlate fra loro."}
{"id": "2804035", "revid": "767487", "url": "https://it.wikipedia.org/wiki?curid=2804035", "title": "Gaz (Iran)", "text": "Gaz (farsi \u06af\u0632) \u00e8 una citt\u00e0 dello shahrest\u0101n di Borkhar-e Meymeh, circoscrizione Centrale, nella Provincia di Esfahan."}
{"id": "2804036", "revid": "287204", "url": "https://it.wikipedia.org/wiki?curid=2804036", "title": "Open di Francia 1993", "text": "L'Open di Francia 1993, la 92\u00aa edizione degli Open di Francia di tennis, si \u00e8 svolto sui campi in terra rossa \ndello Stade Roland Garros di Parigi, Francia, dal 24 maggio al 6 giugno 1993.\nIl singolare maschile \u00e8 stato vinto dallo spagnolo Sergi Bruguera, che si \u00e8 imposto su Jim Courier in cinque set, 6\u20134, 2\u20136, 6\u20132, 3\u20136, 6\u20133.\nIl singolare femminile \u00e8 stato vinto dalla tedesca Steffi Graf, che ha battuto in tre set la statunitense Mary Joe Fern\u00e1ndez.\nNel doppio maschile si sono imposti i fratelli Luke e Murphy Jensen.\nNel doppio femminile hanno trionfato Gigi Fern\u00e1ndez e Nata\u0161a Zvereva. \nNel doppio misto la vittoria \u00e8 andata a Evgenija Manjukova e Andrej Ol'chovskij.\nSeniors.\nSingolare maschile.\n Sergi Bruguera ha battuto in finale Jim Courier 6\u20134, 2\u20136, 6\u20132, 3\u20136, 6\u20133\nSingolare femminile.\n Steffi Graf ha battuto in finale Mary Joe Fern\u00e1ndez 4\u20136, 6\u20132, 6\u20134\nDoppio maschile.\n Luke Jensen / Murphy Jensen hanno battuto in finale Marc-Kevin Goellner / David Prinosil 6\u20134, 6\u20137, 6\u20134\nDoppio Femminile.\n Gigi Fern\u00e1ndez / Nata\u0161a Zvereva hanno battuto in finale Larisa Neiland / Jana Novotn\u00e1 6\u20133, 7\u20135\nDoppio Misto.\n Evgenija Manjukova / Andrej Ol'chovskij hanno battuto in finale Elna Reinach / Danie Visser 6\u20132, 4\u20136, 6\u20134\nJunior.\nSingolare ragazzi.\n Roberto Carretero ha battuto in finale Albert Costa 6\u20130, 7\u20136\nSingolare ragazze.\n Martina Hingis ha battuto in finale Laurence Courtois, 7\u20135, 7\u20135\nDoppio ragazzi.\n Steven Downs / James Greenhalgh hanno battuto in finale Neville Godwin / Gareth Williams, 6\u20131, 6\u20131\nDoppio ragazze.\n Laurence Courtois / Nancy Feber hanno battuto in finale Lara Bitter / Maaike Koutstaal, 3\u20136, 6\u20131, 6\u20133"}
{"id": "2804043", "revid": "104458", "url": "https://it.wikipedia.org/wiki?curid=2804043", "title": "Finlandia ai XXI Giochi olimpici invernali", "text": "La Finlandia ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione di 95 atleti."}
{"id": "2804044", "revid": "1347902", "url": "https://it.wikipedia.org/wiki?curid=2804044", "title": "Expedition 21", "text": "L'Expedition21 \u00e8 stato il ventunesimo equipaggio della Stazione Spaziale Internazionale.\nLa missione \u00e8 partita il 30 settembre 2009. Frank De Winne \u00e8 stato il primo astronauta dell'Agenzia Spaziale Europea ad assumere il comando della stazione spaziale.\nLo scambio tra l'Expedition 20 e l'Expedition 21 ha richiesto la presenza contemporanea di tre Sojuz attraccati alla stazione, \u00e8 stata la prima volta che si \u00e8 verificato questo fatto.\nLa Sojuz TMA-16 ha portato gli ultimi membri della Expedition 21 verso la ISS con il turista spaziale Guy Lalibert\u00e9. Lalibert\u00e9 ha fatto poi ritorno con la Sojuz TMA-14 insieme a due membri della Expedition 20.\nNicole Stott fu l'ultima appartenente ad un equipaggio expedition a volare su uno Space Shuttle. Fece infatti il suo ritorno sulla terra a bordo di STS-129 nel novembre 2009."}
{"id": "2804050", "revid": "188116", "url": "https://it.wikipedia.org/wiki?curid=2804050", "title": "United States National Forest", "text": "La United States National Forest (in italiano \"Foresta nazionale degli Stati Uniti\") \u00e8 una classificazione dei territori federali negli Stati Uniti.\nLe \"Foreste Nazionali\" sono in gran parte foreste e aree boschive di propriet\u00e0 del governo federale e sono gestite dallo United States Forest Service, sotto la direzione del Dipartimento dell'Agricoltura. La gestione del territorio in queste aree si concentra sulla raccolta del legname, il pascolo, la gestione delle acque, la fauna selvatica e la ricreazione. A differenza dei parchi nazionali e degli altri territori federali gestiti dal National Park Service, l'uso commerciale delle Foreste Nazionali \u00e8 consentito ed in molti casi \u00e8 anche incoraggiato. Le Foreste Nazionali sono classificate dalla Commissione mondiale sulle aree protette con la \"IUCN Category VI\" (\"Managed Resource Protected Area\").\nNegli Stati Uniti sono state istituite 155 \"Foreste Nazionali\" su una superficie complessiva di 769.000 km\u00b2. Questi territori comprendono l'8,5% della superficie totale degli Stati Uniti, un'area delle dimensioni del Texas. Circa l'87% del territorio delle \"Foreste Nazionali\" si trova ad ovest del fiume Mississippi. Nel territorio dell'Alaska si trova il 12% di tutti i territori occupati dalle \"Foreste Nazionali\".\nMolte stazioni sciistiche operano nelle \"Foreste Nazionali\". I cittadini statunitensi possono praticare liberamente il campeggio in ogni parte delle \"Foreste Nazionali\" ad una distanza minima di 200 metri da strade o sentieri.\nIl Servizio Forestale gestisce anche le \"Praterie nazionali\"."}
{"id": "2804063", "revid": "124251436", "url": "https://it.wikipedia.org/wiki?curid=2804063", "title": "Torneo di Viareggio 1979", "text": "Il Torneo di Viareggio 1979 \u00e8 stata la trentunesima edizione del torneo calcistico riservato alle formazioni giovanili di squadre di tutto il mondo ed organizzato dalla CGC Viareggio. Ad aggiudicarsi il torneo \u00e8 stata la Fiorentina, guidata da Nen\u00e9, per la quinta volta nella storia della competizione. Le 16 squadre partecipanti arrivavano da 7 Paesi differenti e la maggior parte di esse, 9, dall'Italia.\nFormato.\nLe 16 squadre sono organizzate in 4 giorni all'italiana. Le due prime classificate di ogni girone si classificano ai quarti di finale."}
{"id": "2804064", "revid": "599013", "url": "https://it.wikipedia.org/wiki?curid=2804064", "title": "Jameel Watkins", "text": ""}
{"id": "2804065", "revid": "697352", "url": "https://it.wikipedia.org/wiki?curid=2804065", "title": "Alfred", "text": ""}
{"id": "2804066", "revid": "1782831", "url": "https://it.wikipedia.org/wiki?curid=2804066", "title": "Wolf Guy", "text": " \u00e8 un manga di Yoshiaki Tabata e Yuki Yogo, gi\u00e0 autori del manga Akumetsu del 2007. \u00c8 una rivisitazione matura e decisamente pi\u00f9 violenta dell'omonimo manga edito nel 1970 da Bunkasha, scritto da Kazumasa Hirai e illustrato da Hisashi Sakaguchi. Il manga \u00e8 composto da dodici tank\u014dbon pubblicati dalla Akita Shotened \u00e8 stato distribuito in Italia da J-Pop a partire dal 23 settembre 2009. In totale sono stati realizzati 12 volumi.\nTrama.\n\"Wolf Guy \u2013 L'Emblema del Lupo\" narra le vicende di Akira Inugami, un ragazzo problematico e misterioso, che dopo essere stato espulso dall'istituto privato che frequentava, inizia a frequentare la scuola comunale Hakutoku, nella quale insegna la procace signorina Aoshika, la sua nuova insegnante. Con l'arrivo di Akira per\u00f2 cominciano subito i problemi, la classe in cui viene messo \u00e8 sotto il controllo di Dou Haguro, figlio di un dirigente di un potente clan mafioso. Gi\u00e0 al suo primo giorno Kuroda, scagnozzo di Haguro, dopo esser stato provocato attacca con un coltello Inugami, il quale grazie alla sua incredibile abilit\u00e0 nello schivare i colpi dell'assalitore finisce per farlo cadere sulla sua stessa arma. Haguro e i suoi compagni decidono quindi di vendicare il compagno, attirando Inugami sul tetto della scuola per uno scontro mortale che per\u00f2 non andr\u00e0 come previsto, in quanto il nuovo ragazzo dimostra un'incredibile resistenza ai loro colpi e una fierezza innaturale, legati al suo segreto."}
{"id": "2804069", "revid": "15756", "url": "https://it.wikipedia.org/wiki?curid=2804069", "title": "Maguy Marin", "text": "Biografia.\nNata a Tolosa da madre madrilena e da padre andaluso, emigrati e rifugiati in Francia per sfuggire al regime di Francisco Franco, comincia gli studi a otto anni al Conservatorio di Tolosa.\nA 16 anni si trasferisce al Conservatoire de Paris, dove segue le lezioni di Nina Vyroubova.\nNegli anni tra il 1968 ed il 1972 \u00e8 membro del balletto dell'Op\u00e9ra de Strasbourg, danzando in produzioni di balletto come \"Il Lago dei Cigni\" e \"Giselle\".\nNel 1972 Maguy Marin approda a Mudr\u0101, scuola e residenza coreografica creata dal celebre Maurice B\u00e9jart a Bruxelles, e prender\u00e0 parte alla formazione del gruppo \"Chandra\", interno alla scuola e diretto da Micha van Hoecke. \nDal 1974 al 1977 diventa membro della compagnia di Maurice B\u00e9jart, Les ballet du XXe si\u00e9cle, interpretando le coreografie di repertorio e le nuove creazioni, e partecipando gi\u00e0 in veste di coreografa per la creazione \"Yu-Ku-Ri\", creata per la compagnia nel 1976.\nNon mancheranno nella sua carriera collaborazioni celebri, come quella con Carolyn Carlson in veste di danzatrice. Negli anni successivi accadranno molte cose: la prima di \"Babel Babel\", una stagione nel Th\u00e9\u00e2tre des Champs-\u00c9lys\u00e9es e una commissione dal gruppo di ricerca coreografica dell'Op\u00e9ra di Parigi (Groupe de Recherche Chor\u00e9graphique de l'Op\u00e9ra de Paris), \nNel 1978 Maguy Marin \u00e8 ancora a Bruxelles con una collaborazione con Daniel Ambash, con il quale fonda la \"Compagnie Maguy Marin\" (1984). In questo stesso anno ottiene un premio al Concours chor\u00e9graphique international de Bagnolet. \n (sviluppato in Germania principalmente dalla coreografa Pina Bausch), che incorpora nella creazione coreografica anche degli elementi teatrali, e che richiede ai danzatori anche delle capacit\u00e0 attoriali.\n, soprattutto dopo la creazione di \"May B\", una performance ispirata a Samuel Beckett ed entrata ormai nel mito, che ha visto la luce nel 1981.\nNel 1985 crea una coreografia sulla musica di Sergej Prokofiev per \"Cinderella\", danzata per la sua prima rappresentazione, dalla compagnia dell'Op\u00e9ra di Lione. \nLa Compagnie Maguy Marin comincer\u00e0 con una residenza alla Maison de la Culture de Cr\u00e9teil, spostandosi poi per un breve periodo al Centre Chor\u00e9graphique de Cr\u00e9teil, per arrivare infine, nel 1998, nella nuova residenza al Centre Chor\u00e9graphique National de Rillieux-la-Pape, appena fuori Lione, dove tutt'oggi si trova.\nLa Compagnie Maguy Marin esporta la cultura europea e francese, con tourn\u00e9e che toccano davvero tutto il mondo, dal sud America agli Stati Uniti, Giappone, Nuova Zelanda.\nPur continuando a creare per la sua compagnia, Maguy Marin ha lavorato come coreografa anche per altre compagnie, quali il Dutch National Ballet e il Nederlands Dans Theater 3, con opere quali \"Ay Dios\" creato per due \u00e9toiles del Balletto dell'Op\u00e9ra di Parigi e \"Coppelia\" per l'Op\u00e9ra Ballet de Lyon (dove \u00e8 stata coreografa residente dal 1992 al 1994).\nLe sue coreografie sono state riprese anche da altre compagnie, tra le quali figura anche la compagnia italiana del Teatro alla Scala di Milano.\nDal 1998 ad oggi Maguy Marin e la sua compagnia continuano con la ricerca creativa, con una quarantina di pi\u00e8ces all'attivo. \nNel 2003 \u00e8 a ricevere l'American Dance Festival Award, e nel 2008 ha ricevuto un Bessie Award a New York per il suo \"Unwelt\" presentato al Joyce Theater.\nNel 2009 ha presentato, per la prima volta al Festival di Avignone, la sua ultima intensa creazione: \"Description d'un combat\" (descrizione di un combattimento).\nLa pasionaria della danza.\nMguy Marin\u00e8 stata definita la pasionaria della danza. La coreografa francese, infatti, ha sempre utilizzato la sua notoriet\u00e0 per operare nel sociale, e aprire discussioni importanti su tematiche come: i sans-papier, le popolazioni della Bosnia Erzegovina o del Kosovo.\nSono stati proprio i valori in cui crede, e che sono completamente integrati nella sua persona e nel suo lavoro di coreografa, a farle decidere di lasciare, insieme alla sua compagnia, il consolidato Centro Coreografico di Cret\u00e8il, per tuffarsi a capofitto nell'avventura del Progetto di sperimentazione artistica e sociale di Rillieux-la-Pape, battezzato \"Ramdam\", proprio dal titolo di una sua creazione.\nTutta la sua produzione creativa potrebbe essere raccolta sotto il titolo di \"la condizione umana\": da \"May B\", alle opere pi\u00f9 recenti, ha sempre dato vita in modo intelligente a dei personaggi nei quali possiamo specchiarci, che mettono in risalto l'anima grottesca intrinsecamente legata all'essenza del genere umano. Il risultato \u00e8 potente, ironico, ma anche feroce.\nNelle sue creazioni, la danza \u00e8 impregnata da una teatralit\u00e0 sanguigna e calda, che fa toccare alla sua vivace coreografia dei momenti di puro lirismo.\nDavanti alle opere di questa coreografa possiamo divertirci e ridere delle nostri patetici, piccoli rituali, fino al punto di piangere.\nOpere.\nYu Ku Ri (1976) Bruxelles\nTh\u00e9\u00e2tre Royal de la Monnaie\nMusica Alain Louafi \nEvocation (1977) Nyon\n1er Prix de Nyon\nMusica Lieder de Johannes Brahms cantate da Kathleen Ferrier \nNieblas de Nino (1978) Bagnolet\n1er Prix de Bagnolet\nmusiques populaires espagnoles, \nPoesie di Frederico Garcia Lorca \nL'Adieu (1978) Paris\nCoreografia M. Marin et D. Ambash\nMusica Stephane Dosse \nDernier Geste (1978) Aix-en-provence\nMusica Johann Sebastian Bach\nPuzzle (1978) Manosque\nper la Cie Michel Nourkil\nMusica Steve Reich \nZoo (1979) Villeneuve-les-Avignon\nMusica Igor Stravinski \nLa jeune fille et la mort (1979) Italia \nFestival di Cremona a Sabioneta\nMusica Franz Schubert \nContrastes (1979) Lyon\nper il Ballet de l'Op\u00e9ra de Lyon\nMusica B\u00e9la Bart\u00f3k \nCante (1980) France\nMusica canti popolari spagnoli e Charlie Haden \nR\u00e9veillon (1980) France\nMusica Marino Marini\nMay B (1981) Angers\nTeatro municipale di Angers\nMusica Franz Schubert, Gilles de Binche, Gavin Bryars \nBabel Babel (1982) Angers\nTeatro municipale di Angers\nMusica Gustave Mahler \nJaleo (1983) Paris \nper il GRCOP \nMusica flamenco \nHymen(1984) Avignon \nMusica Gato Barbiera, Carla Bley, Carl Orff, Don Cherry, Arturo Rayon, Robert Wyatt\nCendrillon (1985) Lyon \nper Lyon Op\u00e9ra Ballet\nMusica Serge Prokofiev, Jean Schwartz \nCalambre (1985) Paris\nTeatro de la Ville de Paris\nMusica Arturo Rayon \nEden (1986) Angers \nMusica AG. Verdi, The Cure e Public Image Limited \nLe\u00e7ons de t\u00e9n\u00e8bres (1987) Paris\nper il balletto de l'Op\u00e9ra de Paris\nMusica Fran\u00e7ois Couperin \nOtello (1987) Nancy\nOpera di Giuseppe Verdi\nOp\u00e9ra de Nancy \n...Des Petits Bourgeois Les sept p\u00e9ch\u00e9s Capitaux(1987) Lyon \nper Lyon Op\u00e9ra Ballet &amp; la Cie Maguy Marin\nMusica Kurt Weill e Bernard Barras \nCoups d'Etats (1988) Montpellier \nFestival Internazionale Montpellier-Danse\nMusica Bernard Barras \nGroosland (1989) Pays-Bas \nper l'Het Nationaal Ballet Amsterdam\nMusica Johann Sebastian Bach \nEh qu'est-ce-que \u00e7a m'fait \u00e0 moi !?\" (1989) Avignon\nMusica Michel Bertier, Philippe Madile e Jean-Marc Sohier \nCortex (1991) Cr\u00e9teil\nMaison des Arts de Cr\u00e9teil\nMusica Denis Mariotte \nAy Dios (1992) Lyon\nBiennale della Danse de Lyon\nper Kader Belarbi e Wilfried Romoli\nMusica Denis Mariotte\nMade in France (1992) Pays-Bas\nper Nederlands Dans Theater3 / \nLa Haye\nMusica Denis Mariotte \nCoppelia (1993) Lyon \nper il Lyon Op\u00e9ra Ballet\nMusica L\u00e9o Delibes \nWaterzoo\u00ef (1993) Italie \nTeatro Romolo Valli Reggio Emilia\nMusica Denis Mariotte \nRamdam (1995) Festival di danza di Cannes \nFontenay-sous-bois \nBiennale di Danza di Val-de-Marne,\nTeatro Fontenay-sous-Bois\nMusica Denis Mariotte \nSoliloque (1995) Paris \nTeatro Nazionale de Chaillot de Paris\nMusica Denis Mariotte \nAujourd'hui peut-\u00eatre (1996) Cr\u00e9teil \nMaison des Arts de Cr\u00e9teil\nMusica VolAp\u00fck \nPour ainsi dire (1999) Mulhouse\nFilature Sc\u00e8ne nationale de Mulhouse\nMusica Denis Mariotte \nVaille que vaille (1999) Mulhouse \nFilature Sc\u00e8ne nationale de Mulhouse\nMus: Denis Mariotte\nQuoi qu'il en soit (1999) Mulhouse \nFilature Sc\u00e8ne nationale de Mulhouse\nMusica Denis Mariotte \nGrosse fugue(2001) Meyzieu\nEspace Jean Poperen de Meyzieu\nMusica Ludwig Van Beethoven \nPoints de Fuite (2001) Cannes\nFestival di danza \u00e0 Cannes\nMusica Denis Mariotte \nLes applaudissements ne se mangent pas (2002) Villeurbanne\nTNP de Villeurbanne,\nBiennale della danza de Lyon\nMusica Denis Mariotte\n\u00c7a, quand m\u00eame (2004) Le Mans\nL'Espal\nDuo di Denis Mariotte et Maguy Marin \nUmwelt (2004) D\u00e9cines\nLe Toboggan\nMusica Denis Mariotte \nHa ! Ha ! (2006) Rillieux-la-Pape\ncentre chor\u00e9graphique national\nCap au pire (2006) CND Pantin\nTurba (2007) Cannes\nideazione M. Marin et D. Mariotte Festival \nTesto Lucr\u00e8ce\nMusica Franz Schubert, Denis Mariotte \nDescription d'un combat(2009) Avignon\nFestival d'Avignon \nmusica Denis Mariotte"}
{"id": "2804070", "revid": "1305772", "url": "https://it.wikipedia.org/wiki?curid=2804070", "title": "Onorificenze australiane", "text": "Il sistema di onorificenze australiane venne creato nel 1975 con lo scopo di superare il sistema onorifico esistente britannico-imperiale.\nIl primo ministro australiano Gough Whitlam istitu\u00ec l'Ordine dell'Australia, quale massima onorificenza australiana. Nel corso degli anni il sistema si implement\u00f2 e vennero create via via una serie di medaglie e decorazioni in sostituzione di quelle britanniche e proprie specifiche dell'Australia. Alcune delle precedenti onorificenze britanniche vennero amalgamate e costituiscono oggi parte integrante del sistema di onorificenze australiane.\nIn Australia erano state istituite solo alcune par\u00ece, alcune in riconoscimento dei servizi pubblici verso la \"madrepatria\" e verso l'Australia stessa, tra le quali quelle concesse a Sir William Clarke, I baronetto, sostenitore del partito vittoriano, nel 1880, ed a Sir Rupert Clarke, III baronetto, sino alla sua morte nel 2005.\nIn Australia, le onorificenze vengono concesse in nome della Regina d'Australia, su proposta del governo, mentre possono essere concessi ancora singolarmente gli ordini cavallereschi britannici anche a cittadini dell'Australia, ma questi hanno un valore differente nel Regno Unito e in Australia.\nOrdine di precedenza.\nSegue l'elenco delle onorificenze australiane secondo l'ordine di precedenza, in vigore dal 6 ottobre 1992 e successive aggiunte, seguite, quando presente, dalle relative lettere postnominali.\nLe onorificenze in corsivo contraddistinte da * sono onorificenze del Regno Unito e sono oggi considerate come straniere; se concesse precedentemente al 5 ottobre 1992 seguono l'ordine di precedenza britannico. Le onorificenze in grassetto sono onorificenze propriamente australiane.\n\"Medaglie di guerra, di campagne, di servizio attivo e di servizio\"\n\"Medaglie commemorative di Incoronazioni, Giubilei, Ricordo e Commemorazioni (in ordine cronologico di conferimento), dal 1902\"\n\"Medaglie di lungo servizio (tra cui quelle imperiali, omesse)\"\n\"Medaglie dell'Indipendenza e di anniversari vari * (in ordine di data di ricezione) Onorificenze straniere (in ordine di data e proclamazione)\""}
{"id": "2804073", "revid": "287204", "url": "https://it.wikipedia.org/wiki?curid=2804073", "title": "Farinate", "text": "Farinate (\"Farinat\" in dialetto cremasco) \u00e8 la maggiore delle tre frazioni del comune lombardo di Capralba.\nStoria.\nLa localit\u00e0 \u00e8 un piccolo borgo agricolo di antica origine, appartenente al territorio cremasco.\nIn et\u00e0 napoleonica (1810-1816) Farinate fu frazione di Capralba, recuperando l'autonomia con la costituzione del Regno Lombardo-Veneto.\nAll'Unit\u00e0 d'Italia (1861) il comune contava 394 abitanti. Nel 1868 Farinate venne aggregata definitivamente al comune di Capralba."}
{"id": "2804075", "revid": "599013", "url": "https://it.wikipedia.org/wiki?curid=2804075", "title": "Ma Jian", "text": "Carriera.\n\u00c8 conosciuto per aver giocato nella squadra della University of Utah dal 1993 al 1995, diventando il primo giocatore cinese a giocare negli Stati Uniti. Ma Jian divenne un commentatore delle gare dei Los Angeles Clippers sulla radio cinese KAZN. Torn\u00f2 a giocare in Cina, per poi ritirarsi nel 2003."}
{"id": "2804076", "revid": "599013", "url": "https://it.wikipedia.org/wiki?curid=2804076", "title": "Shalom Turgeman", "text": ""}
{"id": "2804077", "revid": "300067", "url": "https://it.wikipedia.org/wiki?curid=2804077", "title": "Charly Turgeman", "text": ""}
{"id": "2804078", "revid": "697352", "url": "https://it.wikipedia.org/wiki?curid=2804078", "title": "Amherst", "text": ""}
{"id": "2804079", "revid": "287204", "url": "https://it.wikipedia.org/wiki?curid=2804079", "title": "Newton (Iowa)", "text": "Newton \u00e8 un comune degli Stati Uniti d'America, capoluogo della Contea di Jasper dello Stato del Iowa. \nSecondo il censimento del 2000, la popolazione era di 15.579 abitanti. \u00c8 sede della Maytag Dairy Farms, azienda lattiero-casearia, ed \u00e8 stata sede della Maytag Corporation fino all'acquisizione di questa da parte della Whirlpool Corporation nel 2006. \u00c8 anche la sede del circuito automobilistico Iowa Speedway."}
{"id": "2804080", "revid": "37056", "url": "https://it.wikipedia.org/wiki?curid=2804080", "title": "Lamantino nano", "text": ""}
{"id": "2804082", "revid": "729019", "url": "https://it.wikipedia.org/wiki?curid=2804082", "title": "Battaglione &quot;Fulmine&quot;", "text": "Il battaglione Fulmine fu un battaglione della X\u00aa Flottiglia MAS, creato durante la Repubblica Sociale Italiana con personale dell'ex Regio Esercito proveniente principalmente dalla specialit\u00e0 dei bersaglieri e molti giovani volontari. Fu operativo dall'estate 1944 fino allo scioglimento il 30 aprile 1945 a Schio.\nStoria.\nIl battaglione \"Fulmine\" venne costituito nella primavera 1944 presso la caserma San Bartolomeo di La Spezia. Tale unit\u00e0 prese il suo nome dall'omonimo cacciatorpediniere della Regia Marina, e nelle intenzioni del suo fondatore, il tenente colonnello Luigi Carallo, avrebbe dovuto appartenere alla specialit\u00e0 dei bersaglieri, anche per la provenienza della maggior parte delle sue reclute iniziali. Sulla fiamma di combattimento di battaglione - infatti - il reparto aveva un elmetto con il piumetto tipico dei bersaglieri.\nInizialmente formato da due compagnie, fu inquadrato nel 2\u00ba reggimento Fanteria di Marina della costituenda Divisione \"Decima\", svolse l'attivit\u00e0 di addestramento a Pietrasanta nell'aprile 1944. Il reparto fu quindi coinvolto nella guerra civile contro le formazioni partigiane italiane, dislocato prima di presidio a Orio Canavese, poi in un ciclo operativo in Valle d'Aosta.\nIl 29 luglio al reparto venne assegnata la sua terza compagnia, la \"Volontari di Francia\", costituita da soldati di origine italiana o figli di emigrati provenienti dalla Francia.\nAd agosto e settembre le tre compagnie del battaglione vennero spostate in Piemonte, dove riprese l'attivit\u00e0 di controguerriglia in particolare lungo il confine con la Francia, dove - secondo alcuni - sub\u00ec defezioni e trasferimenti alla 29. Waffen-Grenadier-Division der SS che ridussero gli effettivi del battaglione. Dislocato prima a Moncalieri e quindi a Torino, il battaglione partecip\u00f2 alle operazioni contro la Repubblica di Alba.\nPosto per breve tempo a presidio di Asti, il battaglione fu quindi spostato a Conegliano Veneto da met\u00e0 novembre 1944, da dove partecip\u00f2 al ciclo operativo contro la Repubblica della Carnia, e quindi fu immediatamente trasferito a Gorizia dove pot\u00e9 godere di un breve periodo di riposo.\nCoinvolto quindi nell'Operazione \"Adler\" (dicembre 1944-gennaio 1945), il battaglione (sebbene a ranghi ridotti) venne quindi posto a presidio del borgo carsico di Tarnova della Selva, dove fu accerchiato da soverchianti forze partigiane. Assediato per due giorni dai partigiani jugoslavi, fu coinvolto in una serie di scontri passati alla storia come battaglia di Tarnova. Dopo due giorni di strenua difesa, i resti del battaglione furono soccorsi da colonne italotedesche provenienti da Gorizia e Sambasso, che - rompendo l'accerchiamento - riuscirono a mettere in salvo i superstiti del reparto.\nDurante gli scontri di Tarnova, il \"Fulmine\" sub\u00ec la perdita di 142 effettivi (86 caduti e 56 feriti), pari al 66% su un organico di 214 uomini, al 19 gennaio 1945. Il comandante della X\u00aa Flottiglia MAS (RSI) Junio Valerio Borghese lo cit\u00f2 all'ordine del giorno e ne insign\u00ec la fiamma di combattimento di Medaglia d'Argento al Valor Militare della RSI.\nRidotto ad un terzo degli effettivi, il battaglione fu spostato a Conegliano dove si decise di non scioglierlo e ricostituirlo con nuove reclute, quindi a Carr\u00e8 e Chiuppano (nei pressi di Thiene) dove rimase sostanzialmente fino alla fine delle ostilit\u00e0. Nei giorni della fine di aprile 1945 il reparto si scisse - la compagnia \"Volontari di Francia\" si stacc\u00f2 da esso - e dopo aver tentato una manovra di sganciamento verso Pian delle Fugazze, il suo comandante decise di attendere l'arrivo degli alleati per arrendersi.\n\u201c(...) Una colonna della Decima si presenta a Schio nel tardo pomeriggio del 29 aprile: sono circa 200 uomini, quasi tutti del Battaglione \"Fulmine\", con 16 ausiliarie, alcuni elementi del \"Sagittario\" e altri della Brigata Nera \"Arturo Capanni\" di Forl\u00ec. L'intenzione \u00e8 di valicare le Prealpi e scendere a Rovereto e quindi proseguire la lotta a fianco dei tedeschi. Successivamente il gruppo, bloccato oltre Torrebelvicino, \u00e8 costretto a scendere a compromessi con la Brigata partigiana \"Martiri della Valleogra\".MANCA FONTE. Ci sono anche un breve scontro ed una sorta di incidente nel quale perde la vita Franchi, comandante del \u201cSagittario\u201d. Portati alla Caserma Cella di Schio, i mar\u00f2 saranno presi in consegna dagli americani qualche giorno dopo\u201d. \nL'unit\u00e0 venne consegnata a Schio il 30 aprile 1945 all'88\u00aa Divisione americana con l'onore delle armi.\nEquipaggiamento.\nIl reparto era dotato di armamento leggero di fanteria, mortai Brixia da 45 mm e Breda da 81 mm e fuciloni Solothurn. Il \"Fulmine\" disponeva anche di un eterogeneo parco mezzi, con 10 motociclette, alcune autovetture ed autocarri. Nel ciclo operativo in Piemonte il reparto utilizz\u00f2 anche un mezzo blindato di circostanza su telaio SPA AS 43.\nCaduti.\nI caduti del reparto assommano a 93, anche se si \u00e8 ipotizzato possano essere pi\u00f9 di 100.\nInno del battaglione.\nIn seguito alla battaglia di Tarnova il \"Fulmine\" si diede un inno che celebrava l'impresa.\nCanzone del battaglione Fulmine\n&lt;poem&gt;\nSanta Gorizia le campane scioglie\ne suona a gloria a darci il suo saluto.\nLe donne ci sorridon dalle soglie,\ncome chi trova un dolce amor perduto.\nMa i migliori di noi non son tornati:\nli abbiam sepolti in una fredda sera\nsotto Tarnova, e dormono placati\nnel sogno, avvolti dalla lor Bandiera.\n&lt;/poem&gt;\n&lt;poem&gt;\nLa spada abbiam raccolto sulla piana\ndi Tripoli, la spada di buon taglio\nche impugn\u00f2 vittorioso, a Bu Meliana,\nUmberto Cagni. E in piedi \u00e8 l'Ammiraglio\nE ci addita la via: \"Garibaldini\ndel mare avanti, avanti! Vincer\u00e0 chi crede!\"\nE dietro l'orma sua cade Giombini,\ngittando un fior di sangue alla sua Fede.\nOve sei marinaio che l'orrore\ndi una resa infamante tu deridi\ne respingi la vita oltre l'Onore\ngridando \"Italia! Decima!\" e t'uccidi?\nLa vita \u00e8 senza peso. Pura, eccelsa\nla Patria \u00e8 fiamma al nostro invitto amore.\nVale solo la spada, se con l'elsa\nla mano chiusa sa impugnare il cuore!\n&lt;/poem&gt;"}
{"id": "2804083", "revid": "1318658", "url": "https://it.wikipedia.org/wiki?curid=2804083", "title": "Expedition 22", "text": "Expedition 22 \u00e8 il 22\u00b0 equipaggio della International Space Station (ISS). Questa missione \u00e8 iniziata in novembre 2009 quando l'equipaggio della Expedition 21 ha lasciato la stazione. Per un periodo di tre settimane, essa ha visto la presenza di solo 2 membri di equipaggio; questa \u00e8 la prima volta che accade dopo STS-114. Il comandante Jeffrey Williams e l'ingegnere di volo Maksim Viktorovi\u010d Suraev sono stati poi raggiunti dal resto dell'equipaggio il 22 dicembre 2009, portando l'equipaggio di Expedition 22 a 5 membri.\nLa missione \u00e8 terminata quando le Sojuz TMA-16 si \u00e8 sganciata, il 17 marzo, 2010, ed \u00e8 cos\u00ec iniziata la Expedition 23."}
{"id": "2804088", "revid": "297059", "url": "https://it.wikipedia.org/wiki?curid=2804088", "title": "Soyuz TMA-16", "text": ""}
{"id": "2804095", "revid": "339392", "url": "https://it.wikipedia.org/wiki?curid=2804095", "title": "Santuario di Rosa Mistica (Montichiari)", "text": ""}
{"id": "2804098", "revid": "287204", "url": "https://it.wikipedia.org/wiki?curid=2804098", "title": "Lettonia ai XXI Giochi olimpici invernali", "text": "La Lettonia ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione di 58 atleti.\nBob.\nNel bob a due, l'equipaggio formato da J\u0101nis Mi\u0146ins e Daumants Drei\u0161kens non ha potuto partecipare perch\u00e9 il primo ha dovuto subire un'operazione di appendicite alla vigilia della gara. Anche l'equipaggio del bob a quattro formato da Mi\u0146ins, Drei\u0161kens, Oskars Melb\u0101rdis e Intars Dambis ha dovuto rinunciare alla gara a causa di incidenti durante le prove."}
{"id": "2804099", "revid": "124241866", "url": "https://it.wikipedia.org/wiki?curid=2804099", "title": "Letteratura mondiale", "text": "Il termine letteratura mondiale \u00e8 stato creato da Johann Wolfgang von Goethe che nel 1827 introdusse la parola tedesca \"Weltliteratur\" gi\u00e0 conosciuto come concetto dal francese Voltaire, dall'italiano Giovanbattista Vico e dal tedesco Gottfried Wilhelm von Leibniz. \nTuttavia Goethe fu il primo a ragionare sul fatto che le varie letterature nazionali nascessero da comuni qualit\u00e0 umane e, nonostante le loro differenze, avessero delle linee comuni che si legassero inseparabilmente l'una all'altra. In senso ampio la letteratura mondiale comprende, quindi, tutte quelle cose che a partire dall'inizio della civilt\u00e0 umana hanno consapevolmente espresso lo scopo artistico, letterario o l'istinto popolare.\nIn senso stretto la letteratura mondiale \u00e8 il complesso delle letterature nate in tutte le lingue del mondo che, insieme alla lingua stessa, raggruppano l'insieme delle diverse culture, religioni, ideologie ed habitat che sono espressioni visive dello spirito di un popolo."}
{"id": "2804111", "revid": "599013", "url": "https://it.wikipedia.org/wiki?curid=2804111", "title": "Brian Tolbert", "text": ""}
{"id": "2804112", "revid": "838137", "url": "https://it.wikipedia.org/wiki?curid=2804112", "title": "Aurelia Gruber Benco", "text": "Biografia.\nFiglia del giornalista Silvio Benco, scrittore e critico letterario, e della scrittrice Delia de Zuccoli, inizi\u00f2 a fare politica da giovanissima a Trieste negli anni del Liceo, ader\u00ec clandestinamente al neo costituito Partito Comunista d'Italia venendo anche schedata come sovversiva. Studi\u00f2 a Perugia e Bologna all'Istituto di Agraria dove nel 1928 si laure\u00f2 in Scienze agrarie, successivamente a Pisa si specializzer\u00e0 in Bonifica. Nello stesso anno spos\u00f2 Carlo Gruber, direttore del settore commercio estero dell'Azienda conserviera Arrigoni da cui ebbe due figlie, Anna e Marta.\nDal 1929 al 1936 lavor\u00f2 alle dipendenze della Cattedra ambulante di Agricoltura di Trieste e di Venezia, poi nel 1937 si trasfer\u00ec a Turriaco dove diresse due aziende per conto di proprietari triestini. Durante la Seconda Guerra Mondiale nel 1944 dette vita alla sezione locale del Partito socialista e lo rappresent\u00f2 all'interno del Comitato di Liberazione Nazionale. Quando nel 1949 a pochi mesi di distanza morirono Silvio e Delia Benco, ritorn\u00f2 a Trieste e visse nella residenza di famiglia a Opicina, poi nella casa di Duino. Nel 1952 venne eletta al Consiglio comunale di Trieste nelle file del Partito Socialista della Venezia Giulia, sar\u00e0 rieletta nel 1956 con Unit\u00e0 Popolare.\nIntanto nel 1951 aveva rifondato la rivista \"Umana\" (la prima \"Umana\" di Silvio Benco era uscita nel 1918) che diresse fino al 1973, sulle pagine della quale scrisse di politica e cultura, pubblic\u00f2 reportage e racconti e ospit\u00f2 le voci pi\u00f9 autorevoli della cultura della scienza e dell'economia della citt\u00e0 e del Paese, facendola diventare un laboratorio di idee e una palestra di confronto; \"Umana\" le valse la qualifica di socio della \"Soci\u00e9t\u00e9 Europ\u00e9enne de la Culture\". Nel 1954 fu fra i fondatori del Teatro Stabile di prosa; dal 1958 al 1978 diresse la sezione Spettacolo del Circolo della Cultura e delle Arti; negli stessi anni sar\u00e0 l'ispiratrice e la responsabile operativa degli incontri internazionali promossi dall'Universit\u00e0 di Trieste e dal Principe di Torre Tasso.\nIl 1975 segn\u00f2 una sorta di svolta nel suo percorso ideologico: dopo la firma del Trattato di Osimo divenne l'anima della protesta contro la Zona Franca Industriale sul Carso (a cavallo tra il confine italiano e quello jugoslavo) prevista nelle clausole del trattato; temeva infatti che la realizzazione del parco industriale avrebbe causato la distruzione dell'ambiente carsico e che la massiccia immigrazione di manodopera proveniente dalla vicina Jugoslavia avrebbe messo in serio pericolo il quadro etnico della citt\u00e0 di Trieste e la sua italianit\u00e0. Il 13 aprile 1976 con un gruppo di altre nove persone (Gianni Giuricin, Pia Frausin, Letizia Svevo Fonda Savio, Ermenegildo de Rota, Marino Bolaffio, Michele Frankfurter, Vittorio Spinotti, Marino Tassinari) cre\u00f2 il Comitato dei Dieci che nel 1978 porter\u00e0 alla nascita della Lista per Trieste. Nel 1978 venne eletta al Comune e al Consiglio regionale dove rimarr\u00e0 in carica fino all'aprile del 1979. Alle elezioni politiche del 1979 ottenne un seggio alla Camera dei deputati dove fece parte del Gruppo misto e della Commissione Trasporti dell'VIII legislatura. Nel 1983 fuoriusc\u00ec dalla Lista per Trieste in seguito ad una sua controversa proposta di disegno di legge per la tutela della minoranza slovena, che intendeva attrarre alla causa della LpT i voti degli sloveni non comunisti ed anti titoisti. Sconfessata dai vertici del partito, sempre pi\u00f9 schierati su posizioni di destra, pass\u00f2 come indipendente nelle file del Partito Socialista Italiano. Alle elezioni europee del 1984 si candid\u00f2, senza essere eletta, con la Liga Veneta. Nel 1986 fu nominata presidente del Centro Unesco di Trieste."}
{"id": "2804114", "revid": "1543377", "url": "https://it.wikipedia.org/wiki?curid=2804114", "title": "Liechtenstein ai XXI Giochi olimpici invernali", "text": "Il Liechtenstein ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione di 7 atleti.\nBob.\nL'equipaggio del bob a quattro, formato da Michael Klingler, J\u00fcrgen Berginz, Thomas D\u00fcrr, Richard Wunder, pur qualificato, non ha preso parte alla gara perch\u00e9 il pilota, Michael Klingler, non poteva gareggiare dopo una commozione cerebrale subita durante la gara di bob a due."}
{"id": "2804115", "revid": "436907", "url": "https://it.wikipedia.org/wiki?curid=2804115", "title": "Rude Boy (Rihanna)", "text": "Rude Boy \u00e8 un singolo della cantante barbadiana Rihanna, pubblicato il 19 febbraio 2010 come quarto estratto dal quarto album in studio \"Rated R\".\nDescrizione.\nScritto dalla stessa Rihanna insieme a Ester Dean, Makeba Riddick, Mikkel S. Eriksen, Tor Erik Hermansen, Rob Swire (gli ultimi tre anche produttori del brano), \"Rude Boy\" \u00e8 un up-tempo pop che rileva influenze R&amp;B e dance con elementi raggamuffin. Il testo \u00e8 esclusivamente a sfondo sessuale in cui non mancano provocazioni e beffe; sulla rivista \"Q\" la stessa Rihanna ha dichiarato di come la canzone parli del \"piacevole pericolo che corrono le ragazze a cui piacciono i sudati ragazzi delle strade\".\nAccoglienza.\n\"The Guardian\" l'ha definito uno dei brani pi\u00f9 di spicco dell'album e ha dichiarato che \"Rude Boy\" \"esplora il lato vocale pi\u00f9 seducente di Rihanna eliminando la freddezza e la monoton\u00eca \u2013 la canzone \u00e8 unica fra le opere delle altre dive R&amp;B. Essa [...] si rivolge ad un ragazzo rude mentre nella sua testa fodera l'idea: \"Suvvia ragazzaccio, riesci ad alzarlo?\". Inoltre ha affermato che Rihanna \u00e8 capace di \u00abcantare\u00bb, \u00abballare\u00bb e \u00absculettare\u00bb molto bene. Difatti la rivista ha espresso chiaramente il forte interesse verso le natiche della cantante.\nVideo musicale.\nIl video musicale \u00e8 stato diretto da Melina Matsoukas, che aveva diretto anche il video del precedente \"Hard\" nel gennaio 2010. Rihanna ha descritto il video come un videoclip \u00abcompletamente diverso da un altro qualsiasi video da me interpretato. Molti dei miei video sono davvero tetri, spirituali e pesanti. \"Rude Boy\" \u00e8 molto pi\u00f9 giocoso rispetto alle mie radici. Noi abbiamo usato molti colori, ma anche i costumi hanno uno stile da vera regina della dancehall giamaicana.\u00bb Con il consenso dell'etichetta ufficiale della cantante, la Def Jam Recordings, il video \u00e8 stato visto per la prima volta su Vevo.\nIl video parte con Rihanna che inizia a camminare e ad avvicinarsi ad una batteria e successivamente la suona. Nel video la pop star esibisce oltre sette costumi differenti che spaziano da una tuta zebrata ad una minigonna multicolorata e ad un top nero scollato. In un'altra inquadratura, Rihanna, col viso incorniciato dai capelli sciolti, ancheggia e muove le natiche appoggiata ad un megastereo.\nIn altre inquadrature si vede Rihanna volteggiare e muovere il bacino, mentre verso la terza strofa, si vede Rihanna con un body metallico, dove si avvicina al look vintage all'inizio della sua carriera. Alla fine del video appare Rihanna appoggiata su un pavimento colorato dire l'ultimo verso della canzone.\nIl video si \u00e8 aggiudicato una nomination per il Miglior montaggio durante la cerimonia degli MTV Video Music Awards 2010.\n\u00c8 uno dei video che ha ottenuto la certificazione Vevo."}
{"id": "2804117", "revid": "767487", "url": "https://it.wikipedia.org/wiki?curid=2804117", "title": "Quello strano cane... di pap\u00e0", "text": "Quello strano cane... di pap\u00e0 (\"The Shaggy D.A.\") \u00e8 un film del 1976 diretto da Robert Stevenson e prodotto dalla Walt Disney. Fra gli attori, Dean Jones, Suzanne Pleshette, Tim Conway, Iris Adrian.\n\u00c8 il seguito di \"Geremia, cane e spia\", prodotto sempre dalla Disney 17 anni prima ed ha avuto un sequel televisivo nel 1987.\nTrama.\nUn giovane avvocato (che altri non \u00e8 se non il ragazzo del precedente film, ormai cresciuto), dopo essere stato derubato due volte di seguito da ladri di appartamento, decide di candidarsi alla carica di procuratore distrettuale, per sconfiggere il corrotto procuratore in carica, il quale \u00e8 in combutta con un boss della malavita. Tuttavia, improvvisamente inizia a trasformarsi in un cane, dopo che \u00e8 stato rubato l'anello dei Borgia, il cui potere magico \u00e8 in grado di procurare questa trasformazione. Con l'aiuto di un gelataio, riuscir\u00e0 a spuntarla."}
{"id": "2804120", "revid": "110157", "url": "https://it.wikipedia.org/wiki?curid=2804120", "title": "Major League Soccer 2010", "text": "La Major League Soccer 2010 \u00e8 stata la quindicesima edizione del campionato di calcio nordamericano, iniziata il 25 marzo 2010 e conclusa il 21 novembre 2010.\nIl numero di partecipanti \u00e8 aumentato da 15 a 16, grazie all'ammissione dei Philadelphia Union.\nFormula.\nLe squadre sono divise in due \"conference\", la \u201cWestern Conference\u201d e la \u201cEastern Conference\u201d, in base alla loro posizione geografica. Lo svolgimento del torneo avviene in due fasi. La prima fase \u00e8 la stagione regolare, in cui ogni squadra incontra le altre due volte, una in casa e una in trasferta, per un totale di 30 partite, 15 in casa e 15 fuori. Per la prima volta dalla sua istituzione la MLS ha adottato un calendario simmetrico di tipo europeo. Vengono assegnati tre punti per ogni vittoria e un punto per ogni pareggio.\nHanno accesso ai play-off per il titolo le prime due classificate di ogni conference e le restanti migliori quattro classificate nella classifica generale. Le otto squadre cos\u00ec individuate si sfidano in incontri a eliminazione diretta; vengono disputati incontri di andata e ritorno nei quarti, mentre le semifinali e la finale sono in gara unica: le semifinali in casa della squadra meglio piazzata, la finale su un campo individuato nel corso della stagione.\nSimilmente alle altre grandi leghe americane di sport professionistici, non \u00e8 prevista alcuna retrocessione n\u00e9 promozione.\nSi qualificano alla CONCACAF Champions League la vincitrice della MLS Cup, la vincitrice del Supporters' Shield (cio\u00e8 la squadra con pi\u00f9 punti al termine della stagione regolare) e l'altra finalista dei play-off. A queste si aggiunge la vincitrice della coppa nazionale, la Lamar Hunt U.S. Open Cup. Se una squadra occupa pi\u00f9 di una di queste posizioni si scorre la classifica della stagione regolare fino alla prima non qualificata. Stesso procedimento se una posizione utile \u00e8 occupata da Toronto, visto che quest'ultima, in quanto canadese, si qualifica alla Champions League tramite il Canadian Championship.\nClassifiche Regular Season.\nClassifica generale.\nLegenda:\nIn caso di arrivo a pari punti:\nRisultati.\nLeggendo per riga si avranno i risultati casalinghi della squadra indicata in prima colonna, mentre leggendo per colonna si avranno i risultati in trasferta della squadra in prima riga.\nPlay-off.\nQuarti di finale.\nAndata\nRitorno"}
{"id": "2804126", "revid": "339392", "url": "https://it.wikipedia.org/wiki?curid=2804126", "title": "TAM Linhas A\u00e9reas", "text": ""}
{"id": "2804134", "revid": "74801", "url": "https://it.wikipedia.org/wiki?curid=2804134", "title": "Museo arcivescovile di Ravenna", "text": "Il museo arcivescovile di Ravenna ha sede nel Palazzo Arcivescovile, nel centro storico della citt\u00e0. Fondato nel 1734, \u00e8 il primo museo diocesano sorto in Italia.\nStoria.\nNei primi decenni del XVIII secolo, il vescovato decise di demolire e poi ricostruire ex novo la cattedrale medioevale di Ravenna. L'edificio ospitava molti oggetti d'arte appartenenti alla precedente cattedrale paleocristiana, sorta quando la capitale dell'Impero romano era stata trasferita da Milano.\nI mosaici, le epigrafi, i capitelli e le lapidi furono asportati. L'arcivescovo Maffeo Nicol\u00f2 Farsetti (1727-1741) decise di non ricollocarli nella nuova chiesa, ma di raccoglierli in un luogo apposito. Dopo alcuni anni di chiusura, il Museo \u00e8 stato riaperto nel 2010 in seguito a una serie di interventi di carattere strutturale e impiantistico che ne hanno garantito un nuovo assetto espositivo. Alcuni di questi interventi sono stati realizzati anche grazie ai fondi del Gioco del Lotto, in base a quanto regolato dalla legge 662/96.\nDescrizione.\nOpere.\nIl percorso espositivo, costituito da quattro sale, \u00e8 molto suggestivo, poich\u00e9 si alternano in esso ambienti storici, reperti archeologici e opere d'arte. Di notevole rilievo ed interesse:\nLa Torre Salustra.\nCompleta la visita la torre romana detta \"Salustra\", dove \u00e8 esposta:\nLa Cappella Arcivescovile.\nLa visita al Museo offre infine un'emozionante sorpresa: la \"Cappella Arcivescovile di Sant'Andrea\", costruita come oratorio privato da Pietro II, vescovo di Ravenna (494 - 519), e decorata con splendidi mosaici dell'inizio del V secolo, fra cui spiccano:\n\u00c8 l'unica cappella vescovile dell'antichit\u00e0 cristiana giunta fino a noi. Nel 1997 \u00e8 stata dichiarata dall'UNESCO (insieme ad altri sette monumenti di Ravenna) \"Patrimonio dell'umanit\u00e0\".\nIl museo \u00e8 dotato di un sistema di pannelli informativi Braille per i non vedenti."}
{"id": "2804135", "revid": "530184", "url": "https://it.wikipedia.org/wiki?curid=2804135", "title": "Yayoi Kusama", "text": "Biografia.\nYayoi Kusama nasce nella prefettura di Nagano a Matsumoto nel 1929; era la pi\u00f9 piccola di quattro figli nati da Kamun e Shigeru Kusama.\nCominci\u00f2 a fare arte dalla tenera et\u00e0 di 10 anni, sin dall'infanzia ha sempre dipinto dei punti ma c'\u00e8 un particolare che si cela dietro; Kusama dice che quando disegnava da bambina sua madre arrivava da dietro e le strappava i disegni dalle mani e quell'isteria e panico ha influenzato il suo processo creativo portandola a concludere in maniera rapida e furiosa il disegno prima che le potesse essere strappato via come faceva allora la madre.\nAd un certo punto la madre le disse che se fosse andata a scuola di etichetta le avrebbe fatto frequentare la scuola d'arte lei accett\u00f2 ma a scuola di etichetta non ci and\u00f2 mai, frequentava solo quella d'arte e questo fece infuriare molto la madre che per lei preferiva un ruolo diverso.\nStudia la pittura nihonga, uno stile di grande rigore formale. \nLa famiglia Kusama aveva un impianto di semi con vendita all'ingrosso, vendevano verdura, semi, e piante; la loro azienda era molto consolidata nell'intera regione.\nLei dice che inizi\u00f2 tutto quando si ritrov\u00f2 in un campo di fiori nella sua fattoria, l\u00ec successe qualcosa che le provoc\u00f2 un trauma: \"C'era una luce accecante, ero accecata dai fiori, guardandomi intorno c'era quell'immagine persistente, mi sembrava di sprofondare come se quei fiori volessero annientarmi.\"\nDa quel momento l'artista cerc\u00f2 di riprodurre nelle sue tele quell'esperienza in diverse maniere, nelle tele si vede come un'esperienza di perdita nel proprio ambiente fisico della propria personalit\u00e0 in uno spazio che si muove ad una velocit\u00e0 incredibile.\nUn giorno Kusama passando per un negozio vide un libro con i dipinti dell'artista Georgia O'Keeffe, e decise una volta visti di scriverle una lettera poich\u00e9 la prese come una musa ispiratrice.\nNel 1958 si trasferisce a New York grazie alla risposta alla lettera di O'Keeffe ma anche attirata dal potenziale sperimentale della scena artistica dell'epoca. \nArrivata a New York ha iniziato realizzando dipinti monocromatici su larga scala, per i quali ha rapidamente guadagnato l\u2019attenzione critica. \nAll'inizio non fu facile poich\u00e9 si trovata in una realt\u00e0 dove l'arte era dominata dagli uomini, desiderava per\u00f2 esporre anche lei nelle gallerie ma non riusciva a varcarne la soglia, oltre che essere donna era giapponese e nessuno in quella societ\u00e0 la prendeva sul serio. Lei dice:\n\"In quei primi mesi ero molto povera, realizzavo tanti quadri, ogni giorno disegnavo e dipingevo cos\u00ec potevo sentirmi realmente appagata, il mio unico scopo era quello di fare la storia dell'arte negli Stati Uniti, ormai non riuscivo a pensare a nient'altro. Quando ero in aereo vedo dei motivi riflessi nell'oceano e li ricreavo nella mia arte\"\nAd un certo punto ebbe la possibilit\u00e0 di esporre alla galleria Brata dove nacquero altri artisti come ad esempio Franz Kline, era il periodo degli espressionisti astratti ma le opere di Yayoy erano molto diverse. I suoi quadri avevano una meravigliosa qualit\u00e0 tattile; il critico John Donn elogi\u00f2 quei quadri e questo la rese pi\u00f9 conosciuta.\nIl suo lavoro si basa sull\u2019arte concettuale e mostra alcuni attributi di femminismo, minimalismo, surrealismo, art brut, pop art ed espressionismo astratto accomunati tutti dalla tecnica dei pois.\nNegli anni '60 si dedica all'elaborazione di nuove opere d'arte, per esempio \"Accumulatium\" o \"Sex Obsession\". A partire dal 1966 Kusama realizza numerose performance provocatorie e os\u00e9, dipingendo con dei pois i corpi dei partecipanti o facendoli \u201centrare\u201d nelle sue opere. \nRitorna in Giappone nel 1973, dove inizia a scrivere poesie e romanzi surreali. Recentemente l'artista continua a rappresentare l'infinito attraverso sculture a tutto tondo e sale accessibili ai visitatori. \nNel 1993 produce per la Biennale di Venezia un'abbagliante sala degli specchi con inserite delle zucche, che diventano un suo alter ego. Da questo momento Kusama inventa altre opere su commissione, per lo pi\u00f9 fiori giganti o piante colorate. Le sue opere sono esposte in vari musei importanti a livello mondiale in mostre permanenti, come per esempio il Museum of Modern Art di New York, Walker Art Center nel Minneapolis, al Tate Modern a Londra e al National Museum of Modern Art di Tokyo. \nSi fa conoscere dal grande pubblico per la collaborazione con Peter Gabriel nel video Love Town (1994), in cui tutte le sue ossessioni \u2014 pois, reticolati, cibo e sesso \u2014 finiscono nel mondo ipertrofico della canzone dell'ex Genesis.\nEd un'altra occasione per aumentare la sua notoriet\u00e0, l'ha avuta nel 2012 grazie a Marc Jacobs, direttore artistico Louis Vuitton, con il quale ha svolto una delle pi\u00f9 grandi collaborazioni artistiche per la maison francese. Sono stati realizzati numerosi capi d'abbigliamento che riportano gli ossessivi pois, molto grandi e colorati. \u00c8 stata realizzata anche una linea di borse Louis Vuitton, dove sono stati ripresi i modelli pi\u00f9 iconici in cui la classica tela Monogram \u00e8 stata sostituita con la ben pi\u00f9 prestigiosa pelle Monogram Vernis Dots Infinity. Invece altre borse hanno subito un restyling pi\u00f9 fantasioso dove i manici, la parte superiore ed il fondo sono stati realizzati in pelle verniciata Dots Infinity, mentre la parte centrale \u00e8 in nylon Monogram. Insieme alle borse sono stati realizzati articoli di piccola pelletteria, quali portafogli, pochettes, portamonete che oltre ai pois riportano le zucche ed i nervi biomorfici, altri elementi caratteristici dell'arte di Kusama. Sono stati lanciati anche bracciali modello bangle, scarpe decollet\u00e9 e ballerine, nonch\u00e9 teli mare, parei, e foulard. \nDal 1977 la Kusama vive nell'ospedale psichiatrico Seiwa, in Giappone, per scelta personale. Dipinge quasi quotidianamente nello studio a Shinjuku.\nOpere.\nNegli anni \u201860, l\u2019artista produceva dipinti, disegni, sculture, Happenings, installazioni, moda e film, per citarne qualcuno:\n\u00c8 stata riconosciuta come uno dei pi\u00f9 importanti artisti viventi del Giappone."}
{"id": "2804136", "revid": "767487", "url": "https://it.wikipedia.org/wiki?curid=2804136", "title": "Slovacchia ai XXI Giochi olimpici invernali", "text": "La Slovacchia ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione di 73 atleti."}
{"id": "2804137", "revid": "599013", "url": "https://it.wikipedia.org/wiki?curid=2804137", "title": "Kv\u011bta Peschke", "text": "Kv\u011btoslava \"Kv\u011bta\" Hrdli\u010dkov\u00e1, in seguito al matrimonio con il suo allenatore Torsten Peschke nel 2003, ha assunto il cognome del marito. Kv\u011btoslava Peschkeov\u00e1 (cos\u00ec all'anagrafe) \u00e8 nota al pubblico internazionale come Kv\u011bta Peschke.\nIn carriera si \u00e8 aggiudicata 1 titolo WTA in singolare e 34 in doppio, specialit\u00e0 nella quale \u00e8 stata numero uno del mondo vincendo anche un torneo del Grande Slam insieme alla slovena Katarina Srebotnik. Nel 2011 ha inoltre trionfato in Fed Cup con la Repubblica Ceca."}
{"id": "2804139", "revid": "729019", "url": "https://it.wikipedia.org/wiki?curid=2804139", "title": "Slovenia ai XXI Giochi olimpici invernali", "text": "La Slovenia ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione di 47 atleti."}
{"id": "2804140", "revid": "125608897", "url": "https://it.wikipedia.org/wiki?curid=2804140", "title": "Oberbefehlshaber West", "text": "L\u2019Oberbefehlshaber West (in forma abbreviata \"OB West\") era il Comandante in capo della Wehrmacht per tutto il fronte occidentale durante la seconda guerra mondiale. Questo comando fu istituito nell'ottobre del 1940, a seguito della vittoriosa Campagna di Francia, per coordinare le truppe presenti in Belgio, Paesi Bassi e nella Francia nord-occidentale occupata dai tedeschi.\nIl rapporto con l'OKW.\nL\u2019\"OB West\" era da un punto di vista gerarchico direttamente subordinato allo Stato Maggiore Generale tedesco (OKW) (e quindi a Hitler in persona); questa posizione lo rendeva formalmente indipendente dallo Stato Maggiore dell\u2019Esercito (OKH).\nIn questo modo, il teatro di guerra occidentale fu tra i primi a ricadere sotto la responsabilit\u00e0 diretta dell'OKW, che assunse cos\u00ec la direzione strategica e operativa della guerra in questo settore.\nLa storia.\nI primi anni.\nIl primo ufficiale a essere investito del ruolo di \"OB West\" fu il Feldmaresciallo Gerd von Rundstedt, che ricopr\u00ec l'incarico fino al suo trasferimento sul fronte orientale nell'aprile del 1941. Al suo posto venne nominato il Feldmaresciallo Erwin von Witzleben, comandante del Gruppo d'armate D; da quel momento e per i quattro anni successivi l'incarico di \"OB West\" coincise con il comando del Gruppo d'armate D.\nIl 15 marzo 1942 Rundstedt fu nuovamente nominato \"OB West\". Sotto il suo comando, le truppe tedesche d'occidente (tedesco: \"Westheer\") furono impegnate dapprima a respingere il tentativo di sbarco inglese a Dieppe e, successivamente, nella costruzione di un vasto sistema di fortificazioni costiere.\nDopo il lancio dell'Operazione Anton sul finire del 1942, anche il territorio della Francia meridionale fu occupato dai tedeschi e cadde sotto la responsabilit\u00e0 militare diretta dell\u2019\"OB West\". In questa mutata situazione, Rundstedt ricevette inoltre l'incarico di mantenere rapporti il pi\u00f9 possibile cordiali con le autorit\u00e0 francesi del governo di Vichy e, in particolare, con il Maresciallo Philippe P\u00e9tain.\nVerso lo Sbarco in Normandia.\nLa situazione per il \"Westheer\" divenne sempre critica a partire dal 1943; il territorio francese occupato dalla Wehrmacht era infatti cresciuto dopo l'Operazione Anton e, contemporaneamente, ben 38 delle divisioni impegnate a occidente, per un totale di quasi mezzo milione di uomini, furono trasferite da ovest a est per respingere le offensive sovietiche. Il 25 ottobre 1943 Rundstedt comunic\u00f2 chiaramente all'OKW la gravit\u00e0 della situazione: le poche divisioni ancora sotto il suo comando erano composte da truppe per lo pi\u00f9 reclutate da paesi occupati dai tedeschi; l'equipaggiamento era scarso e le possibilit\u00e0 di resistere a un'eventuale invasione alleata erano molto scarse.\nQueste considerazioni e l'eventualit\u00e0 sempre pi\u00f9 probabile di uno sbarco alleato sulle coste francesi spinsero l'OKW ad avviare un'ampia riorganizzazione e rafforzamento del \"Westheer\". Nel territorio metropolitano francese vennero costituiti due nuovi gruppi d'arma\nQueste considerazioni e l'eventualit\u00e0 sempre pi\u00f9 probabile di uno sbarco alleato sulle coste francesi spinsero l'OKW ad avviare un'ampia riorganizzazione e rafforzamento del \"Westheer\". Nel territorio metropolitano francese vennero costituiti due nuovi gruppi d'armate (il Gruppo d'armate B a nord e Gruppo d'armate G a sud), facendo per lo pi\u00f9 ricorso a unit\u00e0 precedentemente inquadrate nel Gruppo d'armate D. Il Feldmaresciallo Erwin Rommel fu nominato Comandante del Gruppo d'armate B, l'unit\u00e0 che avrebbe dovuto verosimilmente confrontarsi contro chi avesse provato a sbarcare in Francia.\nUna simile riorganizzazione priv\u00f2 l\u2019\"OB West\" del controllo diretto sulle unit\u00e0 combattenti. Anche la sola unit\u00e0 che rimase sotto il diretto comando dell\u2019\"Oberbefehlshaber West\" (la \"Panzergruppe West\", la riserva corazzata del fronte) poteva essere utilizzata in caso di emergenza solo dopo l'autorizzazione personale di Hitler. Questa situazione indispett\u00ec molto Rundstedt, il quale afferm\u00f2 in seguito che, nonostante fosse ancora \"Oberbefehlshaber West\", \"la mia sola prerogativa era di cambiare la guardia al mio cancello\"\nLo Sbarco in Normandia.\nLa nomina di Rommel a Comandante del Gruppo d'armate B aument\u00f2 la confusione della struttura di comando tedesca sul fronte occidentale: da un lato infatti egli avrebbe avuto il comando diretto delle unit\u00e0 combattenti che avrebbero dovuto respingere gli Alleati; dall'altro rimaneva per\u00f2 ancora sottoposto all\u2019\"OB West\".\nLe contraddizioni insite in questa confusione di ruoli esplosero quando i tedeschi iniziarono a programmare la strategia difensiva in Francia: Rommel sosteneva che fosse necessario contrattaccare sulle spiagge il prima possibile con veicoli corazzati; Rundstedt invece era contrario. Quando Hitler fu chiamato a risolvere la disputa, decise di dividere equamente le sei divisioni corazzate disponibili nella Francia settentrionale tra i due comandanti, sostanzialmente evitando di prendere posizione.\nQuando inizi\u00f2 lo Sbarco in Normandia, quindi, la Wehrmacht visse una paradossale condizione di incertezza. Da un lato l\"'OB West\", non disponendo del comando effettivo di truppe, non poteva mettere in atto una compiuta strategia difensiva; dall'altro il comandante del Gruppo d'armate B non ebbe a sua disposizione n\u00e9 il controllo sui reparti di marina e aviazione, n\u00e9 le riserve corazzate richieste per realizzare il suo piano di difesa.\nPoco dopo l'avvio dello sbarco alleato, tuttavia, la criticit\u00e0 della situazione fece convergere le valutazioni di Rommel e Rundstedt sullo sviluppo della guerra, spingendo entrambi a chiedere a Hitler di porre fine alla guerra in occidente. Questa presa di posizione cost\u00f2 a Rundstedt il suo incarico; il 2 luglio 1944 venne sostituito nel ruolo di \"OB West\" dal Feldmaresciallo G\u00fcnther von Kluge.\nVerso la fine.\nL'esperienza di Kluge come \"OB West\" dur\u00f2 assai poco. Dopo l'attentato a Hitler del 20 luglio 1944, infatti, il F\u00fchrer sospett\u00f2 di lui come uno dei possibili congiurati. Questo min\u00f2 la fiducia dei comandi tedeschi verso il Feldmaresciallo e parallelamente indusse Kluge ad accettare senza discutere i progetti del F\u00fchrer (come nel caso dell'Operazione L\u00fcttich).\nUna simile arrendevolezza, per\u00f2, non risparmi\u00f2 a Kluge una rapida sostituzione, che avvenne gi\u00e0 il 16 agosto 1944. Il suo incarico fu provvisoriamente assunto dal comandante del Gruppo d'armate B, il Feldmaresciallo Walter Model.\nDopo pochi giorni, tuttavia, Model sollecit\u00f2 la nomina di un nuovo \"OB West\", per poter tornare a dedicarsi alla guida del suo gruppo d'armate. Cos\u00ec il 3 settembre 1944 Rundstedt fu nuovamente reintegrato nel ruolo di \"OB West\". La sua nomina avrebbe dovuto servire anche a restituire fiducia alle forze del \"Westheer\": i comandi tedeschi speravano infatti che il ritorno alla guida del fronte occidentale di uno degli ufficiali pi\u00f9 anziani e decorati della Wehrmacht avrebbe potuto diffondere speranza nelle truppe gi\u00e0 duramente provate dalle sconfitte contro gli anglo-americani.\nRundstedt non riusc\u00ec tuttavia a incidere in modo decisivo sulle operazioni militari tedesche: ormai l'iniziativa era unicamente in mano agli Alleati, la cui avanzata era rallentata pi\u00f9 da problemi logistici che non da reali successi difensivi della Wehrmacht. Anche quando i tedeschi provarono a riprendere l'offensiva con un ambizioso attacco attraverso le Ardenne sul finire del 1944, Rundstedt non svolse significativi compiti nella programmazione tattica dell'operazione. L\"'OB West\", anzi, propose alcuni piani alternativi dagli obiettivi assai pi\u00f9 limitati e circoscritti; tuttavia questi furono scartati da Hitler, che voleva conseguire un successo ampio e ambizioso, in grado di assestare un duro colpo agli Alleati.\nAnche se nella pubblicistica occidentale si parl\u00f2 di \"offensiva Rundstedt\", \u00e8 opportuno sottolineare quindi che l\u2019\"OB West\" non ebbe un ruolo decisivo n\u00e9 nella programmazione, n\u00e9 nella conduzione operativa della famosa Offensiva delle Ardenne.\nIl fallimento dell'Offensiva delle Ardenne spinse gli Alleati a riprendere rapidamente l'offensiva. A inizio febbraio 1945 inizi\u00f2 l'attacco che avrebbe riportato il \"Westheer\" oltre il Reno, fino ad arrivare a minacciare la regione tedesca della Ruhr. Il nuovo crollo sul fronte occidentale spinse Hitler a sostituire nuovamente Rundstedt: l'11 marzo 1945 il Feldmaresciallo Albert Kesselring fu nominato nuovo \"OB West\".\nLa situazione per le truppe tedesche a occidente per\u00f2 era insostenibile: gli Alleati sfondarono la linea di difesa tedesca, isolando il Gruppo d'armate B nella Sacca della Ruhr e proseguendo in profondit\u00e0 all'interno del territorio del Reich. Ci\u00f2 che rimaneva del \"Westheer\" fu spinto sempre pi\u00f9 verso sud, fino a doversi rifugiare in Baviera.\nA seguito dell'ultima riorganizzazione delle truppe tedesche, il 22 aprile 1945 l'incarico di \"OB West\" cess\u00f2 formalmente di esistere. Kesselring fu nominato \"Oberbefehlshaber S\u00fcd\", con il compito di comandare tutte le unit\u00e0 combattenti nel sud del Reich."}
{"id": "2804146", "revid": "3831", "url": "https://it.wikipedia.org/wiki?curid=2804146", "title": "Royal Red Cross", "text": ""}
{"id": "2804147", "revid": "889336", "url": "https://it.wikipedia.org/wiki?curid=2804147", "title": "Allenatore sudamericano dell'anno", "text": "L'allenatore sudamericano dell'anno \u00e8 un premio calcistico assegnato dal quotidiano uruguaiano El Pa\u00eds con cadenza annuale ad allenatori di paesi del Sud America che allenino in tale continente, senza distinzioni tra squadre di club o Nazionali."}
{"id": "2804152", "revid": "729019", "url": "https://it.wikipedia.org/wiki?curid=2804152", "title": "Tranvia Pavia-Sant'Angelo Lodigiano", "text": "La tranvia Pavia-Sant'Angelo Lodigiano era una linea interurbana a vapore, che fu in esercizio dal 1884 al 1934.\nStoria.\nSin dai primi anni del Regno d'Italia furono presentati progetti per congiungere Pavia a Brescia con una ferrovia passante per Lodi e Crema.\nTali progetti non si concretizzarono mai, perch\u00e9 l'itinerario ferroviario venne realizzato dalla SFM passando per Cremona. L'itinerario fu infine realizzato sotto forma di tranvia a vapore, corrente su sede stradale (quella che in seguito sarebbe diventata la SS 235).\nLa tratta Pavia-Sant'Angelo Lodigiano, inaugurata il 30 luglio 1884, fu concessa alla Soci\u00e9t\u00e9 des Tramways et Chemins de fer economiques de la Haute Italie, che gi\u00e0 gestiva la Milano-Pavia. Dopo pochi anni, la compagnia belga cedette l'esercizio delle due linee alla Societ\u00e0 Anonima Ferrovie del Ticino (SFT).\nL'importanza della Pavia-Sant'Angelo inizi\u00f2 a scemare nel 1918, quando per lo scarso traffico venne chiusa la Sant'Angelo-Lodi, troncando cos\u00ec l'itinerario da Pavia a Lodi e oltre. Nel 1931 chiuse anche la linea per Melegnano, e la linea da Pavia rimase l'unica a raggiungere Sant'Angelo.\nNegli stessi anni, anche la SFT stava dismettendo gradualmente la propria rete tranviaria, che si estendeva nelle province di Novara e Vercelli. Cos\u00ec, la Pavia-Sant'Angelo e la Milano-Pavia, uniche rimaste in esercizio, vennero cedute nel 1933 alla MMC, che gi\u00e0 gestiva la linea Milano-Magenta con diramazione per Castano Primo.\nSolo un anno dopo la nuova societ\u00e0 soppresse la linea.\nCaratteristiche.\nEsercita con trazione a vapore, la linea era armata con rotaie a scartamento come le altre infrastrutture analoghe nella zona.\nPercorso.\nLa linea aveva inizio nella stazione pavese posta in piazza Petrarca, comune alla linea per Milano.\nDopo aver costeggiato per un breve tratto il Naviglio Pavese, percorreva la strada provinciale per Lodi, per giungere infine a Sant'Angelo Lodigiano. La stazione terminale era posta a una certa distanza dai capilinea delle linee per Lodi e per Melegnano, e non era raccordata con esse."}
{"id": "2804158", "revid": "767487", "url": "https://it.wikipedia.org/wiki?curid=2804158", "title": "Ranunculus montanus", "text": "Il ranuncolo montano (nome scientifico \"Ranunculus montanus\" ) \u00e8 una pianta appartenente alla famiglia delle Ranunculaceae, comune nei prati alpini di alta quota.\nEtimologia.\nIl nome generico (\"Ranunculus\"), passando per il latino, deriva dal greco \"Batrachion\", e significa \u201crana\u201d (\u00e8 Plinio scrittore e naturalista latino, che c'informa di questa etimologia) in quanto molte specie di questo genere prediligono le zone umide, ombrose e paludose, habitat naturale degli anfibi. L'epiteto specifico (\"montanus\") fa riferimento alle zone del suo tipico habitat.\nIl binomio scientifico attualmente accettato (\"Ranunculus montanus\") \u00e8 stato proposto dal botanico, farmacista emicologo tedesco \nCarl Ludwig Willdenow (Berlino, 22 agosto 1765 \u2013 Berlino, 10 luglio 1812) in una pubblicazione del 1799.\nDescrizione.\n\u00c8 una pianta perenne e erbacea terrestre la cui altezza media oscilla tra 5 e 40\u00a0cm. Queste piante sono definite emicriptofite scapose (H scap), ossia piante con gemme svernanti al livello del suolo e protette dalla lettiera o dalla neve. Tutta la pianta \u00e8 priva di cellule oleifere.\nRadici.\nLe radici sono secondarie da rizoma.\nInfiorescenza.\nL'infiorescenza \u00e8 composta da fiori terminali e solitari (uno per ogni peduncolo). Il peduncolo \u00e8 cilindrico. Dimensione dei fiori: 2 \u2013 4\u00a0cm.\nFiore.\nI fiori sono ermafroditi, emiciclici, attinomorfi. I fiori sono di tipo molto arcaico anche se il perianzio(o pi\u00f9 esattamente il perigonio) di questo fiore \u00e8 derivato dal perianzio di tipo diploclamidato (tipico dei fiori pi\u00f9 evoluti), formato cio\u00e8 da due verticilli ben distinti e specifici: sepali e petali. Il ricettacolo (supporto per il perianzio) \u00e8 glabro. Dimensione del fiore: 20 \u2013 30\u00a0mm.\nFrutti.\nI frutti sono degli acheni lisci e glabri a forma ovata o subsferica; sono molto numerosi, appiattiti, compressi e con un rostro o becco apicale (lunghezza del becco: da 1/6 a 1/10 del totale). Ogni achenio contiene un solo seme. Insieme formano una testa sferica posta all'apice del peduncolo fiorale (un poliachenio). Dimensione degli acheni: 3\u00a0mm.\nRiproduzione.\nLa riproduzione di questa pianta avviene per via sessuata grazie all'impollinazione degli insetti pronubi (soprattutto api) in quanto \u00e8 una pianta provvista di nettare (impollinazione entomogama).\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nIl genere \"Ranunculus\" \u00e8 un gruppo molto numeroso di piante comprendente oltre 400 specie originarie delle zone temperate e fredde del globo, delle quali quasi un centinaio appartengono alla flora spontanea italiana. La famiglia delle Ranunculaceae invece comprende oltre 2500 specie distribuite su 58 generi. \nLe specie spontanee della nostra flora sono suddivise in tre sezioni (suddivisione a carattere pratico in uso presso gli orticoltori organizzata in base al colore della corolla): \"Xanthoranunculus\" \u2013 \"Batrachium\" \u2013 \"Leucoranunculus\". La specie \"Ranunculus montanus\" appartiene alla prima sezione (\"Xanthoranunculus\") caratterizzata dall'avere la corolla gialla.\nUn'altra suddivisione, che prende in considerazione caratteristiche morfologiche ed anatomiche pi\u00f9 consistenti, \u00e8 quella che divide il genere in due sottogeneri (o subgeneri), assegnando il \"Ranunculus montanus\" al subgenere \"Ranunculus\", caratterizzato da piante con fusti eretti (e quindi forniti di tessuti di sostegno), peduncoli dell'infiorescenza eretti alla fruttificazione, lamina fogliare ben sviluppata e petali gialli o bianchi (l'altro subgenere \"Batrachium\" \u00e8 dedicato soprattutto alle specie acquatiche).\nIl numero cromosomico di \"R. montanus\" \u00e8: 2n = 16, 32.\nVariabilit\u00e0.\nLa specie \"montanus\" del genere \"Ranunculus\" \u00e8 assai polimorfa. Fino a met\u00e0 del secolo scorso le sue diverse sottospecie erano considerate delle variet\u00e0. Ultimamente in base alle ricerche di alcuni botanici si \u00e8 potuto definire meglio i diversi caratteri morfologici, la distribuzione, ma anche i rapporti filogenetici tra le varie unit\u00e0. Si \u00e8 potuto cos\u00ec istituire il \u201c\"Gruppo di R. montanus\"\u201d basato su un'unica serie poliploide composta da 8 specie distinte. Qui di seguito sono descritti brevemente i vari componenti di questo gruppo (sono evidenziate soprattutto le caratteristiche morfologiche pi\u00f9 significative per individuare le varie specie): \nTutte queste specie non scendono al di sotto dei 1000 .\nSinonimi.\nLa specie di questa voce ha avuto nel tempo diverse nomenclature. L'elenco che segue indica alcuni tra i sinonimi pi\u00f9 frequenti:\nSpecie simili.\nIl \u201c\"Gruppo di R. montanus\"\u201d con le sue 8 specie \u00e8 senz'altro un insieme di unit\u00e0 molto simili e di difficile separazione; si distinguono sia per le foglie radicali (pi\u00f9 o meno divise in lobi e glabre/pubescenti) che per quelle cauline (pi\u00f9 o meno strette), ma anche per il becco dell'achenio pi\u00f9 o meno lungo (caratteristica a volte di difficile rilievo).\nUsi.\nFarmacia.\nQueste piante contengono l\"'anemonina\"; una sostanza particolarmente tossica per animali e uomini. Infatti gli erbivori brucano le foglie di queste piante con molta difficolt\u00e0 e solamente dopo una buona essiccazione (erba affienata) che fa evaporare le sostanze pi\u00f9 pericolose. Anche le api evitano di \"bottinare\" il nettare dei \u201cranuncoli\u201d. Sulla pelle umana queste piante possono creare delle vesciche (dermatite); mentre sulla bocca possono provocare intenso dolore e bruciore alle mucose.\nGiardinaggio.\nSono piante rustiche di facile impianto per cui spesso sono coltivate nei giardini rustici o anche alpini."}
{"id": "2804161", "revid": "199745", "url": "https://it.wikipedia.org/wiki?curid=2804161", "title": "Ranuncolo montano", "text": ""}
{"id": "2804163", "revid": "339392", "url": "https://it.wikipedia.org/wiki?curid=2804163", "title": "Hokage", "text": ""}
{"id": "2804170", "revid": "1687355", "url": "https://it.wikipedia.org/wiki?curid=2804170", "title": "Tatjana Maria", "text": "Carriera.\nHa vinto in carriera diciassette tornei ITF, otto nel singolare e nove nel doppio. Nel 2012 ha conquistato un titolo WTA nel doppio.\nL'8 aprile 2013 ha sposato il suo allenatore, nonch\u00e9 ex tennista professionista, Charles-\u00c9douard Maria. Nel dicembre dello stesso anno ha partorito una bimba, Charlotte, e dopo alcuni mesi \u00e8 rientrata nel circuito.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "2804172", "revid": "1310927", "url": "https://it.wikipedia.org/wiki?curid=2804172", "title": "Philadelphia Union", "text": "Il Philadelphia Union \u00e8 un club calcistico statunitense con sede nella citt\u00e0 di Filadelfia (Pennsylvania), dalla stagione 2010 militante nella Major League Soccer (MLS), il vertice della piramide calcistica statunitense. \nFondato nel 2008, ha come colori sociali il blu marino e l'oro, tonalit\u00e0 cromatiche riprese dalle uniformi che l'esercito continentale indoss\u00f2 durante la guerra d'indipendenza americana. A quest'ultimo fatto storico \u00e8 inoltre legato il simbolo della squadra, il serpente a sonagli della vignetta Join, or Die di Benjamin Franklin. Includendo la stagione 2021, ha partecipato a dodici campionati nazionali della MLS. Nel 2020 ha conquistato il primo titolo sportivo. In ambito internazionale il miglior risultato ottenuto \u00e8 stata la semifinale raggiunta in CONCACAF Champions League 2021. Dal 2010 disputa le proprie partite casalinghe nel Subaru Park, uno stadio da posti.\nStoria.\nLa nascita degli Union.\nNel 1996 venne fondata la massima serie statunitense e furono assegnate le franchigie ad alcune citt\u00e0 degli Stati Uniti: Filadelfia, sebbene fosse una delle dieci aree metropolitane pi\u00f9 grandi nel paese, non rientr\u00f2 tra le selezionate. Un primo tentativo concreto per la Delaware Valley venne portato avanti da un gruppo di investitori, il cui obiettivo fu assicurare una franchigia MLS nella zona di Trenton. Il piano di investimenti di circa 31 milioni di dollari prevedeva la costruzione di uno stadio sportivo nella zona commerciale della CURE Insurance Arena, in cui era presente il collegamento tranviario con la Tranvia River. Il nome iniziale del club era inizialmente Union FC e la nuova societ\u00e0 avrebbe dovuto sorgere sui terreni di Trenton ma il progetto si aren\u00f2 a causa della regola secondo cui ad ogni franchigia spettava un'area di 75 miglia in cui non si potevano stabilire nuove societ\u00e0 sportive di calcio appartenenti alla Major League Soccer, per cui troppo vicina al .\nNel 2001 ci fu un secondo tentativo, questa volta con l'intento di costruire uno stadio nei pressi della Rowan University, di cui gli usufruttuari sarebbero stati la franchigia MLS e la compagine universitaria; anche questo piano fall\u00ec a causa dell'elevato finanziamento pubblico necessario. Con il passare degli anni non svan\u00ec la volont\u00e0 di avere un proprio club a Filadelfia e a testimonianza di ci\u00f2 venne fondato il primo gruppo di tifoseria organizzata, i Sons of Ben, i quali cominciarono ad esercitare una forte pressione sulla lega affinch\u00e9 si potesse destinare uno slot alla citt\u00e0. E cos\u00ec il 28 febbraio 2008 la MLS annunci\u00f2 che la citt\u00e0 sarebbe stata la sedicesima franchigia con decorrenza a partire dal 2010. L'11 maggio dell'anno successivo il club svel\u00f2 il nome, lo stemma ed i colori sociali all'interno del municipio cittadino.\nL'approdo in MLS.\nL'esordio agonistico del club avvenne il 25 marzo 2010 contro il al Lumen Field, match perso per 2-0. Il 10 aprile arriv\u00f2 la prima vittoria del club contro il in un Lincoln Financial Field, impianto utilizzato temporaneamente, completamente esaurito; S\u00e9bastien Le Toux segn\u00f2 la prima rete in assoluto per gli Union e la partita termin\u00f2 con il punteggio di 3-2. Il Philadelphia Union si present\u00f2 per la prima volta nello stadio casalingo, il PPL Park, dopo due mesi dall'inizio della stagione a causa di ritardi nei lavori di costruzione. Fu cos\u00ec che la partita inaugurale si gioc\u00f2 il 27 giugno e nuovamente contro Seattle; anche in questa occasione Le Toux realizz\u00f2 la prima rete in assoluto nell'impianto di casa. La stagione termin\u00f2 con un quattordicesimo posto in campionato, conseguito dopo otto vittorie, sette pareggi e quindici sconfitte.\nLa seguente vide diversi innesti importanti all'interno della rosa, vennero acquistati due calciatori colombiani, il portiere Faryd Mondrag\u00f3n e il difensore Carlos Vald\u00e9s. Durante la stagione la squadra collezion\u00f2 pi\u00f9 pareggi (15) che vittorie (12) e tali risultati portarono la societ\u00e0 a piazzarsi all'ottavo posto nella classifica generale riuscendo a centrare, per la prima volta, la qualificazione ai play-off. L'avventura nella fase finale termin\u00f2 preventivamente al primo turno a causa della duplice sconfitta maturata contro lo .\nNelle successive due stagioni, gli Union si attestarono nella parte bassa della classifica (quindicesimi nel 2012 e quattordicesimi nel 2013) mancando l'accesso alla fase finale; nella stagione 2012 per\u00f2 ci fu un percorso positivo in U.S. Open Cup in cui riuscirono a superare i primi tre turni arrivando fino alla semifinale. Il penultimo atto del torneo si gioc\u00f2 l'11 luglio e vide la sconfitta degli uomini di John Hackworth per 2-0 contro lo Se in campionato la situazione non cambi\u00f2 neanche negli anni a seguire, attestandosi in posizioni di media bassa classifica, in coppa la squadra fece registrare un rendimento pi\u00f9 costante e convincente: nel 2014 essa arriv\u00f2 fino all'ultimo atto del torneo, prima finale raggiunta nella storia del club, disputatosi proprio al Subaru Park. Il match fu inizialmente a favore degli Zolos grazie alla rete nel primo tempo di Maurice Edu, poi segu\u00ec il pareggio di Seattle nella seconda frazione di gioco ed infine il sorpasso nei tempi supplementari. Anche nel 2015 la squadra si conferm\u00f2 sui livelli dell'anno precedente in coppa; sfid\u00f2 e sconfisse in ordine , D.C. United, e il in semifinale. Nella sua seconda finale in due anni, incontr\u00f2 lo ed anche in questo caso gli Union passarono per primi in vantaggio grazie a Le Toux nel primo tempo. Subita la rete del pareggio nel secondo tempo, la partita rimase bloccata e si arriv\u00f2 ai tiri di rigore dove furono decisivi gli errori di Edu e Wenger, perdendo cos\u00ec la seconda finale consecutiva. Nel 2016 torn\u00f2 a qualificarsi per i playoff ottenendo l'ultimo posto disponibile in classifica; venne subito eliminata da .\nNel 2018, dopo che la stagione precedente termin\u00f2 nell'anonimato, la squadra riusc\u00ec a piazzarsi in sesta posizione nella Eastern Conference, qualificandosi per la terza volta in assoluto alla fase finale del campionato. In coppa nazionale torn\u00f2 ad avere un ruolo da protagonista conquistando la terza finale da cui usc\u00ec sconfitta nell'ultimo atto contro lo Houston Dynamo. La stagione successiva fu molto positiva; in campionato la squadra arriv\u00f2 terza nella propria conference, quinta in assoluto, mentre in coppa perse al quarto turno contro il DC United. Il 20 ottobre 2019 vinse per la prima volta una partita della fase play-off, battendo ai tempi supplementari i NY Red Bulls e perdendo al turno successivo contro l'.\nLa stagione 2020, segnata da una lunga interruzione dovuta alla pandemia di COVID-19, termin\u00f2 con il primo posto in classifica generale e con la vittoria del primo titolo nella storia del club. Nei play-off i giocatori vennero eliminati agli ottavi di finale dal New England Revolution. Grazie al primo posto conquistato l'anno precedente, il club si qualific\u00f2 per la prima volta in CONCACAF Champions League; il 7 aprile 2021 gioc\u00f2 a San Jos\u00e9 la partita inaugurale contro il e l'incontro coincise con la prima vittoria, in un torneo continentale, grazie ad una rete di Kacper Przyby\u0142ko (0-1). Il cammino si interruppe in semifinale, eliminata dall' vincitore nel doppio confronto sia all'andata che al ritorno.\nCronistoria.\nDi seguito la cronistoria del Philadelphia Union.\nColori e simboli.\nColori.\nI colori sociali del Philadelphia Union sono il blu marino e l'oro, rappresentanti le uniformi dell'esercito continentale durante la Guerra d'indipendenza americana. L'azzurro al centro dello stemma deriva dalla bandiera civica di Filadelfia ed \u00e8 un omaggio al primo storico gruppo di tifosi del club, i \"Sons of Ben\". La classica divisa primaria degli Union \u00e8 costituita da maglia blu con una banda dorata al centro e delle strisce d'oro sulle spalle, pantaloncini blu con strisce d'oro ai lati e calzettoni blu bordati d'oro.\nNel corso della storia la divisa del club sub\u00ec varie modifiche: la prima maglia si presentava completamente blu con una classica fascia dorata (dal 2010 al 2017); a partire dal 2018, quest'ultima spar\u00ec completamente, rimanendo il semplice blu navy e le strisce dorate lungo le spalle.\nLa seconda maglia attravers\u00f2 diverse fasi cromatiche; nel 2010 e nel 2011 la maglia era completamente dorata con una fascia blu e delle strisce blu sulle spalle; successivamente le tonalit\u00e0 cambiarono radicalmente con la parte centrale totalmente bianca e le zone laterali e le maniche celesti con inserti d'oro e fasce bianche (dal 2012 al 2014); dal 2015 la maglia divenne totalmente bianca e nel corso degli anni altern\u00f2 inserti e strisce sulle spalle con tonalit\u00e0 dorate oppure blu.\nIl primo utilizzo della terza divisa da parte del Philadelphia si ebbe nel 2011: questa comprendeva una maglia completamente bianca come i calzoncini e i calzettoni con degli inserti blu sulle spalle e lungo i fianchi. Nel 2013 il club svel\u00f2 una terza divisa per commemorare l'antenata societ\u00e0 della Pennsylvania, il Bethlehem Steel Football Club. La divisa era completamente nera ed aveva una lettera \"B\" ricamata nell'angolo in basso a sinistra della maglia mentre sul retro era presente il logo del Bethlehem Steel e gli anni di attivit\u00e0 (1911-1930).\nDi seguito l'evoluzione della prima divisa del Philadelphia Union.\nDi seguito l'evoluzione della seconda divisa del Philadelphia Union.\nDi seguito l'evoluzione della terza divisa del Philadelphia Union.\nSimboli ufficiali.\nStemma.\nLo stemma del club \u00e8 un cerchio blu dal bordo dorato: al suo interno, precisamente al centro, campeggia un serpente a sonagli, ispirato ad una caricatura politica che Benjamin Franklin cre\u00f2 per il numero del \"Pennsylvania Gazette\" pubblicato il 9 maggio 1754.Essa rappresentava il pericolo della disunione se il Paese si fosse diviso e l'importanza di rimanere uniti. Insieme al serpente era presente il motto \"JUNGITE aut PERITE\", una frase latina che significa \"UNIT\u00c0 o MORTE\". Il serpente a sonagli divenne un simbolo nazionale durante la Rivoluzione americana, ed era presente anche sulla Bandiera di Gadsden.\nLo stemma utilizzato dal Philadelphia Union dal 2010 al 2019 era pressoch\u00e9 identico sia nella forma sia nella identit\u00e0 visiva al suo interno; gli unici cambiamenti furono apportati attraverso una tonalit\u00e0 di oro pi\u00f9 luminosa rispetto al primo logo e un design pi\u00f9 semplice con delle strisce dietro lo scudo.\nInno.\nL'inno ufficiale \u00e8 \"Ball+Win,\" realizzato nel 2018 dalla rapper Bri Steves, nata e cresciuta a Filadelfia, in collaborazione con i produttori OddKidOut e BlumBros.\nMascotte.\nLa mascotte ufficiale della societ\u00e0 \u00e8 Phang, un pupazzo con le sembianze di un serpente. Phang, nato in un argine del Delaware, ha il desiderio di giocare a calcio ma \u00e8 impossibilitato a causa della sua fisionomia. Un giorno trova una bandiera dell'Unione, ispirata al \"Join, or Die\"; i suoi genitori gli raccontano quindi che il suo \u00abbis, bis , bis , bis, bisnonno aveva posato per Benjamin Franklin, che aveva disegnato la caricatura originale\u00bb. Phang \u00e8 cos\u00ec estasiato da questa rivelazione che decide di fare il possibile per coronare il suo sogno: in un giorno di pioggia prende un pallone da calcio e una tacchetta di metallo e si reca al Subaru Park, lasciandosi colpire da un fulmine. Esso lo rinchiude in un uovo metallico, che viene prima preso da una volpe e poi da un corriere della Acme, che lo trova in uno scatolone dove l'animale lo aveva buttato. Dopo essere stato inviato ad uno zoo della citt\u00e0 per delle analisi, esso si schiude ed esce Phang, con gambe e piedi.\nStrutture.\nStadio.\nIl Philadelphia Union disputa le partite casalinghe al Subaru Park, precedentemente conosciuto come PPL Park e poi Talen Energy Stadium. Situato accanto al Commodore Barry Bridge, si affaccia lungo il fiume Delaware. La sua capienza pu\u00f2 raggiungere fino a spettatori per eventi non sportivi, altrimenti . A causa dei ritardi nella sua costruzione, le prime partite casalinghe degli Union vennero giocate al Lincoln Financial Field. Terminati gli ultimi lavori, il 27 giugno 2010 si gioc\u00f2 al PPL Park la partita inaugurale contro il .\nCentro di allenamento.\nIl Philadelphia Union si allena subito fuori le mura dello stadio, infatti il centro di allenamento dista pochi metri dall'impianto sportivo ed \u00e8 dotato di due campi in erba realizzati nel 2014. Prima che venissero costruiti, la squadra si allenava al parco municipale di Chester.\nSociet\u00e0.\nOrganigramma societario.\nDi seguito l'organigramma del Philadelphia Union aggiornato al 12 aprile 2021.\nSponsor.\nDi seguito la cronologia degli sponsor tecnici del Philadelphia Union.\nImpegno nel sociale.\nEsiste un'organizzazione sociale, la \"Philadelphia Union foundation\", legata al club statunitense, avente come scopo il promuovere l'attivit\u00e0 sportiva dilettantistica, le attivit\u00e0 motorie all'interno degli istituti scolastici e il creare nuovi campi da calcio e zone ricreative. Attraverso il programma \"Chester Soccer\" il club si prodig\u00f2 nel riportare nella \"Chester High School\" il calcio come disciplina sportiva, con la costruzione di nuovi campi e la creazione di corsi appositi.\nSettore giovanile.\nNel 2012 il Philadelphia Union fond\u00f2 la propria Academy, ovvero il corrispettivo di un settore giovanile, al cui interno vi sono varie squadre in base alle fasce d'et\u00e0. Tutte le giovanili si allenano all'Union Youth Development\u2019s Home Complex.\nL'esigenza di far giocare con regolarit\u00e0 i giovani calciatori, in modo da garantire loro un processo di crescita, aveva gi\u00e0 portato la dirigenza a costituire un'affiliazione con una squadra satellite. Infatti negli anni che vanno dal 2010 al 2015 la societ\u00e0 stipul\u00f2 un accordo di affiliazione con l', squadra militante nella USL. Sciolta la collaborazione, il 19 agosto 2015 il club annunci\u00f2 la creazione di una propria squadra riserve con sede a Bethlehem. Il 27 ottobre venne presentato il , il cui nome fu voluto per rendere omaggio all'antico Bethlehem Steel Football Club, dei primi anni del Novecento. A fine 2019, venne annunciato un cambio di nome e identit\u00e0 visiva: la denominazione venne modificata in Philadelphia Union II e venne presentato un nuovo logo.\nDiffusione nella cultura di massa.\nNel 2015 Jeffrey C. Bell realizz\u00f2 il documentario \"Sons of Ben: The Movie\", in cui viene esplicitato come l'obiettivo dei tifosi fosse quello di portare il calcio professionistico in citt\u00e0, per risollevare un territorio considerato abbandonato dalle istituzioni.\nAllenatori e presidenti.\nDi seguito la cronologia dei presidenti del Philadelphia Union.\nDi seguito l'elenco cronologico degli allenatori del Philadelphia Union.\nCalciatori.\nRing of Honor.\nNel 2018 il club istitu\u00ec \"The Ring of Honor\" ufficiale della societ\u00e0 con lo scopo di premiare chiunque si sia distinto all'interno del club. Gli atleti, in particolare, sono selezionati secondo il criterio per cui ogni atleta deve essersi distinto durante il periodo di appartenenza al club. A partire dalla sua fondazione \u00e8 stato inserito soltanto un calciatore.\nCapitani.\nIn totale sono stati cinque i capitani del Philadelphia Union. Alejandro Bedoya guid\u00f2 la squadra per pi\u00f9 stagioni (cinque tra il 2017 ed il 2021), diventando anche il primo capitano vincente nella storia del club grazie alla conquista del Supporters' Shield.\nContributo alle Nazionali.\nNazionale statunitense.\nData la giovane et\u00e0 del club, non molti calciatori hanno vestito la maglia degli Stati Uniti. Tra questi sono degni di menzione: Maurice Edu e C. J. Sapong, i quali collezionarono diverse presenze in nazionale durante la loro appartenenza al club; Nell'edizione 2013 della Gold Cup, Jack McInerney, allora il pi\u00f9 giovane convocato per quella spedizione, conquist\u00f2 il titolo di campione seppur senza giocare un singolo minuto durante tutta la manifestazione. Alejandro Bedoya prese parte alla vittoriosa spedizione continentale nel 2017 insieme a Chris Pontius. A livello giovanile, Auston Trusty vinse il campionato nordamericano Under-20 nel 2017 e successivamente fu impegnato nella rassegna mondiale di categoria insieme ad un altro prodotto dell'accademia Union, Derrick Jones.\nAltre nazionali.\nA partire dagli anni dieci, diversi calciatori vestirono la maglia della propria nazionale durante il periodo in cui militarono negli Union, tra i pi\u00f9 rappresentativi: Alejandro Moreno con il , Faryd Mondrag\u00f3n e Carlos Vald\u00e9s con la , Haris Medunjanin con la e Keon Daniel con il . Alcuni raggiunsero importanti traguardi con la propria selezione; tra questi figurano Andre Blake, arrivato due volte in finale con la nella Gold Cup 2015 e nella Gold Cup 2017, e Cory Burke, anche egli partecipe alla spedizione del 2017. Nei primi anni venti diversi giocatori presero parte a pi\u00f9 rassegne continentali; D\u00e1niel Gazdag fu convocato per la spedizione europea con l' non venendo per\u00f2 mai schierato in campo, Jos\u00e9 Mart\u00ednez partecip\u00f2 alla Copa Am\u00e9rica con il giocando quattro partite della fase a gironi, partendo titolare in tre occasioni. I gi\u00e0 citati Blake e Burke, insieme con Alvas Powell, furono convocati per la Gold Cup. Michael Lahoud fu il primo calciatore africano ad essere stato convocato e schierato in campo dalla propria nazionale durante la militanza negli Union; gli altri calciatori africani ad aver giocato con la propria nazionale furono Ra\u00efs M'Bolhi con l',Olivier Mbaizo con il e Jamiro Monteiro con il .\nStatistiche e record.\nPartecipazione ai campionati.\nDi seguito la partecipazione del Philadelphia Union ai campionati.\nPartecipazione alle coppe.\nDi seguito la partecipazione del Philadelphia Union alle coppe.\nStatistiche di squadra.\nIncludendo la stagione 2021, il club ha partecipato a 12 campionati nazionali, giocati tutti in MLS, e alla US Open Cup a partire dall'edizione 2010. Per quanto riguarda le competizioni continentali, disput\u00f2 in una sola occasione la CONCACAF Champions League arrivando fino in semifinale. A partire dalla fondazione della lega, raggiunse per cinque volte i play-off, non andando mai oltre i quarti di finale.\nLa vittorie casalinghe con il maggior numero di reti di scarto avvennero nel 2017 (Philadelphia Union- 6-1), nel 2019 (Philadelphia Union- 6-1) e nel 2020 (Philadelphia Union- 5-0); mentre quella in trasferta nel 2011, (Toronto-Philadelphia Union 2-6); la peggiore sconfitta interna arriv\u00f2 nel 2018 (Philadelphia Union- 1-4), quella in trasferta per tre volte tra il 2013 e il 2016 con il punteggio di 5-1 contro i New England Revolution, il e il Montreal Impact.\nStatistiche individuali.\nIl giocatore che detiene il maggior numero di presenze con la maglia degli Union \u00e8 Ray Gaddis, con 248. S\u00e9bastien Le Toux \u00e8 il miglior marcatore della storia della franchigia (56 reti).\nDi seguito i record di presenze e reti dei calciatori.\nCapocannonieri per singola stagione.\nIn competizioni internazionali.\nDi seguito i capocannonieri in competizioni internazionali dei calciatori del Philadelphia Union.\nTifoseria.\nStoria.\nIl primo gruppo di tifoseria organizzata fu i \"Sons of Ben\": la data di fondazione, il 17 gennaio 2007, coincide con il 301\u00ba anniversario dalla nascita di Benjamin Franklin, padre fondatore degli Stati Uniti e personaggio iconico di Philadelphia. I membri salirono agli onori della cronaca per le forti pressioni che fecero sulla Major League Soccer affinch\u00e9 la lega assegnasse una franchigia anche alla loro citt\u00e0. Quest'azione ebbe una risposta positiva e nel 2008 una delegazione della tifoseria venne invitata alla cerimonia di presentazione della nuova franchigia, in cui cant\u00f2 uno dei cori con i quali avrebbe supportato la propria squadra durante le partite casalinghe. Il gruppo ultras \u00e8 solito posizionarsi nel settore \"River End\" dello stadio, dietro una delle due porte, appena sopra l'ingresso che permette alla squadra l'accesso del campo dagli spogliatoi.\nEsistono anche altri gruppi di tifoseria organizzata, pi\u00f9 piccoli: esempi sono i Tammany Saints, i Corner Creeps, i The Bridge Crew, e i La Union Latina.\nGemellaggi e rivalit\u00e0.\nGli Union rientrano tra i club interessati dalle \"I-95 soccer rivalries\", ovvero le rivalit\u00e0 calcistiche riguardanti le citt\u00e0 attraversate dalla Interstate 95.\nLa principale inimicizia riguarda la \"Colonial Cup\", ovvero la sfida al D.C. United, come conseguenza della loro vicinanza geografica e della contrapposizione sportiva delle aree metropolitane di Filadelfia e Washington nelle altre leghe sportive professionistiche. Sempre all'interno dell'I-95, un'altra sfida di rilievo riguarda quella con il : sin dai primi anni di attivit\u00e0 degli Union ci sono stati diversi scontri incandescenti tra le due squadre. In particolare, gli Union hanno battuto tre volte su quattro i Bulls in coppa nazionale portandosi dietro anche strascichi polemici, in un match del 2016, a causa di alcune scelte arbitrali aspramente criticate dall'allora allenatore dei Bulls, Jesse Marsch.\nGli Union hanno un'altra rivalit\u00e0 sportiva con il ; ci\u00f2 \u00e8 dovuto al fatto che tra i due club ci fu la partita d'esordio dei primi nel 2010 ed anche la prima partita giocata al Subaru Park si gioc\u00f2 sempre contro i Sounders. Questo animoso antagonismo venne confermato dalle parole del difensore Danny Califf, il quale afferm\u00f2:\nOrganico.\nStaff tecnico.\nDi seguito lo staff tecnico del Philadelphia Union aggiornato al 18 gennaio 2022."}
{"id": "2804175", "revid": "339392", "url": "https://it.wikipedia.org/wiki?curid=2804175", "title": "Gli Hokage", "text": ""}
{"id": "2804179", "revid": "1573940", "url": "https://it.wikipedia.org/wiki?curid=2804179", "title": "Chiesa di San Faustino in Riposo", "text": "La chiesa di San Faustino in Riposo o chiesa di Santa Rita \u00e8 una chiesa di Brescia, situata in vicolo della Torre, a nord di piazza della Loggia, accanto a porta Bruciata.\nDalla caratteristica forma esterna a cono, fu costruito nel XII secolo come santuario votivo sul luogo dove, per tradizione, avevano sostato, \"riposato\" le salme dei santi patroni Faustino e Giovita durante la loro traslazione. Il vicoletto sul fondo del quale \u00e8 visibile l'esterno dell'edificio rappresenta uno dei tanti, affascinanti scorci della Brescia medievale, solitamente poco noto ai pi\u00f9 e sempre motivo di meraviglia alla prima veduta.\nStoria.\nLa struttura originaria dell'edificio si colloca attorno all'VIII-IX secolo, quando era presente la primitiva cappella. Durante il XII secolo l'edificio fu distrutto da un incendio e si procedette quindi alla costruzione del santuario ancora oggi presente.\nLa denominazione \u00e8 dovuta al fatto che in questo luogo, secondo la leggenda, avrebbero sostato temporaneamente i corpi dei santi patroni Faustino e Giovita durante la loro traslazione dal cimitero della chiesa di San Faustino ad Sanguinem (oggi Sant'Angela Merici), costruita sul luogo dove erano stati martirizzati e sepolti, alla chiesa di San Faustino Maggiore.\nSecondo la tradizione, qui i corpi dei due santi avrebbero trasudato sangue, convincendo l'incredulo duca Namo di Baviera alla conversione. Dopo questo evento, il Duca don\u00f2 all'abate di San Faustino le reliquia della Vera Croce, oggi conservata nel Duomo Vecchio all'interno del tesoro delle Sante Croci. L'interno del santuario fu completamente rifatto nel corso del Settecento e Ottocento.\nStruttura.\nEsternamente, il santuario si compone di un corpo cilindrico in pietra sormontato da un particolare tetto a tronco di cono in cotto con celletta campanaria, a sua volta coronata da un tetto conico. Nella cella si aprono quattro bifore con archi a tutto sesto. L'intero edificio si presenta estremamente compresso fra edifici residenziali medievali a est e nord, la Porta Bruciata a sud e l'ultimo frammento delle mura trecentesche a ovest, tanto da risultare visibile solamente dal vicoletto che portava all'antico accesso. L'ingresso attuale si trova sotto Porta Bruciata."}
{"id": "2804180", "revid": "367445", "url": "https://it.wikipedia.org/wiki?curid=2804180", "title": "Luce coerente", "text": ""}
{"id": "2804183", "revid": "125787605", "url": "https://it.wikipedia.org/wiki?curid=2804183", "title": "Serena Autieri", "text": "Biografia.\nNata nel quartiere di Soccavo a Napoli, fin da bambina studia danza classica, canto e recitazione. Nel 1997 incide il suo primo album intitolato \"Anima soul\". Diplomatasi all'Istituto d'arte di Napoli, frequenta la facolt\u00e0 di architettura dell'Universit\u00e0 Federico II, intraprendendo contemporaneamente la sua carriera di attrice e recitando in diversi spettacoli teatrali.\nNel 1997 canta la sigla del concerto di Bologna in onore di papa Giovanni Paolo II. Nel 1998 entra nel cast della soap opera di Rai 3, \"Un posto al sole\", interpretando il ruolo della cantante Sara De Vito.\nNel 2001 ha affiancato come valletta Alberto Castagna nella conduzione del programma di punta di Canale 5 \"Stranamore\".\nTra il 2001 e il 2002 \u00e8 tra i protagonisti della prima e seconda serie di \"Vento di ponente\", entrambe trasmesse da Rai Due. Ancora su Rai Due appare nella miniserie in quattro puntate, \"Tutti i sogni del mondo\" (2003), in cui \u00e8 anche l'interprete della sigla. Nella stagione 2002-2003 \u00e8 protagonista nel musical \"Bulli &amp; Pupe\", grazie al quale viene scelta, insieme a Claudia Gerini, da Pippo Baudo per affiancarlo nel \"Festival di Sanremo 2003\". In seguito \u00e8 protagonista, insieme a Massimo Ghini, del musical \"Vacanze Romane\", diretto da Pietro Garinei, presentato in anteprima al Teatro Sistina a Roma il 17 febbraio 2003 e portato in tourn\u00e9e nella stagione 2004-2005.\nNel 2004, inoltre, per la grande cerimonia del \"Columbus Day\" di New York, rappresenta l'Italia con un concerto dal vivo al Manhattan Center. Nel cinema esordisce girando alcuni cortometraggi, tra cui \"Lupi\" (2001), diretto da Fabio Segatori. Nel 2004 gira il suo primo film intitolato \"Sara May\", regia di Marianna Sciveres. Successivamente \u00e8 protagonista di alcune miniserie TV: \"La maledizione dei Templari\", regia di Jos\u00e9e Dayan, e \"Callas e Onassis\" (2005), regia di Giorgio Capitani, entrambe del 2005, e \"L'onore e il rispetto\" (2006), diretta da Salvatore Samperi.\n\u00c8 stata protagonista, con il ruolo della professoressa Elisabetta Paliani, nel film \"Notte prima degli esami - Oggi\" (2007), diretto da Fausto Brizzi. Nel 2008 ritorna sul piccolo schermo come \"guest star\" della soap opera \"Agrodolce\" ed \u00e8 protagonista del film TV di Canale 5, \"Dottor Clown\", regia di Maurizio Nichetti. Nel 2009 \u00e8 una dei protagonisti dei film \"L'ultimo crodino\", con Ricky Tognazzi e Enzo Iacchetti. Inoltre appare su Canale 5 nella seconda stagione de \"L'onore e il rispetto\". Nello stesso anno \u00e8 impegnata al Teatro Sistina nello spettacolo \"Shakespeare in Jazz\" con Giorgio Albertazzi, spettacolo musicale gi\u00e0 proposto nell'agosto del 2006 al Teatro romano di Verona e successivamente trasmesso su Rai Due nella trasmissione \"Palcoscenico\". Sempre nel 2008 \u00e8 in concerto all'Auditorium di Roma, accompagnata dal pianista Marco Di Gennaro, dove propone brani provenienti dal repertorio degli standard del jazz.\nNel 2009 canta \"Over the Rainbow\" al concerto di Natale al Teatro Massimo di Palermo. Nel gennaio del 2010 torna su Canale 5 con la miniserie in due puntate \"Nel bianco\", regia di Peter Keglevic, tratta dal romanzo omonimo dello scrittore gallese Ken Follett e nel film di Neri Parenti, \"Natale in Sudafrica\". Sempre nel 2010 \u00e8 in concerto, con \"Canzoni dell'anima\", al Teatro Petruzzelli di Bari, accompagnata dalla Italian Big Band.\nNel 2011 recita nel film \"Femmine contro maschi\", diretto da Fausto Brizzi. Sempre nello stesso anno recita il ruolo di Sabina nella fiction TV \"Dov'\u00e8 mia figlia?\", regia di Monica Vullo. Nel 2012 partecipa al cortometraggio \"L'ultimo giro di valzer\" di Francesco Felli, nel ruolo della moglie di Francesco Montanari. Il lavoro affronta il complesso tema della SLA. Nello stesso anno viene invitata al \"Festival della Natura\", evento dedicato alla riconciliazione dell'uomo con la natura, attraverso una serie di manifestazioni culturali. Inoltre presenta con Bruno Vespa l'edizione annuale del Premio Campiello ed \u00e8 stata vittima del programma \"Scherzi a parte\" dove ha anche cantato con Luca e Paolo. Sempre nel 2012 partecipa, vincendo, al \"talent show\" di Rai 1 \"Tale e quale show\" nelle vesti di Barbra Streisand (prima puntata), Antonella Ruggiero (seconda puntata), Lady Gaga (terza puntata) e Loretta Goggi (quarta e ultima puntata). Dopo il grande successo del programma Serena conduce sulle reti Rai \"Una voce per Padre Pio\" con Massimo Giletti e \"Cantare \u00e8 d'amore\" con Amedeo Minghi.\nNell'estate del 2012 \u00e8 la conduttrice di \"Festival Show\", diventando protagonista dell'evento di Radio Birikina e Radio Bellla &amp; Monella che tocca le principali citt\u00e0 del Nord Italia. \u00c8 affiancata sul palcoscenico dal coordinatore dell'evento, Paolo Baruzzo. Nell'autunno dello stesso anno partecipa a \"Tale e quale show - Il torneo\" interpretando C\u00e9line Dion (prima puntata), Fiorella Mannoia (seconda puntata), Beyonc\u00e9 (terza puntata). Nel 2013 \u00e8 tra i protagonisti del film \"Il principe abusivo\", per l'esordio alla regia di Alessandro Siani. Nel giugno dello stesso anno interpreta la moglie di Leonardo Pieraccioni nel film natalizio \"Un fantastico via vai\" e un'aspirante showgirl in \"Sapore di te\", l'altro film natalizio di Carlo Vanzina.\nViene inoltre chiamata a doppiare Elsa, la regina delle nevi, nel nuovo musical animato targato Disney, \"Frozen - Il regno di ghiaccio\", di cui interpreta in italiano anche le canzoni. Tra novembre e dicembre partecipa nuovamente al programma \"Tale e quale show - Il torneo\" su Rai 1, in cui interpreta Lara Fabian, con la canzone \"Adagio\" (prima puntata), Mina, con la canzone \"Citt\u00e0 Vuota\" (seconda puntata) e Madonna, con la canzone \"Like a prayer\" (terza e ultima puntata).\nNel 2014, la Disney riconferma (attraverso anche il suo account Twitter) la sua voce sull'attrice Georgina Haig, nel ruolo di Elsa nella quarta stagione di \"C'era una volta\", dando vita a una vera e propria rivoluzione nel doppiaggio con i talent, insieme a Serena Rossi, che ovviamente ridoppier\u00e0 Anna, interpretata dall'attrice esordiente Elizabeth Lail.\nNel 2016 entra a far parte del cast di \"Se mi lasci non vale\", il nuovo film di Vincenzo Salemme. Nel 2018 partecipa a \"Celebrity Master Chef\". Nel 2019 torna a doppiare Elsa in \"Frozen II - Il segreto di Arendelle\", sequel del film del 2013. \nDal 28 giugno 2021 conduce di mattina su Rai 1 \"Dedicato.\" Il 12 luglio seguente insieme a Marco Lollobrigida conduce in prima serata su Rai 1 \"Notte azzurra - La vittoria\" per celebrare appunto il trionfo della Nazionale italiana di calcio all\u2019Europeo. Il 25 dicembre dello stesso anno partecipa a \"Stanotte a Napoli\" di Alberto Angela.\nVita privata.\n\u00c8 stata sentimentalmente legata a Matteo Marzotto, Giovanni Malag\u00f2, Luca Capuano, Guido Maria Brera. Nel settembre 2010 ha sposato a Spoleto il manager Enrico Griselli con il quale ha avuto una figlia nel 2013."}
{"id": "2804186", "revid": "729019", "url": "https://it.wikipedia.org/wiki?curid=2804186", "title": "Alexander Stephen and Sons", "text": "La Alexander Stephen and Sons Limited, nota anche come Alex Stephens o pi\u00f9 semplicemente Stephens, \u00e8 stata un'impresa di costruzioni navali con sede a Linthouse sul fiume Clyde, nei pressi di Glasgow, in Scozia.\nStoria.\nL'azienda venne fondata da Alexander Stephen che inizi\u00f2 l'attivit\u00e0 di costruzioni navali a Burghead, sul Moray Firth nel 1750. Nel 1793 William Stephen, suo discendente, stabil\u00ec l'azienda a Footdee, nei pressi di Aberdeen. Nel 1813 un altro membro della famiglia, sempre di nome William, inizi\u00f2 la costruzione di navi ad Arbroath.\nAlexander Stephen, della terza generazione della famiglia, fuse i cantieri di Aberdeen e Arbroath nel 1828 e, dopo aver chiuso la sede di Aberdeen nel 1829, trasfer\u00ec la produzione a Dundee nel 1842. Nel 1850 una parte dell'attivit\u00e0 venne trasferita nel cantiere di Kelvinhaugh, ora conosciuto come Yorkhill Quay, nei pressi di Glasgow. Il cantiere di Arbroath venne chiuso nel 1857 e nel 1870 la sede venne nuovamente trasferita a Linthouse.\nL'azienda venne colpita da un grave incidente nel 1883 quando lo scafo appena varato del vapore \"Daphne\" si capovolse trascinando con s\u00e9 124 operai. Nel 1893 il cantiere di Dundee venne venduto.\nNel 1968 la Stephens venne incorporata nella Upper Clyde Shipbuilders e venne chiusa dopo il fallimento di quest'ultima nel 1971.\nL'azienda produsse 139 navi prima di trasferirsi sul Clyde. In seguito ne produsse altre 693 divise tra gli stabilimenti di Kelvinhaug e Linthouse."}
{"id": "2804190", "revid": "77594", "url": "https://it.wikipedia.org/wiki?curid=2804190", "title": "Alexander Stephen &amp; Sons", "text": ""}
{"id": "2804191", "revid": "1543377", "url": "https://it.wikipedia.org/wiki?curid=2804191", "title": "Megalapteryx benhami", "text": "Megalapteryx benhami \u00e8 una specie di moa vissuta in Nuova Zelanda nell'Isola del Sud ed estinta intorno al 1500."}
{"id": "2804193", "revid": "77594", "url": "https://it.wikipedia.org/wiki?curid=2804193", "title": "Alexander Stephen and Sons Ltd", "text": ""}
{"id": "2804195", "revid": "122993273", "url": "https://it.wikipedia.org/wiki?curid=2804195", "title": "Torneo di Viareggio 1980", "text": "Il Torneo di Viareggio 1980 \u00e8 stata la trentaduesima edizione del torneo calcistico riservato alle formazioni giovanili di squadre di tutto il mondo ed organizzato dalla CGC Viareggio. Ad aggiudicarsi il torneo \u00e8 stato il Dukla Praga per la sesta volta nella storia della competizione.\nLe 16 squadre partecipanti arrivavano da 9 Paesi differenti e la maggior parte di esse, 8, dall'Italia.\nFormato.\nLe 16 squadre sono organizzate in 4 giorni all'italiana. Le due prime classificate di ogni girone si classificano ai quarti di finale."}
{"id": "2804196", "revid": "77594", "url": "https://it.wikipedia.org/wiki?curid=2804196", "title": "Alexander Stephen &amp; Sons Ltd", "text": ""}
{"id": "2804197", "revid": "913245", "url": "https://it.wikipedia.org/wiki?curid=2804197", "title": "Soslan Cirichov", "text": "Biografia.\nNel marzo 2017 viene trovato positivo al Dehydrochloromethyltestosterone ad un test antidoping effettuato su campioni prelevati il 15 agosto 2013 e squalificato due anni dalle competizioni fino al 28 marzo 2019.\nCampionati nazionali.\n2005\n2006\n2007\n2008\n2009\n2010\n2011\n2012\n2013\n2014"}
{"id": "2804200", "revid": "1429175", "url": "https://it.wikipedia.org/wiki?curid=2804200", "title": "Pavesini", "text": "I Pavesini sono dei biscotti prodotti dalla Pavesi sin dal 1948, inizialmente chiamati \"Biscottini di Novara\", vennero ribattezzati nel 1952.\nStoria.\nMario Pavesi aveva avviato la propria attivit\u00e0 di produzione dolciaria nel 1937 a Novara e aveva riscontrato una buona accoglienza da parte del pubblico. Tuttavia durante la seconda guerra mondiale Pavesi si occup\u00f2 degli approvvigionamenti alimentari dell'esercito, il che gli permise di conoscere i gusti del popolo statunitense. Dopo un viaggio negli Stati Uniti d'America, egli decise di trasformare la produzione degli storici \"Biscottini di Novara\" in quella dei Pavesini, prodotto di minor costo e maggior digeribilit\u00e0.\nPromozione.\nSin dai primi tempi, la promozione dei Pavesini \u00e8 sempre stata concentrata sulla leggerezza del prodotto, quindi particolarmente indicati per i bambini, al punto che il pubblicitario Erberto Carboni nel 1960 ide\u00f2 il celebre slogan \"\u00c8 sempre l'ora dei Pavesini\" proprio su questa falsariga. Slogan, quasi sempre accompagnato dall'immagine di un orologio, in cui al posto delle lancette c'erano proprio i Pavesini. Lo stesso slogan fu poi ripreso negli spot pubblicitari dagli anni novanta in poi. Dal 1963, durante \"Carosello\", testimonial dei Pavesini fu Topo Gigio, che concludeva ogni spot cantando \"Ho comprato i Pavesini e son contento, ho comprato Pavesini e me ne vanto, me ne mangio un pacchettin di quei buoni biscottin e mi tengo su, su, su, con i Pavesin\".\nIngredienti.\nLa ricetta prevede l'uso di zucchero, farina di frumento, uova, agenti lievitanti (carbonato acido d'ammonio, carbonato acido di sodio), zucchero caramellato e aroma vanillina.\nVarianti.\nAttualmente i Pavesini vengono prodotti nella formula \"tradizionale\" e nelle varianti al caff\u00e8 e, dal 31 agosto 2015, al cacao. Negli anni duemila \u00e8 stata prodotta anche una variante dei pavesini al cocco. Negli anni \u201980 fu prodotta una linea chiamata Tresor, con ricopertura di granella di zucchero e righini di cioccolato fondente. Nei primi anni riscossero successo ed erano tra i pi\u00f9 venduti negli Autogrill e nei Supermercati; successivamente l\u2019azienda ha deciso di cessarne la produzione. Ancora oggi diversi nostalgici chiedono all'azienda di reinserire il prodotto. Nel 2021 \u00e8 stata lanciata sul mercato una nuova variante con cioccolato: i Pavesini Double. "}
{"id": "2804203", "revid": "33689", "url": "https://it.wikipedia.org/wiki?curid=2804203", "title": "Georg Reutter", "text": ""}
{"id": "2804208", "revid": "98077", "url": "https://it.wikipedia.org/wiki?curid=2804208", "title": "Teoria istituzionalistica", "text": ""}
{"id": "2804213", "revid": "729019", "url": "https://it.wikipedia.org/wiki?curid=2804213", "title": "Tranvia Milano-Lodi", "text": "La tranvia Milano-Lodi era una linea della rete interurbana di Milano a vapore che collegava le due citt\u00e0 lombarde percorrendo la provinciale Piacentina (poi SS 9). Fu in esercizio dal 1880 al 1931.\nStoria.\nNell'entusiasmo dovuto all'apertura della prima tranvia interurbana, la Milano-Monza, nel 1877 fu presentato un progetto di linea tranviaria tra Milano e Melegnano ad opera dei signori Mascetti e Verda. La concessione per la costruzione e l'esercizio di una linea che dal capoluogo ambrosiano giungesse fino a Lodi fu per\u00f2 accordata il 23 febbraio 1879 al cavalier Ferdinando Pistorius da Stoccarda. La linea fu inaugurata il 14 ottobre 1880, con tre giorni di ritardo sulle previsioni.\nNonostante la tranvia fosse parallela alla linea ferroviaria Milano-Piacenza, la Societ\u00e0 per le Ferrovie dell'Alta Italia che era concessionaria di quest'ultima, non present\u00f2 alcuna opposizione alla sua costruzione, come invece era avvenuto nel caso della tranvia monzese. Servendo il territorio in maniera pi\u00f9 capillare rispetto alla strada ferrata, la tranvia conobbe un buon successo di traffico. A Lodi la linea era collegata alla linea per Treviglio e Bergamo, anch'essa appartenente al gruppo Pistorius.\nUn anno dopo fu attivata la diramazione Melegnano-Sant'Angelo grazie all'interesse di un consorzio intercomunale.\nNel 1882 il gruppo Pistorius fu inglobato dalla Societ\u00e0 Anonima Tramvie Interprovinciali Padane (TIP), che concentr\u00f2 i capilinea milanesi delle sue linee in una nuova stazione posta lungo il viale di Porta Romana., aperta nel 1884. In precedenza il capolinea era situato nell'attuale Viale Bligny a circa 800 metri dall'attuale piazzale Medaglie d'Oro.\nSul finire degli anni novanta del XIX secolo, la TIP acquis\u00ec il controllo anche delle linee Lodi-Crema-Soncino e Lodi-Sant'Angelo, permettendo di istituire collegamenti da Milano a Crema e Soncino via Lodi.\nCon l'espansione edilizia milanese, si rese necessario un potenziamento della tratta di penetrazione urbana (Rogoredo-Porta Romana), al fine di istituire un servizio suburbano a trazione elettrica svincolato da quello extraurbano a vapore. La tratta fino a Rogoredo fu cos\u00ec elettrificata nell'estate 1924 con tensione da 600 volt in corrente continua. La gestione del servizio pass\u00f2 poi dopo alcuni anni all'ATM che la inser\u00ec nella rete urbana come \"linea 32\", spostando il capolinea da Corso Lodi all'attuale Viale Lucania. La tranvia urbana rest\u00f2 a binario semplice, caso unico nella rete cittadina.\nLa tratta extraurbana, invece, non fu interessata da progetti di potenziamento, a causa dei bassi livelli di traffico viaggiatori ed alla concorrenza del trasporto su gomma nel traffico merci. Per controbattere la concorrenza del trasporto su gomma che si stava diffondendo negli anni venti, la TIP decise di sperimentare l'impiego di automotrici con motori a combustione interna alimentate a benzina. Fu acquistato un unico esemplare che svolse servizio fra Milano e Melegnano nel 1927; l'esito dell'esperienza fu valutato negativamente.\nL'esercizio tranviario prosegu\u00ec fino al 15 maggio 1931, quando fu soppresso e sostituito da un autoservizio; altre fonti riportano erroneamente la data del 1937.\nCaratteristiche.\nLa linea fu una tranvia a binario semplice lunga 29,692\u00a0km.\nLo scartamento adottato fu quello ordinario \"tranviario italiano\" da . Come per altre linee del gruppo Pistorius furono applicate rotaie Vignoles sia per i tratti urbani sia per quelli extraurbani. Nel primo caso, le rotaie erano protette da altre controrotaie, sempre di tipo Vignoles, allo scopo di agevolare lo scorrimento delle ruote dei mezzi tranviari. Il peso per metro lineare dell'armamento era di 18\u00a0kg.\nLa trazione rimase a vapore per tutta la durata d'esercizio della linea. Fece eccezione il tratto fra Milano e Rogoredo, elettrificato a 600 volt in corrente continua e coperto da un servizio vicinale con elettromotrici, gestito fino al 1\u00ba luglio 1931 dalla TIP e poi dall'ATM come linea urbana n. 32 che collegava la Stazione di Rogoredo a Piazzale Corvetto fino al 1960.\nPercorso.\nIn origine la stazione milanese della linea era posta lungo il viale di circonvallazione fra le porte Lodovica e Vigentina. La linea percorreva il viale stesso fino a Porta Romana, dove svoltava in corso Lodi, proseguendo lungo la provinciale Piacentina (divenuta poi strada statale 9), costeggiando il canale Redefossi.\nAlla stazione di Rogoredo attraversava a livello i binari delle ferrovie per Bologna e per Genova, quindi toccava San Donato e San Giuliano, ed entrava a Melegnano percorrendo il tracciato originario della via Emilia.\nLa stazione di Melegnano era posta nello slargo di via Roma, ed era punto di diramazione della linea per Sant'Angelo. La linea per Lodi, varcato il Lambro, percorreva le strette vie Dezza, San Martino e Lodi uscendo dal borgo.\nDopo Sordio, Tavazzano e San Grato la tranvia giungeva a Lodi, la cui stazione (comune con la linea per Bergamo) era posta subito fuori Porta Milano."}
{"id": "2804217", "revid": "1573940", "url": "https://it.wikipedia.org/wiki?curid=2804217", "title": "Eugonatonotus chacei", "text": "Eugonatonotus chacei \u00e8 un gamberetto appartenente alla famiglia Eugonatonotidae.\nDistribuzione e habitat.\nProviene dalla Nuova Caledonia, dall'Australia, dal Giappone, dalle Filippine e da Taiwan.\nDescrizione.\nIl corpo degli adulti ha una colorazione che varia dal rosa rossastro al violaceo, le antenne tendono all'arancione. Gli occhi sono grandi, rotondi e marroni. Il rostro presenta fino a 8 denti nella parte ventrale e da 7 a 9 nella parte dorsale. Somiglia molto a \"Eugonatonotus crassus\".\nGli esemplari giovanili hanno una colorazione pallida, solitamente giallastra o con aree tendenti al marrone; le uova sono marroni.\nNel 1997 un esemplare giovanile catturato nel Mare di Celebes a una profondit\u00e0 di 5.000 metri era stato classificato come un'altra specie, \"Galatheacaris abyssalis\". Era diverso dalle specie di gamberetti precedentemente note, e quindi si era resa necessaria la creazione di una nuova famiglia, Galatheacarididae, e anche di una nuova superfamiglia, Galatheacaridoidea. Pi\u00f9 tardi, alcuni esemplari sono stati trovati nel ventre di un \"Alepisaurus ferox\", un raro pesce batipelagico. \nAnalisi di filogenesi molecolare hanno poi mostrato che il DNA mitocondriale in \"G. abyssalis\" era molto simile a quello di \"E. chacei\"; ora \u00e8 noto che \"G. abyssalis\" \u00e8 lo stadio post-larvale di \"E. chacei\"."}
{"id": "2804218", "revid": "375960", "url": "https://it.wikipedia.org/wiki?curid=2804218", "title": "Transdanubia", "text": ""}
{"id": "2804227", "revid": "31886", "url": "https://it.wikipedia.org/wiki?curid=2804227", "title": "24 Ore di Le Mans 1997", "text": "La 24 Ore di Le Mans 1997 \u00e8 stata la 65\u00aa maratona automobilistica svoltasi sul Circuit de la Sarthe di Le Mans, in Francia, il 14 e il 15 giugno 1997. Hanno gareggiato assieme tre classi di automobili da competizione, ognuna delle quali ha avuto il suo vincitore. Le vetture, appartenenti alle classi LMP, erano sport prototipo di categoria Le Mans Prototype appositamente progettati e costruiti per le gare, mentre le classi GT1 e GT2 comprendevano vetture derivate da automobili GT stradali.\nContesto.\nIn questa edizione una folta schiera di vetture GT1 contendono ad un numero ridotto di prototipi LMP la vittoria della corsa, questo confronto \u00e8 reso possibile dalle norme tecniche in vigore: esse consentono alle GT1 potenze di oltre 600 CV, un peso minimo di 950\u00a0kg e un serbatoio carburante da 100 litri; i prototipi invece dispongono di potenze di circa 550 CV, il peso minimo \u00e8 di 850\u00a0kg e il serbatoio della benzina ha una capienza di 80 litri. Nella classe prototipi la vettura pi\u00f9 competitiva \u00e8 senza dubbio la TWR-Porsche WSC-95, gi\u00e0 vincitrice nell'edizione del 1996, oltre ad essa vi sono due Ferrari 333 SP e varie Courage C36 e C41. Nella classe GT1, le vetture pi\u00f9 competitive sono: le Porsche 911 GT1, le Nissan R390 GT1 e le McLaren F1 GTR. La squadra ufficiale Porsche AG, schiera 2 vetture evoluzione (denominate 996 GT1 Evo), con diversa carrozzeria e migliorie alla veste aerodinamica, dispongono inoltre di un motore pi\u00f9 potente rispetto allo step impiegato nel Campionato FIA GT, perch\u00e9 il regolamento ACO concede loro flange di dimensioni meno penalizzanti. La McLaren supportata dalla BMW Motorsport, ha introdotto invece una nuova versione a coda lunga della sua F1 GTR, con nuovi elementi aerodinamici e alleggerita. Mentre Porsche e McLaren dispongono di vetture collaudate essendo presenti dalle edizioni precedenti, la Nissan invece, dopo alcuni anni, ritorna a Le Mans in veste ufficiale gareggiando con una vettura GT1 espressamente realizzata dalla TWR per puntare alla vittoria.\nIl Team Joest ottiene la pole position con la sua TWR-Porsche WSC-95 guidata da Michele Alboreto, sopravanzando le migliori vetture GT1.\nGara.\nDopo l'avvio della corsa le due Porsche GT1 ufficiali vanno in testa incalzate nelle prime fasi dalla TWR-Porsche; dopo poco pi\u00f9 di un'ora la Ferrari 333 Sp #4 resta in pista senza benzina, dopo 2 ore e mezza la McLaren #42 ufficiale del team BMW Motorsport perde 32 minuti ai box per una perdita di acqua dal motore. Le Nissan soffrono problemi di surriscaldamento al cambio e sono costrette a varie soste a i box per riparazioni, le due R390 GT1 guidate dagli equipaggi pi\u00f9 veloci si ritirano entrambe poco dopo le 04:00 di mattina a distanza di pochi minuti, per rottura del cambio.Poco prima delle 08:00 un incidente toglie di scena la vettura che era in testa alla corsa, che esce banalmente di pista alla Curva Arnage senza poter pi\u00f9 ripartire: quello che in un primo momento \u00e8 sembrato essere un grave errore dell'esperto Bob Wollek si scoprira - a distanza di anni - essere stato causato da un'avaria al differenziale della sua 911 GT1 #25 ufficiale. JJ Lehto mentre \u00e8 alla guida della McLaren F1 #42 compie un testa coda alla curva di Mulsanne e urta il muretto, nonostante rientri ai box la macchina non \u00e8 riparabile. A quattro ore dal termine la Porsche 911 GT1 #26 guida la corsa con 2 giri di vantaggio sulla TWR-Porsche inseguitrice, seguita da tre McLaren F1.Quando mancano poco pi\u00f9 di 2 ore al termine della corsa, accade un colpo di scena, la Porsche 911 GT1 #26 guidata da Ralf Kelleners, che era in testa alla corsa da ormai 5 ore, si ferma improvvisamente sull'ultimo tratto dell'Hunaudi\u00e8res in prossimit\u00e0 del dosso di Mulsanne con il motore rotto, il pilota scende velocemente mentre la vettura prende fuoco. Pochi minuti pi\u00f9 tardi anche la McLaren #39, che occupava la 4\u00aa posizione, si ferma quasi nello stesso punto dove ha preso fuoco la Porsche, per analoghi problemi tecnici. La TWR-Porsche dell'equipaggio Michele Alboreto, Stefan Johansson e Tom Kristensen, priva ormai di avversari che possono contrastarne la leadership, vince la corsa, al 2\u00ba e al 3\u00ba posto due McLaren F1 GTR, la prima del team GTC Motorsport e la seconda del team BMW Motorsport.\nClassifica finale.\nI vincitori di classe sono scritti in grassetto e ombreggiati in giallo. Le vetture che non hanno coperto almeno il 70% della distanza coperta dal vincitore non vengono classificate.\n\"Leggenda:\""}
{"id": "2804242", "revid": "98077", "url": "https://it.wikipedia.org/wiki?curid=2804242", "title": "Contrattualisti", "text": ""}
{"id": "2804245", "revid": "339392", "url": "https://it.wikipedia.org/wiki?curid=2804245", "title": "Henry Wriothesly", "text": ""}
{"id": "2804259", "revid": "1826532", "url": "https://it.wikipedia.org/wiki?curid=2804259", "title": "Ernesto Tatafiore", "text": "Biografia.\nSi avvicina alla pittura attraverso l'attivit\u00e0 dello zio e del padre, quest'ultimo di professione medico. Laureatosi in medicina e specializzatosi in psichiatria, espone le sue opere per la prima volta alla IX Quadriennale Nazionale d'Arte di Roma nel 1965. Nel 1969 organizza alla galleria di Lucio Amelio la sua prima mostra personale. Achille Bonito Oliva in quell'occasione definisce la sua arte \"neo-illuminista\", poich\u00e9 trattava i temi delle rivoluzioni Francese e Partenopea. Nel 1980 partecipa alla 39\u00aa Biennale di Venezia nella sezione \"Aperto '80\" curata da Achille Bonito Oliva e Harald Szeemann, il suo lavoro viene inserito nell'ambito della Transavanguardia. Vive e lavora a Napoli."}
{"id": "2804285", "revid": "39884", "url": "https://it.wikipedia.org/wiki?curid=2804285", "title": "Cerebroleso", "text": ""}
{"id": "2804287", "revid": "1543377", "url": "https://it.wikipedia.org/wiki?curid=2804287", "title": "Sci di fondo ai XXI Giochi olimpici invernali - Sprint a squadre maschile", "text": "Nello sci di fondo ai XXI Giochi olimpici invernali la gara sprint a squadre maschile sulla distanza di 1,5\u00a0km si disput\u00f2 in tecnica libera il 22 febbraio, dalle ore 11:30 sul percorso che si snodava nel Whistler Olympic Park con un dislivello massimo di 25\u00a0m; presero parte alla competizione 22 squadre nazionali, ognuna composta da due atleti, che percorsero sei frazioni di 1,5\u00a0km ciascuna\nDetentrice del titolo era la nazionale svedese, vincitrice della competizione tenutasi a a tecnica classica; i fondisti che formavano quella squadra, ovvero Bj\u00f6rn Lind e Thobias Fredriksson, non furono per\u00f2 inclusi nel duo che gareggi\u00f2 a Vancouver, sostituiti da Marcus Hellner e Teodor Peterson.\nRisultati.\nSemifinali.\nDalle ore 11:30 si disputarono le due semifinali. Accedettero alla finale le prime tre classificate in ognuna delle semifinali, pi\u00f9 le autrici dei quattro migliori tempi tra le squadre escluse.\nFinale.\nDisputata alle 13:25."}
{"id": "2804289", "revid": "767487", "url": "https://it.wikipedia.org/wiki?curid=2804289", "title": "Antonio Meucci (film 1940)", "text": "Antonio Meucci \u00e8 un film del 1940 diretto da Enrico Guazzoni.\nTrama.\nAntonio Meucci, emigrato nel Sud America con la moglie, in attesa che le sue ricerche sul telefono si concretizzino, lavora come macchinista in un teatro.\nDurante un allestimento scenografico, una distrazione di Meucci provoca un incendio, questo lo convince a trasferirsi nel Nord America, dove inizia l'attivit\u00e0 di fabbricante di candele, ma una improvvisa malattia della moglie lo obbliga a vendere tutto.\nNel frattempo un'importante azienda americana comprende l'importanza delle sue ricerche sul telefono e si impadronisce del brevetto, Meucci fa causa in tribunale e riesce a dimostrare la vera paternit\u00e0 dell'invenzione.\nDistribuzione.\nLa pellicola venne distribuita nel circuito cinematografico italiano il 30 giugno del 1940.\nCritica.\nNelle pagine di \"Film\" del 28 settembre 1940 \u00ab Antonio Meucci \u00e8 il glorioso ma disgraziato inventore del telefono, colui al quale lo scozzese Graham Bell \u00e8 riuscito in molti paesi del mondo a strappare l'onore di aver ideato per primo quel potentissimo mezzo di civilt\u00e0. Il film che \u00e8 di largo respiro e pieno di episodi umani, raggiungendo momenti di profonda commozione pur rimanendo sempre molto fedele alla verit\u00e0 storica \u00bb."}
{"id": "2804292", "revid": "214753", "url": "https://it.wikipedia.org/wiki?curid=2804292", "title": "Pierluigi Bertazzo", "text": ""}
{"id": "2804299", "revid": "1543377", "url": "https://it.wikipedia.org/wiki?curid=2804299", "title": "Sci di fondo ai XXI Giochi olimpici invernali - Sprint a squadre femminile", "text": "Nello sci di fondo ai XXI Giochi olimpici invernali la gara sprint a squadre femminile sulla distanza di 1,5\u00a0km si disput\u00f2 in tecnica libera il 22 febbraio, dalle ore 10:45 sul percorso che si snodava nel Whistler Olympic Park con un dislivello massimo di 25\u00a0m; presero parte alla competizione 18 squadre nazionali, ognuna composta da due atlete, che percorsero sei frazioni di 1,5\u00a0km ciascuna.\nDetentrice del titolo era la nazionale svedese, vincitrice della competizione tenutasi a a tecnica classica; le fondiste che formavano quella squadra, ovvero Lina Andersson e Anna Olsson, non furono per\u00f2 incluse nel duo che gareggi\u00f2 a Vancouver, sostituite da Charlotte Kalla e Anna Haag.\nRisultati.\nSemifinali.\nDalle ore 10:45 si disputarono le due semifinali. Accedettero alla finale le prime tre classificate in ognuna delle semifinali, pi\u00f9 le autrici dei quattro migliori tempi tra le squadre escluse.\nFinale.\nDisputata alle 13:00."}
{"id": "2804306", "revid": "108042683", "url": "https://it.wikipedia.org/wiki?curid=2804306", "title": "Bertesina", "text": "Bert\u00e8sina \u00e8 una frazione del comune di Vicenza appartenente alla terza circoscrizione.\nLa frazione si sviluppa in longitudine lungo l'omonima strada Bertesina, tra via Aldo Moro e i confini con il comune di Quinto Vicentino, quindi confina a nord con la frazione di Ospedaletto e a sud con la frazione Bertesinella e il comune di Torri di Quartesolo.\nBertesina mantiene il suo aspetto rurale caratterizzato da abitazioni basse e abbondante presenza di terreni agricoli che ne fanno una delle zone a pi\u00f9 bassa densit\u00e0 di popolazione del comune di Vicenza.\nToponimo.\nIl nome di Bertesina deriva dall'unione delle parole \"braio\" e \"Tesina\". Il nome \"braio\" o \"braido\" potrebbe derivare o dal latino \"praedium\" = terreno, o dal termine germanico di origine longobarda \"breit\" = largo; in ogni caso il toponimo sembra riferirsi ad un appezzamento di terreno, depresso rispetto alle terre circostanti, situato lungo un corso d'acqua, in questo caso il Tesina, fiume il cui corso attraversa questa zona del vicentino.\nStoria.\nIl nome di \"Bertesina\" compare per la prima volta come \"Braitisina\" in un documento in pergamena dell'anno 1118, un atto di compravendita tra le famiglie Angarano e Serenita; questa la trascrizione parziale in italiano:\nLa storia medievale di Bertesina \u00e8 legata al monastero benedettino dei santi Felice e Fortunato di Vicenza che nel corso del XII secolo divenne proprietario di buona parte dei terreni situati in Bertesina contribuendo alla bonifica e allo sviluppo agricolo della zona. \nL'organizzazione del comune rurale era affidata ad un vassallo nominato dal monastero, che a sua volta aveva il potere di nominare il \"decano\" (una figura simile all'odierno sindaco) e le altre cariche comunali. Al monastero rimaneva il diritto di percepire un quarto delle entrate del comune e il diritto di scegliere un quarto delle cariche comunali nonch\u00e9 di nominare il decano un anno su quattro.\nUna chiesa, con annesso rettorato per la cura d'anime, intitolata a San Cristoforo, sorse nel 1359 e nel 1806 fu elevata a parrocchia. Esattamente 150 anni dopo l'edificio \u00e8 stato sostituito da quello esistente. Sotto l'aspetto ecclesiale, la parrocchia di San Cristoforo di Bertesina fa parte della stessa unit\u00e0 pastorale di Bertesinella e Setteca'.\nMonumenti e luoghi d'interesse.\nVille.\n\u00c8 una villa veneta progettata da Andrea Palladio fra il 1542 e il 1543. Soggetta nel tempo a diverse manomissioni legate all'uso agricolo e poi disabitata, quest'opera appare in stato di degrado e necessita di un complessivo restauro. \u00c8 dal 1994 tra i patrimoni dell'umanit\u00e0 dell'UNESCO, assieme agli altri monumenti palladiani di Vicenza.\n\u00c8 anch'essa una villa veneta eretta nel 1764 su disegno, forse, dell'architetto bassanese Antonio Gaidon.\nEdifici religiosi.\nLa chiesa esistente \u00e8 una nuova costruzione del 1956 costruita sull'area della precedente antica costruzione abbattuta, anch'essa dedicata a San Cristoforo. Il campanile raggiunge i 45 metri di altezza; le campane, opera di Lugi Cavadini di Verona dell'anno 1853, sono quelle della chiesa precedente.\nAltro.\nDa alcuni anni Bertesina, nelle strutture a suo tempo predisposte dal Comune e in altre appositamente costruite, accoglie alcune strutture espressamente destinate a minori e adulti disabili.\nIl Centro di riabilitazione \"La Nostra Famiglia\" ha iniziato la sua attivit\u00e0 dal 1975 ed eroga prestazioni in regime diurno, ambulatoriale e domiciliare per il recupero funzionale e sociale di portatori di disabilit\u00e0 fisiche, psichiche e sensoriali. Interviene per l'et\u00e0 evolutiva al momento in cui si evidenziano disturbi di sviluppo, oppure dopo la dimissione ospedaliera, mediante il recupero di funzioni lese (a seguito di eventi traumatici o di funzioni mai comparse o compromesse a causa di patologie congenite.\nEsso \u00e8 gestito dall'Associazione \"La Nostra Famiglia\" ONLUS, alla quale si affiancano le due cooperative sociali \"La Fraglia\" e \"Agape\", che gestiscono rispettivamente un Centro diurno e una Comunit\u00e0 residenziale per persone disabili, sempre a Bertesina.\nSulla strada di Bertesinella, ma ancora in localit\u00e0 Bertesina, \u00e8 situato uno degli otto cimiteri di Vicenza."}
{"id": "2804314", "revid": "1782831", "url": "https://it.wikipedia.org/wiki?curid=2804314", "title": "Legione dei Supercriminali", "text": "La Legione dei Supercriminali (\"Legion of Super-Villains\") \u00e8 un gruppo di supercriminali protagonisti di diversi fumetti dell'Universo DC. Sono gli avversari, nel futuro, della Legione dei Supereroi. Comparvero per la prima volta come adulti in \"Superman\" vol. 1 n. 147, e come adolescenti in \"Adventure Comics\" n. 372.\nStoria.\nVenne fondata da \"Tarik il Muto\", che soffriva di un danno irreparabile alle sue corde vocali, avvenuto durante uno scontro a fuoco con la polizia scientifica. A causa di questo evento sviluppa un odio patologico per l'ordine e la giustizia. Fonda una scuola per super criminali, utilizzata anche da quartier generale e luogo di reclutamento. Sotto ricatto, Colossal Boy, venne convinto a diventare uno degli insegnanti.\nNumerose incarnazioni della Legione si formarono nel corso degli anni, guidate prima da \"Sun Emperor\" e successivamente da Nemesis Kid. Nella loro ultima incarnazione conquistarono il pianeta Orando, dotato di una tecnologia poco sviluppata, governato dalla Principessa Projectra. Utilizzando il loro potere teletrasportarono l'intero pianeta in un'altra dimensione allo scopo di farne una base per le loro operazioni. Ogni criminale giur\u00f2 di uccidere un membro della Legione dei Supereroi, ma solo Nemesis Kid riusc\u00ec in questa impresa, dopo aver ferito mortalmente Karate Kid.\nNella continuit\u00e0 post-\"Crisi\", alcuni dei membri della Legione dei Super Criminali tent\u00f2 di manipolare l'universo alterando le origini sia di Superman che di Batman e adottandoli come fossero i loro \"bambini\", trasformandoli infine, nei dittatori della Terra. Superman e Batman riuscirono per\u00f2 a sottrarsi al lavaggio del cervello, restaurando il corso naturale della linea temporale, ma tenendo con s\u00e9 i ricordi del tempo trascorso con i criminali.\nCinque Anni Dopo.\nNel quarto volume di, \"Legion of Super Heroes\", la Legione dei Supercriminali si sciolse. Echo si un\u00ec al gruppo durante la \"Five Year Gap\", ma lo lasci\u00f2, dopo gli eventi della Black Dawn. Lightning Lord venne assunto nella piantagione di famiglia su Winath. Ron-Karr si un\u00ec alla Legione degli Eroi Sostituti, mentre Spider Girl si un\u00ec alla Legione dei Supereroi, nutrendo dei sentimenti per Jo Nah e cambiando il suo nome in Wave. Saturn Queen si spos\u00f2 con Matter Eater Lad, lasciando il gruppo, dopo aver ritrovato l'ipno-pietra della sua famiglia dal Principe Evillo: successivamente divenne Regina di Titano. Radiation Roy fu rapito dal Dominatore, gli fu quasi cancellata la mente come soldato del Dominio. Questi eventi furono tutti cancellati nel corso degli eventi di \"Ora zero\".\nThe Lightning Saga.\nLe manifestazioni della Legione dei Supercriminali basati negli incubi di Dream Girl comparvero alla fine di \"Justice Society of America\" n. 4, dove uccisero le guardie del Manicomio Arkham.\nSuperman e la Legione dei Supereroi.\nIn \"Action Comics\" n. 859, Spider Girl e Radiation Boy erano membri della xenofobica \"Justice League della Terra\", insieme ad altri, respinti della Legione dei Supereroi, come Earth Man, Eyeful Ethel, Tusker, Golden Boy, e Storm Boy. Spider Girl aveva una relazione sentimentale con Earth Man, leader della League, e scambi\u00f2 la Legionaria Strega Bianca con Mordru, in cambio del permesso di restare al di fuori del pianeta. Adesso, Roy doveva indossare una tuta di contenimento, dato che i suoi poteri radioattivi gli causavano tumori su tutto il corpo, uno in particolare gli sfigur\u00f2 la parte destra del volto. Sconfitti da Superman e la Legione, i Leaguers furono mandati nel pianeta-prigione di Takron-Galtos.\nCrisi finale: la Legione dei 3 mondi.\nLa Legione dei Supercriminali comparve nella miniserie \", pubblicata dall'agosto 2008 al marzo 2009. Questa incarnazione della Legione includeva: Lightning Lord, Saturn Queen, Cosmic King, Sun Emperor, Beauty Blaze, Ol-Vir, Tyr, Zymr, Hunter II, e Chameleon Chief, cos\u00ec come anche Black Mace, Universo, Dr. Regulus, Grimbor l'Incatenatore, Mordru, Esper Lass, Magno Lad, Micro Lad, Echo, Terrus, la Lega dei Super Assassini (Silver Slasher, Lazon, Neutrax, Mist Master e Titania), i Fatal Five (Tharok, Emerald Empress, Il Persuasore, Mano e Validus), e la Justice League della Terra (Radiation Roy, Tusker, Spider Girl, Golden Boy, Storm Boy ed Earth-Man) guidata da Superboy-Prime. I criminali furono liberati da Takron-Galtos da Superboy Prime, tutti gli confessarono che lui, fu l'ispirazione, che li fece unire in un gruppo.\nAd ogni membro della Legione fu consegnato un anello con il simbolo di Prime. Successivamente, la Legione dei Supereroi comparve nel Mondo degli Stregoni quando Mordru tentava di fermare Dawnstar, Wildfire, Blok, e la Lanterna Verde/Legionario Rond Vidar dal perseguitare la Strega Bianca. Lei riusc\u00ec a creare un portale, e Rond li costrinse ad entrarvi, ma Vidar fu lasciato da solo contro l'intera squadra di criminali. Dopo aver ucciso Lazon, Saturn Queen riusc\u00ec a condizionalo mentalmente e ad ostacolare la sua volont\u00e0. Quando Prime prese Vidar per il collo, Saturn Queen gli chiese di aspettare, dato che Rond era il figlio di Universo. Universo non sembr\u00f2 preoccuparsi di Rond, anzi, voleva solo il suo anello del potere. Rond lo schern\u00ec, dicendogli che non sarebbe mai stato suo, e gli sput\u00f2 in faccia prima che Prime gli spezzasse il collo. Universo tent\u00f2 di prendere l'anello, ma questo vol\u00f2 su Oa. Quindi fu offerto a Mordru, temporaneamente, il posto tra i ranghi della Legione: fu la stessa cosa con i Fatal Five e la Justice League. Earth-Man giunse alla conclusione, che sebbene tutti i criminali si odiassero tra di loro, tutti volevano morta la Legione dei Supereroi. Quindi, i criminali si diressero verso la Terra per attaccare la Legione. Ma i loro piani fallirono, in quanto la Strega Bianca utilizz\u00f2 un incantesimo di Mordru \"aufero magus infusco!\"\" tre volte per assorbire i poteri dell'ex marito.\nDopo \"Crisi finale: la Legione dei 3 mondi\".\nIn \"Adventure Comics\" n. 3/506 (dicembre 2009), fu rivelato che la Legione dei Supercriminali invi\u00f2 una squadra di spionaggio nel XXI secolo.\nMembri.\nI membri della Legione dei Supercriminali include:\nAltri media.\nLightning Lord e Ron-Karr comparvero entrambi sotto la guida di Iperiex."}
{"id": "2804316", "revid": "1924342", "url": "https://it.wikipedia.org/wiki?curid=2804316", "title": "Don't Upset the Rhythm (Go Baby Go)", "text": "Don't Upset the Rhythm (Go Baby Go) \u00e8 un brano musicale del gruppo Noisettes, estratto come secondo singolo dall'album, \"Wild Young Hearts\" del 2009. Il remix ufficiale del brano figura la partecipazione del rapper Wale e della cantante Estelle.\nLa canzone ha acquisito una certa popolarit\u00e0 grazie al suo utilizzo come sottofondo musicale degli spot televisivi della Mazda 2 in Europa."}
{"id": "2804318", "revid": "1185701", "url": "https://it.wikipedia.org/wiki?curid=2804318", "title": "Thomas Ebert", "text": ""}
{"id": "2804321", "revid": "642594", "url": "https://it.wikipedia.org/wiki?curid=2804321", "title": "PalaNet", "text": ""}
{"id": "2804324", "revid": "123594356", "url": "https://it.wikipedia.org/wiki?curid=2804324", "title": "Ponchiera", "text": "Ponchiera (\"Punc\u00e9ra\" in dialetto valtellinese) \u00e8 una frazione del comune di Sondrio, situata sulle Alpi Retiche all'ingresso della Valmalenco sulla sinistra orografica del Mallero.\nGeografia fisica.\nTerritorio.\nTerritorio prevalentemente montuoso. Gli abitanti di Ponchiera hanno anche la fortuna di godere del fiume Mallero \nStoria.\nHa origini longobarde ma sono recentemente emerse tracce di insediamenti romani.\nLa parte vecchia (\"tr\u00f9ne\") \u00e8 costituita da un fitto agglomerato di strutture tipiche del XVI/XVII secolo, come la stessa chiesa parrocchiale della SS. Trinit\u00e0, gi\u00e0 esistente nel 1506. Da essa proviene un prezioso calice d'argento, fatto realizzare dagli emigranti a Napoli nel 1692, ora custodito presso il Museo valtellinese di storia e arte."}
{"id": "2804327", "revid": "1305772", "url": "https://it.wikipedia.org/wiki?curid=2804327", "title": "Rude Boy (disambigua)", "text": "Il rude boy \u00e8 una subcultura che si \u00e8 sviluppata agli inizi degli anni sessanta in Giamaica.\nQuesto termine pu\u00f2 anche riferirsi a:"}
{"id": "2804329", "revid": "1573940", "url": "https://it.wikipedia.org/wiki?curid=2804329", "title": "Oplophoridae", "text": "Oplophoridae \u00e8 una famiglia di gamberi pelagici appartenente alla superfamiglia Oplophoroidea. Sono diffusi in tutti gli oceani.\nDescrizione.\nA questa famiglia appartengono specie con il rostro dentellato, abbastanza allungato. Presentano occhi pi\u00f9 grandi dei gamberetti appartenenti alla famiglia Acanthephyridae.\nTassonomia.\nFino al 2010 questa famiglia comprendeva anche i generi riconosciuti nella famiglia Acanthephyridae, comuni in acque pi\u00f9 profonde. In questa famiglia sono quindi riconosciuti solo 3 generi:"}
{"id": "2804332", "revid": "131358", "url": "https://it.wikipedia.org/wiki?curid=2804332", "title": "Valdemar Kristian Laursen", "text": ""}
{"id": "2804335", "revid": "1543377", "url": "https://it.wikipedia.org/wiki?curid=2804335", "title": "Never Forget You (Noisettes)", "text": "Never Forget You \u00e8 un singolo del gruppo musicale britannico Noisettes, pubblicato il 21 giugno 2009 come terzo estratto dal secondo album in studio \"Wild Young Hearts\".\nDescrizione.\nIl singolo \u00e8 stato scritto e prodotto dal gruppo stesso.\nPromozione.\nIl brano \u00e8 stato utilizzato in un episodio di \"One Tree Hill\" e, a partire dal febbraio 2010, nella campagna pubblicitaria televisiva italiana della Vodafone."}
{"id": "2804336", "revid": "7969", "url": "https://it.wikipedia.org/wiki?curid=2804336", "title": "Shorland armoured car", "text": ""}
{"id": "2804345", "revid": "76963", "url": "https://it.wikipedia.org/wiki?curid=2804345", "title": "Walter Tabacchi", "text": "Biografia.\nNacque a Modena il 7 luglio 1917. Dopo aver frequentato un corso di specializzazione presso la Scuola della Marina di La Spezia, nell'agosto 1936, all'et\u00e0 di 19 anni, si arruola volontario nella Regia Marina. Iniziato a frequentare il corso per allievi specialisti di tiro presso la Scuola del Corpo Reali Equipaggi della Marina (CREM) a San Bartolomeo (provincia della Spezia), fu costretto ad interromperlo, e nel 1939, ultimato il servizio militare di leva, fu trattenuto in servizio a causa del precipitare della situazione internazionale. All'atto dell'entrata in guerra del Regno d'Italia, avvenuta il 10 giugno 1940, si imbarc\u00f2 sul cacciatorpediniere \"Francesco Crispi\". Promosso sottocapo S.D.T. (specialista direzione tiro) nel 1941, sbarc\u00f2 dal \"Francesco Crispi\" nel febbraio 1942, decorato con una Croce di guerra al valor militare concessa sul \"Campo\", prendendo servizio presso il Comando difesa della base navale di La Spezia.\nDopo l'armistizio dell'8 settembre 1943 rifiut\u00f2 di collaborare con i tedeschi, entrando nelle file della Resistenza, aggregandosi alle formazioni partigiane che combattevano sugli Appennini. Partecip\u00f2 a molti scontri, fino a che il 29 aprile 1944 non rimase ferito a morte in uno scontro in localit\u00e0 Crocette di Saliceta San Giuliano (provincia di Modena). Portato all'ospedale di Modena, dove moribondo viene anche torturato, si spense in quello stesso giorno. Per onorarne la memoria fu decretata la concessione della Medaglia d'oro al valor militare.\nIntitolazioni.\nA Walter Tabacchi sono state intitolate tre vie: a Modena , a Nonantola ed a Bomporto ."}
{"id": "2804363", "revid": "125101633", "url": "https://it.wikipedia.org/wiki?curid=2804363", "title": "Oxyura leucocephala", "text": "Il gobbo rugginoso (\"Oxyura leucocephala\", , 1769), \u00e8 un uccello della famiglia degli Anatidae.\nDescrizione.\nHa una caratteristica livrea color ruggine, il capo per lo pi\u00f9 bianco con vertice e parti inferiori nere.\nil maschio sfoggia un grande becco di forma complessa che in stagione riproduttiva assume una brillante tinta turchese, mentre la femmina \u00e8 meno rossiccia per ragioni mimetiche; la testa \u00e8 per lo pi\u00f9 marrone-nera, con una striscia sotto l'occhio e le parti inferiori del capo bianche.\nentrambi i sessi nuotano con una caratteristica postura, testa infossata, niente collo visibile, schiena fortemente arcuata, che \u00e8 all'origine del nome italiano.\nSono in grado di tuffarsi e nuotare in immersione per lunghi periodi; sono onnivori, con una certa preferenza per il cibo di origine vegetale.\nnon amano camminare, data la posizione arretrata delle zampe, e volano solo quando costretti, preferendo cercare di portarsi in salvo a nuoto.\nConservazione.\nL'attuale areale \u00e8 limitato ad una grande area nell'Asia sudoccidentale e ad un'area mediterranea, ormai fortemente ridotta, con esemplari selvatici ridottisi ormai alla Spagna Meridionale (Andalusia), Italia (Veneto e Puglia) e Africa settentrionale. la popolazione della Spagna, sostenuta da una intelligente legislazione e campagna di protezione ha riportato il gobbo spagnolo da una popolazione stimata in 22 individui (1977) a circa 2700 nel 2001.\nLa minaccia alla conservazione di questi uccelli \u00e8 dovuta principalmente alle seguenti cause:"}
{"id": "2804364", "revid": "122993269", "url": "https://it.wikipedia.org/wiki?curid=2804364", "title": "Torneo di Viareggio 1981", "text": "Il Torneo di Viareggio 1981 \u00e8 stata la trentatreesima edizione del torneo calcistico riservato alle formazioni giovanili di squadre di tutto il mondo ed organizzato dalla CGC Viareggio. Ad aggiudicarsi il torneo \u00e8 stata la per la prima volta nella storia della competizione.\nLe 16 squadre partecipanti arrivavano da 8 Paesi differenti e la maggior parte di esse, 9, dall'Italia.\nFormato.\nLe 16 squadre sono organizzate in 4 giorni all'italiana. Le due prime classificate di ogni girone si classificano ai quarti di finale."}
{"id": "2804365", "revid": "1305772", "url": "https://it.wikipedia.org/wiki?curid=2804365", "title": "Vittorio Bo", "text": "Biografia.\nNel 1976 ha fondato la casa editrice Il melangolo di Genova.\nDal 1990 al 2001, dopo aver ricoperto numerosi incarichi manageriali per alcuni gruppi industriali italiani, \u00e8 stato Amministratore Delegato e Direttore generale presso la Giulio Einaudi Editore.\nNello stesso periodo ha ricoperto numerosi incarichi all'interno del gruppo Arnoldo Mondadori Editore .\nNel 2002 ha fondato con Maria Perosino la societ\u00e0 Codice. Idee per la Cultura, tramite la quale inizia a occuparsi in modo attivo di ideazione e gestione di progetti culturali in Italia e all'estero. Un anno dopo, nel 2003 fonda a Torino la casa editrice Codice Edizioni, specializzata in editoria scientifica, tecnologica e culturale.\nDopo aver partecipato alla fase di ideazione e progettazione, dal 2003 al 2015 ha diretto a Genova il Festival della Scienza, manifestazione di carattere internazionale dedicata alla divulgazione scientifica e tecnologica.\nNel 2007 ha ricevuto il Premio Divulgazione Scientifica della XIX edizione del Premio Eni Italgas.\nNel 2009, in occasione dei dieci anni dalla morte di Fabrizio De Andr\u00e9, cura, insieme a Guido Harari, Vincenzo Mollica e Pepi Morgia, l'evento \"Fabrizio De Andr\u00e8. La mostra\" (Genova, Nuoro)."}
{"id": "2804372", "revid": "254059", "url": "https://it.wikipedia.org/wiki?curid=2804372", "title": "Vincenzo Vangelisti", "text": "Biografia.\nFiorentino di nascita, in giovane et\u00e0 si rec\u00f2 a Parigi per studiarvi le tecniche dell'incisione su rame presso gli artisti Hugford e Wille.\nNel 1766 fu a Milano chiamato dall'Imperatore d'Austria Leopoldo II per insegnare all'Accademia di Brera e nel 1790 vi fu il primo direttore della \"Scuola d'incisione\" appena istituita. Ma l'esordio non fu dei pi\u00f9 felici, anche a causa del suo carattere chiuso e scontroso; Morghen espresse un parere sfavorevole sul suo operato e la scuola venne chiusa nel 1798. \nNello stesso anno, in un momento di sconforto, Vangelisti si suicid\u00f2.\nTra i suoi allievi con una borsa di studio fu Giuseppe Longhi che pi\u00f9 tardi gli succedette alla direzione della stessa Scuola d'incisione."}
{"id": "2804382", "revid": "125190864", "url": "https://it.wikipedia.org/wiki?curid=2804382", "title": "Costanza Malatesta", "text": "Biografia.\nEra figlia di Malatesta IV detto Ungaro e della sua prima moglie Violante d'Este. Il 29 luglio 1363 spos\u00f2 Ugo d'Este, figlio del marchese Obizzo e fratello della matrigna Costanza. \nDal matrimonio con l'estense, per il quale ella port\u00f2 in dote di 50000 ducati e numerosi possedimenti, pare non siano nati figli, anche perch\u00e9 nel 1370, Ugo mor\u00ec in combattimento a soli 26 anni. Rimasta vedova giovanissima, fece ritorno alla corte dell'Ungaro suo padre, dal quale eredit\u00f2 nel 1372 gran parte del patrimonio di famiglia.\nLa storia narra che la fanciulla fu amante del lusso e del piacere, ebbe molte relazioni sentimentali, tra cui va ricordata quella con Ormanno, duca tedesco a capo di 50 lance a cavallo, mercenario al servizio dei Malatesta.\nCon quest'ultimo fu scoperta e trovata nel letto a giacere, causando le ire e la vergogna del prozio Galeotto, il quale ingaggi\u00f2 un sicario, un certo Santolino da Faenza, il quale avrebbe dovuto uccidere i due amanti. Ma Santolino disse a Galeotto che non avrebbe ucciso Costanza ma eventualmente solo il duca, cos\u00ec Galeotto assunse un altro sicario, Foriuzzo da Forl\u00ec, il quale esegu\u00ec l'ordine e giustizi\u00f2 i due sfortunati nella notte del 15 ottobre 1378.\nA detta dello zio, i suoi costumi erano ritenuti troppo liberi perci\u00f2 Costanza rappresentava motivo di vergogna per la famiglia, oggi appare molto chiaro che l'omicidio avvenne invece con un unico scopo, quello da parte di Galeotto di impadronirsi dell'ingente patrimonio della fanciulla."}
{"id": "2804396", "revid": "1805885", "url": "https://it.wikipedia.org/wiki?curid=2804396", "title": "L'ordalia", "text": "L'ordalia \u00e8 il terzo romanzo di Italo Alighiero Chiusano, pubblicato nel 1979. Il titolo, l'ordalia, richiama un'antica pratica giuridica, secondo la quale l'innocenza o la colpevolezza dell'accusato venivano determinate sottoponendolo ad una prova dolorosa o a un duello.\nTrama.\nRuno, un giovane scrivano alla corte papale di Roma, scopre che la famosa Donazione di Costantino, sulla quale si basa il potere temporale del Papa, \u00e8 un falso. La sua disillusione \u00e8 tale da costringerlo a lasciare Roma per intraprendere una vita di avventure in cerca della verit\u00e0 su se stesso, il mondo e la Chiesa. Nel suo viaggio attraverso l'Italia medievale (\u00e8 l'anno 1000) affronta molte avventure, alcune felici, altre terrificanti, e riesce a sconfiggere i suoi ostacoli. Maestro e guida nel suo viaggio \u00e8 un saggio monaco pi\u00f9 anziano, Petro, che si \u00e8 trovato personalmente a dover sostenere un'ordalia fidandosi ciecamente della sua fede in Dio. Nel suo viaggio, Runo prende parte a battaglie, trova l'amore tra le braccia di una giovane donna di campagna, e infine incontra il giovane imperatore Ottone III, al quale rivela il segreto della falsit\u00e0 della Donazione di Costantino, nella speranza che Ottone costruisca una nuova Chiesa spoglia dai poteri temporali e possedimenti terreni.\nCritica.\nIl romanzo fu apprezzato dalla critica subito dopo la sua pubblicazione, arrivando tra i cinque finalisti del prestigioso Premio Campiello, e vincendo il Premio Letterario Basilicata.\nRomanzi ispirati.\nUn anno dopo la pubblicazione de L'ordalia, fu pubblicato il romanzo Il nome della rosa di Umberto Eco. Tra le molte analogie che accomunano i due romanzi ricordiamo l'ambientazione temporale (Medio Evo), la tipologia di romanzo (intesa come romanzo di formazione), e l'abito di Chiesa del protagonista e narratore, Runo, e del personaggio aiutante, Petro, il saggio monaco pi\u00f9 anziano. Le diverse similarit\u00e0, e la notoriet\u00e0 che L'ordalia aveva nel 1979, che un esperto di letteratura come Umberto Eco difficilmente ignorava, fanno ritenere L'ordalia con molte probabilit\u00e0 una delle principali fonti di ispirazione de \"Il nome della rosa\". \u00c8 inoltre degno di nota il ruolo importante che Chiusano dette al diario tenuto dal personaggio principale, simbolo della sua esperienza e evoluzione attraverso le sue avventure. Proprio il diario venne scelto come tramite tra il narratore Runo e il lettore. E allo stesso modo, uno pu\u00f2 pensare che proprio il diario sia stato scelto da Eco come punto di comunione tra le due storie diverse di Runo e di Adso."}
{"id": "2804402", "revid": "266224", "url": "https://it.wikipedia.org/wiki?curid=2804402", "title": "MG Rover Group", "text": ""}
{"id": "2804404", "revid": "729019", "url": "https://it.wikipedia.org/wiki?curid=2804404", "title": "Polonia ai XXI Giochi olimpici invernali", "text": "La Polonia ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione di 47 atleti."}
{"id": "2804408", "revid": "266224", "url": "https://it.wikipedia.org/wiki?curid=2804408", "title": "Rover Group", "text": ""}
{"id": "2804410", "revid": "69815", "url": "https://it.wikipedia.org/wiki?curid=2804410", "title": "Main gauche", "text": ""}
{"id": "2804411", "revid": "69815", "url": "https://it.wikipedia.org/wiki?curid=2804411", "title": "Main-gauche", "text": ""}
{"id": "2804423", "revid": "1610933", "url": "https://it.wikipedia.org/wiki?curid=2804423", "title": "Arco di Travertino", "text": "Arco di Travertino \u00e8 un'area urbana del Municipio Roma VII di Roma Capitale. Fa parte della zona urbanistica 9B Tuscolano Sud, nel quartiere Q. VIII Tuscolano.\nSi trova fra la via Tuscolana e la via Appia Nuova, a nord della zona urbanistica di Tor Fiscale e a ovest della zona urbanistica del Quadraro.&lt;br&gt;\nNei pressi del confine con queste due zone, sulla via Tuscolana, si trova la Porta Furba, un arco dell'acquedotto Felice.\nUn arco dell'acquedotto di Claudio, costruito con pietra di travertino, d\u00e0 il nome alla zona.\nNell'area sud della zona, a ridosso di via Appia Nuova, si estende il parco archeologico delle Tombe di via Latina, un complesso funerario del II secolo sulla via Latina antica. Gli scavi furono condotti tra il 1857 e il 1858 a opera di Lorenzo Fortunati.\nL'entrata in servizio della linea A della Metropolitana nel febbraio del 1980 e la realizzazione della relativa fermata nei pressi di Via Grottaferrata, nel mezzo di un campo di terrapieni, ha dato luogo alla creazione di un capolinea bus e alla costruzione di un quartiere popolare con edifici di quattro piani, che si \u00e8 fuso con il preesistente e isolato complesso di via Genzano."}
{"id": "2804424", "revid": "101147495", "url": "https://it.wikipedia.org/wiki?curid=2804424", "title": "Bandiera di Sark", "text": "La bandiera di Sark \u00e8 una croce di San Giorgio con un cantone rosso in alto a sinistra con due leoni gialli all'interno. Essa \u00e8 stata disegnata da Herbert Pitt nel 1938 ed adottata lo stesso anno. Lo stemma nel cantone \u00e8 molto simile alla bandiera della vicina Normandia."}
{"id": "2804428", "revid": "34971", "url": "https://it.wikipedia.org/wiki?curid=2804428", "title": "Fran\u00e7ois Dollier de Casson", "text": "Figlio di un ricco borghese della Bretagna che mirava ad ottenere il titolo nobiliare, fu allevato in una scuola di preti e venne egli stesso ordinato prete il 6 dicembre 1662, entrando della congregazione dei Padri Sulpiciani. Assegnato al territorio della diocesi di Quebec, in Nuova Francia, arriv\u00f2 a Qu\u00e9bec nel settembre 1666 e ivi conobbe Alexandre Leopold de Prouville, marchese de Tracy, un giurista cappellano militare dell'Ordine Cavalleresco di Rodi, del quale de Tracy era un insegne membro e sarebbe anche diventato prefetto della sede francese dell'ordine; avendo partecipato insieme a de Tracy ad un'azione di guerra contro i Mohicani, divenne suo amico, e volendo entrare come membro non combattente dell'Ordine Cavalleresco di Rodi, fece intercedere in proprio favore presso il Gran Maestro da de Tracy e nel 1677 riusc\u00ec ad ottenere la nomina a cavaliere dell'ordine.\nDollier de Casson \u00e8 per\u00f2 principalmente celebre, oltre che per la vastissima opera missionaria tra le trib\u00f9 degli Uroni, per una sua opera saggistica, l'\"Histoire de Montr\u00e9al\", una dettagliatissima storia della fondazione e delle esplorazioni condotte in Nuova Francia dai francesi. Dollier de Casson fu anche per lungo tempo Vicario della Diocesi di Quebec e fu in ottimi rapporti con i primi due vescovi di questa citt\u00e0: Fran\u00e7ois-Xavier de Montmorency-Laval e Jean-Baptiste de La Croix de Chevri\u00e8res de Saint-Vallier."}
{"id": "2804429", "revid": "173747", "url": "https://it.wikipedia.org/wiki?curid=2804429", "title": "Dollier de Casson", "text": ""}
{"id": "2804432", "revid": "24443", "url": "https://it.wikipedia.org/wiki?curid=2804432", "title": "Sorapiss", "text": ""}
{"id": "2804442", "revid": "117908051", "url": "https://it.wikipedia.org/wiki?curid=2804442", "title": "Michele Bisi", "text": "Biografia.\nNato a Genova, fratello di Giuseppe, fu allievo d'incisione su rame presso Francesco Rosaspina e Giuseppe Longhi.\nUn'importante serie di sue incisioni \u00e8 quella del 1819, dedicata ai dipinti di Andrea Appiani.\nDipinse inoltre ritratti e paesaggi, e anche il figlio Luigi segu\u00ec le orme paterne."}
{"id": "2804449", "revid": "287204", "url": "https://it.wikipedia.org/wiki?curid=2804449", "title": "Open di Francia 1992", "text": "L'Open di Francia 1992, la 91\u00aa edizione degli Open di Francia di tennis, si \u00e8 svolto sui campi in terra rossa \ndello Stade Roland Garros di Parigi, Francia, dal 25 maggio al 7 giugno 1992.\nIl singolare maschile \u00e8 stato vinto dallo statunitense Jim Courier, \nche si \u00e8 imposto sul ceco Petr Korda in 3 set col punteggio di 7\u20135, 6\u20132, 6\u20131.\nIl singolare femminile \u00e8 stato vinto dalla jugoslava Monica Seles, che ha battuto in 3 set la tedesca Steffi Graf.\nNel doppio maschile si sono imposti Jakob Hlasek e Marc Rosset.\nNel doppio femminile hanno trionfato Gigi Fern\u00e1ndez e Nata\u0161a Zvereva. \nNel doppio misto la vittoria \u00e8 andata a Arantxa S\u00e1nchez Vicario in coppia con Mark Woodforde.\nSeniors.\nSingolare maschile.\n Jim Courier ha battuto in finale Petr Korda, 7\u20135, 6\u20132, 6\u20131\nSingolare femminile.\n Monica Seles ha battuto in finale Steffi Graf, 6\u20132, 3\u20136, 10\u20138\nDoppio maschile.\n Jakob Hlasek / Marc Rosset hanno battuto in finale David Adams / Andrej Ol'chovskij, 7\u20136, 6\u20137, 7\u20135\nDoppio Femminile.\n Gigi Fern\u00e1ndez / Nata\u0161a Zvereva hanno battuto in finale Conchita Mart\u00ednez / Arantxa S\u00e1nchez Vicario, 6\u20133, 6\u20132\nDoppio Misto.\n Arantxa S\u00e1nchez Vicario / Mark Woodforde hanno battuto in finale Lori McNeil / Bryan Shelton, 6\u20132, 6\u20133\nJunior.\nSingolare ragazzi.\n Andrei Pavel ha battuto in finale Mos\u00e8 Navarra, 6\u20131, 3\u20136, 6\u20133\nSingolare ragazze.\n Rossana de los R\u00edos ha battuto in finale Paola Su\u00e1rez, 6\u20134, 6\u20130\nDoppio ragazzi.\n Enrique Abaroa / Grant Doyle\nDoppio ragazze.\n Laurence Courtois / Nancy Feber"}
{"id": "2804451", "revid": "6923", "url": "https://it.wikipedia.org/wiki?curid=2804451", "title": "De Tomaso Modena", "text": ""}
{"id": "2804452", "revid": "1428919", "url": "https://it.wikipedia.org/wiki?curid=2804452", "title": "Daniel de R\u00e9my de Courcelles", "text": "Discendente da una nobile famiglia, prest\u00f2 servizio nel Reggimento Carignan-Sali\u00e8res e fu governatore di Thionville, in Lorena. \nNel 1665 Courcelles successe a Augustine de Saffray de M\u00e9zy come governatore della Nuova Francia e di concerto con Alexandre de Prouville contribu\u00ec a sottomettere gli irochesi nel 1666.\nSotto di lui la politica espansionista franco-canadese ebbe massimo impulso e approv\u00f2 tutte le esplorazioni di Ren\u00e9 Robert Cavelier de La Salle e Louis Jolliet.\nRientrato in Francia nel 1672, fu prima comandante della cittadella di Arras ed in seguito fu nominato governatore di Tolone."}
{"id": "2804473", "revid": "287204", "url": "https://it.wikipedia.org/wiki?curid=2804473", "title": "Open di Francia 1991", "text": "L'Open di Francia 1991, la 90\u00aa edizione degli Open di Francia di tennis, si \u00e8 svolto sui campi in terra rossa \ndello Stade Roland Garros di Parigi, Francia, dal 27 maggio al 9 giugno 1991.\nIl singolare maschile \u00e8 stato vinto dallo statunitense Jim Courier, \nche si \u00e8 imposto sul connazionale Andre Agassi in 5 set col punteggio di 3\u20136, 6\u20134, 2\u20136, 6\u20131, 6\u20134.\nIl singolare femminile \u00e8 stato vinto dalla jugoslava Monica Seles, che ha battuto in 3 set la spagnola Arantxa S\u00e1nchez Vicario.\nNel doppio maschile si sono imposti John Fitzgerald e Anders J\u00e4rryd.\nNel doppio femminile hanno trionfato Gigi Fern\u00e1ndez e Jana Novotn\u00e1. \nNel doppio misto la vittoria \u00e8 andata a Helena Sukov\u00e1 in coppia con Cyril Suk.\nSeniors.\nSingolare maschile.\n Jim Courier ha battuto in finale Andre Agassi, 3\u20136, 6\u20134, 2\u20136, 6\u20131, 6\u20134\nSingolare femminile.\n Monica Seles ha battuto in finale Arantxa S\u00e1nchez Vicario, 6\u20133, 6\u20134\nDoppio maschile.\n John Fitzgerald / Anders J\u00e4rryd hanno battuto in finale Rick Leach / Jim Pugh, 6\u20130, 7\u20136\nDoppio Femminile.\n Gigi Fern\u00e1ndez / Jana Novotn\u00e1 hanno battuto in finale Larisa Neiland / Nata\u0161a Zvereva, 6\u20134, 6\u20130\nDoppio Misto.\n Helena Sukov\u00e1 / Cyril Suk hanno battuto in finale Caroline Vis / Paul Haarhuis, 3\u20136, 6\u20134, 6\u20131\nJunior.\nSingolare ragazzi.\n Andrij Medvedev ha battuto in finale Thomas Enqvist, 6\u20134, 7\u20136\nSingolare ragazze.\n Anna Smashnova ha battuto in finale In\u00e9s Gorrochategui, 2\u20136, 7\u20135, 6\u20131\nDoppio ragazzi.\n Thomas Enqvist / Magnus Martinelle\nDoppio ragazze.\n Eva Bes / In\u00e9s Gorrochategui"}
{"id": "2804477", "revid": "1305772", "url": "https://it.wikipedia.org/wiki?curid=2804477", "title": "Gemma Perchi", "text": "Impiegata come operaia nel settore manifatturiero, si prodig\u00f2 per la costituzione di scuole nelle quali poter mandare i figli delle operaie. Nelle filande e con le setaiole inizi\u00f2 e diresse una durissima battaglia sindacale di agitazioni e scioperi per i diritti delle lavoratrici, fino a ottenere le otto ore lavorative giornaliere nel 1919; fu perseguitata durante il fascismo.\nFu una delle prime donne - se non la prima - a presiedere una Camera del Lavoro, in cui ebbe un ruolo importante nella commissione esecutiva e nella segreteria, dopo la \"Settimana rossa\" del 1911 e durante la Prima guerra mondiale.\nA lei \u00e8 stata intitolata una scuola primaria di Jesi."}
{"id": "2804479", "revid": "1684799", "url": "https://it.wikipedia.org/wiki?curid=2804479", "title": "Youngsville", "text": ""}
{"id": "2804485", "revid": "116986183", "url": "https://it.wikipedia.org/wiki?curid=2804485", "title": "Dolomiti Ampezzane", "text": "Le Dolomiti Ampezzane (\"Ampezzaner Dolomiten\" in tedesco) sono una sezione delle Dolomiti, che si trovano nella Regione del Veneto (Provincia di Belluno), prendendo il nome dal territorio dell'Ampezzo, di cui Cortina d'Ampezzo \u00e8 il comune principale assieme a San Vito di Cadore e Auronzo di Cadore, con gran Parte del Territorio che ricade nel Parco naturale regionale delle Dolomiti d'Ampezzo.\nClassificazione.\nSecondo la SOIUSA esse costituiscono un supergruppo alpino con la seguente classificazione:\nDelimitazioni.\nLe Dolomiti Ampezzane si estendono attorno a Cortina d'Ampezzo e sono delimitate dai seguenti valichi: Passo Cimabanche (a nord), Col Sant'Angelo (a nord-est), Forcella Grande (a sud-est), Forcella Forada (a sud), Forcella Bois (ad ovest).\nSuddivisione.\nLa SOIUSA le suddivide in sei gruppi e undici sottogruppi\nPer maggior completezza la SOIUSA suddivide le Dolomiti Ampezzane anche in due settori: \"Dolomiti Ampezzane Occidentali\" formate dai primi tre gruppi e le \"Dolomiti Ampezzane Orientali\" formate dagli altri tre gruppi.\nVette.\nNel territorio di Cortina d'Ampezzo ricadono il Gruppo delle Tofane, la Croda Rossa, la Croda del vallon Bianco, il Col Bechei di Sopra, il Pomagagnon, le Cinque Torri, il Lagazuoi, la Croda del Becco, la Croda Piccola Rossa, il Col Ros\u00e0, la Croda de r'Ancona, il Monte Lavinores, Cima Formenton, il Sudliche Fanisspitze, e le Torri di Fanes; negli altri comuni ricadono i massicci del Sorapiss, la Croda da Lago, l'Averau, il Nuvolau, il Cristallo, le Tre Cime di Lavaredo, la Croda dei Toni, i Cadini di Misurina, il Gruppo delle Marmarole, la Cima Undici, e del Monte Popera);\nLe montagne principali sono:"}
{"id": "2804491", "revid": "1543377", "url": "https://it.wikipedia.org/wiki?curid=2804491", "title": "Open di Francia 1990", "text": "L'Open di Francia 1990, l'89\u00aa edizione degli Open di Francia di tennis, si \u00e8 svolto sui campi in terra rossa \ndello Stade Roland Garros di Parigi, Francia, dal 28 maggio al 10 giugno 1990.\nIl singolare maschile \u00e8 stato vinto dall'ecuadoriano Andr\u00e9s G\u00f3mez, \nche si \u00e8 imposto sullo statunitense Andre Agassi in 4 set col punteggio di 6\u20133, 2\u20136, 6\u20134, 6\u20134.\nIl singolare femminile \u00e8 stato vinto dalla jugoslava Monica Seles, che ha battuto in 2 set la tedesca Steffi Graf.\nNel doppio maschile si sono imposti Sergio Casal e Emilio S\u00e1nchez Vicario.\nNel doppio femminile hanno trionfato Jana Novotn\u00e1 e Helena Sukov\u00e1. \nNel doppio misto la vittoria \u00e8 andata a Arantxa S\u00e1nchez Vicario in coppia con Jorge Lozano.\nSeniors.\nSingolare maschile.\n Andr\u00e9s G\u00f3mez ha battuto in finale Andre Agassi, 6\u20133, 2\u20136, 6\u20134, 6\u20134\nSingolare femminile.\n Monica Seles ha battuto in finale Steffi Graf, 7\u20136(6), 6\u20134\nDoppio maschile.\n Sergio Casal / Emilio S\u00e1nchez Vicario hanno battuto in finale Goran Ivani\u0161evi\u0107 / Petr Korda, 7\u20135, 6\u20133\nDoppio Femminile.\n Jana Novotn\u00e1 / Helena Sukov\u00e1 hanno battuto in finale Larisa Neiland / Nata\u0161a Zvereva, 6\u20134, 7\u20135\nDoppio Misto.\n Arantxa S\u00e1nchez Vicario / Jorge Lozano hanno battuto in finale Nicole Bradtke / Danie Visser, 7\u20136(5), 7\u20136(8)\nJunior.\nSingolare ragazzi.\n Andrea Gaudenzi ha battuto in finale Thomas Enqvist, 2-6, 7-6, 6-4\nSingolare ragazze.\n Magdalena Maleeva ha battuto in finale Tatiana Ignatieva, 6-2, 6-3\nDoppio ragazzi.\n S\u00e9bastien Leblanc / S\u00e9bastien Lareau\nDoppio ragazze.\n Ruxandra Dragomir / Irina Sp\u00eerlea"}
{"id": "2804499", "revid": "1543377", "url": "https://it.wikipedia.org/wiki?curid=2804499", "title": "Henry Maudslay", "text": "Primi anni.\nIl padre di Maudslay, anch'egli di nome Henry, prestava servizio come carraio nei Royal Engineers. Dopo essere stato ferito in azione fu assegnato come magazziniere presso il Royal Arsenal a Woolwich, un sobborgo di Londra. Qui conobbe e spos\u00f2 una giovane vedova, Margaret Laundy che gli gener\u00f2 sette figli dei quali il quinto fu Henry jr. Il padre di Henry mor\u00ec nel 1780. A dodici anni, Henry inizi\u00f2 a lavorare riempiendo cartucce presso il Royal Arsenal. Dopo due anni, fu mandato presso la bottega di un falegname ed in seguito presso un fabbro dove all'et\u00e0 di quindici anni inizi\u00f2 un apprendistato da fabbro. Sembra che egli si specializzasse in lavori meno pesanti ma di maggiore complessit\u00e0.\nLa serratura Bramah.\nMaudslay si era fatta una buona reputazione con la sua abilit\u00e0 artigianale tanto che Joseph Bramah (l'inventore della pressa idraulica) lo volle nella sua officina. Bramah aveva da poco progettato e brevettato un migliore tipo di serratura basato sul cilindro. Tuttavia l'inventore aveva grosse difficolt\u00e0 nel produrre una serratura complessa a costi contenuti. Uno dei dipendenti di Bramah gli consigli\u00f2 di chiamare Maudslay e cos\u00ec fece. Bramah fu sorpreso nello scoprire che Maudslay era solo un diciottenne, ma quest'ultimo dimostr\u00f2 la sua abilit\u00e0 e venne assunto.\nFu Maudslay a costruire la serratura messa in esposizione nella vetrina della bottega di Bramah con un avviso di una ricompensa di 200 ghinee per chi fosse riuscito ad aprirla. Questa serratura resistette ai tentativi per ben quarantasette anni. Maudslay progett\u00f2 e realizz\u00f2 una serie di strumenti e macchine speciali che permisero di fabbricare la serratura ad un prezzo economico.\nLa pressa idraulica.\nBramah aveva progettato una pressa idraulica ma aveva incontrato dei problemi nella tenuta del pistone e della biella una volta collocati nel cilindro. Il metodo usato per ovviare a tale inconveniente consisteva nell'uso di stoppa della canapa ma risultava poco efficace per le elevate pressioni raggiunte nella pompa. A Maudslay venne la brillante idea di utilizzare una rondella di cuoio a coppa che garantiva una perfetta tenuta senza opporre resistenza al momento del rilascio della pressione. Con questo accorgimento Maudslay aveva contribuito non poco al successo della pressa idraulica di Bramah, tuttavia ne aveva ricavato pochi benefici.\nIl tornio per metalli.\nAl tempo in cui Maudslay cominci\u00f2 a lavorare per Bramah, il tipico tornio funzionava a pedale e l'operaio teneva contro la punta del tornio il pezzo da tornire. Ci\u00f2 non consentiva la precisione specie quando il pezzo da tornire era di ferro. Maudslay progett\u00f2 un sostegno che tratteneva il pezzo da tornire e che scorreva su una superficie levigata consentendo alla punta del tornio\ndi muoversi in entrambe le direzioni. Ci\u00f2 voleva dire che i componenti della macchina potevano essere regolati pi\u00f9 e pi\u00f9 volte per arrivare ad ottenere le misurazioni necessarie ad una precisione mai raggiunta prima. Il tornio di Maudslay rivoluzion\u00f2 la produzione dei componenti meccanici.\nAvanzamento professionale e matrimonio.\nMaudslay aveva dimostrato di essere cos\u00ec di talento che fu ben presto reso responsabile dell'officina di Bramah. Nel 1791 si spos\u00f2 con Sarah Tindel, cameriera in casa Bramah. La copia ebbe quattro figli. Thomas Henry, il primogenito, e Joseph, il pi\u00f9 giovane, seguirono le orme del padre. William, il secondo, divenne un ingegnere civile e fu tra i fondatori dell'Institute of Civil Engineers.\nNel 1797, dopo aver lavorato per otto anni con Bramah, Maudslay chiese un aumento del salario settimanale. Bramah non accolse la sua richiesta e per questo Maudslay decise di avviare un'attivit\u00e0 per conto proprio.\nAttivit\u00e0 in proprio.\nMaudslay riusc\u00ec ad avere un piccolo negozio con annessa fucina in Well Street. Nel 1800, si trasfer\u00ec in una sede pi\u00f9 grande in Margaret Street, Cavendish Square. Dopo un precedente lavoro per Samuel Bentham, la prima commissione importante che ricevette Maudslay fu quella di costruire 42 macchinari per la lavorazione del legno destinati a produrre carrucole in legno (per ciascuna nave ne occorrevano migliaia) per la Marina inglese sotto la direzione di Sir Marc Isambard Brunel. Le macchine vennero installate in un apposito edificio, tuttora esistente, a Portsmouth. Le macchine erano in grado di produrre 130.000 pezzi l'anno (in media 360 al giorno), necessitando per il loro funzionamento di soli dieci uomini non specializzati rispetto ai 110 lavoratori necessari prima della loro installazione. Questo resta il pi\u00f9 noto esempio di macchinario specializzato, usato per la lavorazione su di una linea d'assemblaggio.\nFilettatura delle viti.\nMaudslay svilupp\u00f2 anche il primo tornio per filettatura nel 1800, che consent\u00ec per la prima volta la standardizzazione delle misure del filetto. Ci\u00f2 consent\u00ec che il concetto di intercambiabilit\u00e0 (all'epoca gi\u00e0 tenuto in considerazione) si applicasse in pratica a dadi e bulloni. Prima quando si smontava una macchina si doveva tener ben presenti quali erano i bulloni e i dadi tra loro corrispondenti da usare al momento del riassemblaggio della macchina. Maudslay standardizz\u00f2 le filettature usate nella sua officina e produsse una filiera che consentiva ad ogni bullone di una data misura di adattarsi a qualsiasi dado della medesima misura. Questo fu un progresso notevole per il lavoro in officina.\nProgettazione di torni.\nMaudslay, anche se non fu il primo ad inventare il tornio per metalli (come sostenuto da molti autori) e non pu\u00f2 essere stato il primo inventore a mettere insieme varie componenti su di un solo tornio (per esempio: la vite per trasformare il moto radiale in moto lineare, un cambio di velocit\u00e0 del tornio), certamente fu colui che per primo fece apprezzare la combinazione di tali innovazioni al punto da far progredire le macchine utensili e la tecnica delle filettature.\nMaudslay invent\u00f2 il micrometro capace di misurare un decimillesimo di pollice (0,0001 in \u2248 3 \u03bcm). Egli soprannomin\u00f2 questo strumento \"Lord Cancelliere\" poich\u00e9 veniva usato per risolvere eventuali controversie circa la precisione delle lavorazioni.\nNel 1810 Maudslay impiegava ottanta operai ed aveva bisogno di maggior spazio cos\u00ec si trasfer\u00ec in locali pi\u00f9 ampi in Westminster Road, Lambeth. Maudslay assunse un promettente giovane disegnatore dell'Ammiragliato, Joshua Field, che si dimostr\u00f2 cos\u00ec di talento che Maudslay lo associ\u00f2 alla sua impresa. Infatti la societ\u00e0 prese il nome di Maudslay, Sons &amp; Field.\nMotori a vapore per le navi.\nLe officine di Maudslay nel quartiere londinese di Lambeth cominciarono a specializzarsi nella produzione di motori marini a vapore. La novit\u00e0 in questo motore consisteva nell'aver posto il braccio di trasmissione del moto a fianco al cilindro. Questo accorgimento riduceva l'altezza del motore negli angusti locali macchina dei piroscafi. Il primo motore marino di Maudslay venne costruito nel 1815, aveva una potenza di 17cv e fu montato sul piroscafo Richmond in servizio sul Tamigi. Nel 1823, un motore Maudslay fu installato sul Lightning, la prima nave a vapore della Marina inglese. Nel 1829 venne allestito un motore da 400cv per la HMS Dee, all'epoca questo era il pi\u00f9 grande motore per navi esistente. Nel 1838, dopo la morte di Maudslay, dalle officine Lambeth usc\u00ec un motore da 700cv per il primo transatlantico a vapore, la famosa\nSS Great Western di Isambard Kingdom Brunel. A tutto il 1850 le officine Maudslay avevano fornito motori a pi\u00f9 di duecento navi.\nLa galleria del Tamigi.\nNel 1825 Marc Isambard Brunel cominci\u00f2 lo scavo per la galleria del Tamigi destinata a collegare Rotherhithe con Wapping. Dopo molte difficolt\u00e0 questa prima galleria sotto il Tamigi venne completata nel 1842. L'opera non si sarebbe potuta realizzare senza lo scudo per perforazioni progettato da Marc Brunel e realizzato presso le officine della Maudslay, Sons &amp; Field. La Maudslay forn\u00ec anche le pompe a vapore che erano indispensabili per consentire il lavoro nella galleria.\nUltimi anni.\nVerso la fine della sua vita Maudslay mostr\u00f2 un grande interesse per l'astronomia e inizi\u00f2 a costruire un telescopio. Aveva intenzione di comprare una casa a Norwood e costruirvi un osservatorio personale, ma la morte lo colse prima di poter realizzare questo desiderio. Nel gennaio del 1831 prese freddo durante la traversata della Manica. Fu ammalato per quattro settimane e si spense il 15 febbraio. Fu sepolto nel cimitero di Santa Maria Maddalena a Woolwich e a suo ricordo nella Lady Chapel c'\u00e8 un monumento da lui stesso disegnato.\nMolti validi ingegneri si formarono nella sua officina, fra i quali Richard Roberts, David Napier (ingegnere meccanico), Joseph Clement, Sir Joseph Whitworth, James Nasmyth (inventore del martello pneumatico), Joshua Field e William Muir. \nMaudslay ha fornito un enorme contributo nello sviluppo dell'ingegneria meccanica con particolare riguardo alla costruzione di macchine utensili utilizzate in tutto il mondo.\nL'azienda di Maudslay \u00e8 stata una delle pi\u00f9 importanti aziende meccaniche inglesi per tutto il secolo XIX fino alla sua chiusura nel 1904."}
{"id": "2804506", "revid": "120826318", "url": "https://it.wikipedia.org/wiki?curid=2804506", "title": "La cugina Phillis", "text": "La cugina Phillis (\"Cousin Phillis\") \u00e8 un racconto di Elizabeth Gaskell, pubblicato in quattro parti nel 1864. La storia coinvolge Paul Manning, un giovane alla sua prima esperienza di lavoro, il suo collega e ingegnere ferroviario Edward Holdsworth e sua cugina Phillis Holman. . Inoltre, da alcuni, viene ritenuto il lavoro che prelude al romanzo pi\u00f9 noto della scrittrice, \"Mogli e figlie\" del 1865."}
{"id": "2804508", "revid": "729019", "url": "https://it.wikipedia.org/wiki?curid=2804508", "title": "Boeing YC-14", "text": "Il Boeing YC-14 era un bimotore turboventola da trasporto tattico ad ala alta con caratteristiche STOL realizzato dall'azienda statunitense Boeing negli anni settanta.\nProposto come il McDonnell Douglas YC-15 nel programma AMST della USAF rimase, come il concorrente, allo stadio di prototipo per l'avvenuta cancellazione del programma.\nStoria del progetto.\nNel 1971 la United States Air Force promosse una serie di programmi di sviluppo per la valutazione di nuovi velivoli atti a sostituire il parco velivoli esistenti, il Lightweight Fighter (LWF) per un aereo da caccia leggero ed il Advanced Medium STOL Transport (AMST) (aereo STOL da trasporto medio avanzato).\nL'AMST mirava ad ottenere un velivolo in grado di sostituire i Lockheed C-130 Hercules in dotazione ai reparti da trasporto USAF. Le specifiche emesse riguardavano la necessit\u00e0 di poter decollare in una distanza massima di 2\u00a0000 ft (610 m) da una superficie semi-preparata e di poter operare con un carico di 27\u00a0000 lb (12\u00a0000 kg) in un raggio d'azione di 400 nm (740 km). Le aziende avrebbero dovuto fornire i progetti per la valutazione iniziale e, dopo la prima fase, due prototipi per le valutazioni comparative.\nAl concorso risposero cinque aziende tra cui la Boeing e la McDonnell Douglas, poi contattate per la realizzazione dei velivoli, in quanto giudicati i pi\u00f9 meritevoli allo sviluppo, ai quali vennero rispettivamente assegnate le designazioni ufficiali YC-14 e YC-15.\nLe prove comparative si svolsero tra il 1975, anno in cui vol\u00f2 per la prima volta l'Y-15, fino al 1979, quando il programma venne cancellato in favore del Programma C-X, che nella decade successiva avrebbe generato il McDonnell Douglas C-17 Globemaster III. Anche se sia l'YC-14 che YC-15 si rivelarono un successo, nessuno dei due aerei venne avviato alla produzione in serie.\nImpiego operativo.\nIl primo Boeing YC-14 (numero 72-1873) volo la prima volta il 9 agosto 1976. Vennero costruiti due aerei, il secondo con numero di coda numero 72-1874. L'avversario, lo YC-15 aveva iniziato a volare quasi un anno prima. i test di volo testa a testa vennero effettuati alla Edwards AFB agli inizi di novembre 1976. Al completamento dei test a fine estate 1977, i prototipi del YC-14 vennero rimandati alla Boeing. I prototipi non vennero demoliti, e uno venne immagazzinato presso lo AMARC, alla base aerea Davis-Monthan e l'altro venne messo in mostra al vicino Prima Air &amp; Space Museum.\nA questo punto il programma AMST era gi\u00e0 in procinto di essere cancellato. Nel marzo del 1976 il generale dell'Air Force David C. Jones chiese allo Air Force Systems Command se si potesse usare un solo modello per entrambi i modelli di trasporto tattico e strategico, o alternativamente, se si sarebbe potuto sviluppare un derivato non-STOL per il trasporto strategico. Questo port\u00f2 ad una serie di studi, che in sostanza mostrarono che una tale modifica non sarebbe stata facile, e avrebbe richiesto degli sviluppi sostanziali da inserire nel progetto per poter produrre un aereo pi\u00f9 grande.\nSia l'YC-14 che l'YC-15 raggiunsero o addirittura superarono le aspettative dell'AMST sotto molti punti di vista. Tuttavia, la crescita dell'importanza di un trasporto strategico rispetto ad uno tattico portarono alla fine del programma AMST nel dicembre 1979 a favore di uno nuovo che port\u00f2 al C-17 Globemaster III.\nL'USB (upper-surface blowing, i motori posti sopra l'ala e col flusso che viene diretto sui flap), utilizzato nella progettazione dell'ala del velivolo, rimase un concetto raro nell'uso, ed \u00e8 stato usato solo su pochi altri aerei, come sull'Antonov An-72."}
{"id": "2804510", "revid": "30035484", "url": "https://it.wikipedia.org/wiki?curid=2804510", "title": "Domande a risposta multipla", "text": ""}
{"id": "2804512", "revid": "1305772", "url": "https://it.wikipedia.org/wiki?curid=2804512", "title": "Pattinaggio di velocit\u00e0 ai XXI Giochi olimpici invernali - 500 m maschile", "text": "La gara dei 500 m maschile ai XXI Giochi olimpici invernali si \u00e8 svolta il 15 febbraio 2010 al Richmond Olympic Oval. La gara \u00e8 consistita di due prove su questa distanza, con la classifica data dalla somma dei tempi, ed \u00e8 stata vinta dal coreano Mo Tae-Bum.\nDurante la prima corsa, la gara \u00e8 stata sospesa per pi\u00f9 di un'ora a causa del guasto di entrambe le macchine usate per mantenere adeguata la pista; questo ha causato proteste da parte dei corridori e degli allenatori.\nIl detentore del titolo era lo statunitense Joey Cheek, che non ha partecipato ai Giochi.\nRecord mondiali.\nPrima di questa competizione, i record mondiali erano i seguenti."}
{"id": "2804513", "revid": "110157", "url": "https://it.wikipedia.org/wiki?curid=2804513", "title": "The Big Problem \u2260 The Solution. The Solution = Let It Be", "text": "The Big Problem \u2260 The Solution. The Solution = Let It Be (conosciuto anche come The Big Problem Does Not Equal The Solution. The Solution Equals Let It Be) \u00e8 un album di Crispin Glover, pubblicato nel 1989 e prodotto dai Barnes &amp; Barnes.\nIl titolo voleva dire che si doveva scoprire qual fosse il \"grande problema\", dopo si doveva dire a Glover cosa si pensava che fosse chiamando il numero telefonico 213 464-5053, che fu disconnesso nel giugno 2007."}
{"id": "2804515", "revid": "287204", "url": "https://it.wikipedia.org/wiki?curid=2804515", "title": "Intimiano", "text": "Intimiano \u00e8 una frazione geografica del comune italiano di Capiago Intimiano posta a sud del centro abitato, verso Cant\u00f9.\nStoria.\nIntimiano fu un antico comune del Milanese, passato alla storia per aver dato i natali all'arcivescovo di Milano Ariberto da Intimiano.\nLe pi\u00f9 antiche attestazioni d'Intimiano come entit\u00e0 amministrativa autonoma risalgono all'XI secolo.\nNel 1346 Intimiano risulta gi\u00e0 far parte della pieve di Galliano, all'interno di uno dei cosiddetti \"contadi\" della Signoria di Milano.\nSuccessivamente, con il Ducato di Milano, Intimiano fu in un primo momento infeudato dal Galeazzo Maria Sforza al fratello Polidoro Sforza Visconti. Nel 1475 Intimiano e gli altri comuni della pieve di Galliano divennero quindi un feudo della famiglia Pietrasanta. Sempre infeudato alla stessa famiglia, nel 1751Intimiano aveva un territorio che si estendeva ai cassinaggi di Casanova, \u201cMonte Castello\u201d, \u201cMonte Castello\u201d (altro), Chigiolo e Marella.Registrato agli atti del 1751 come un villaggio di 210 abitanti scesi a 202 nel 1786, nel 1797, quando contava 231 residenti, a titolo sperimentale fu per la prima volta sottoposto al capoluogo lariano ad opera di Napoleone Bonaparte. Portato definitivamente sotto Como nel 1801, alla proclamazione del Regno d'Italia napoleonico nel 1805 risultava avere 403 abitanti. Nel 1809 il municipio fu soppresso su risultanza di un regio decreto di Napoleone che lo un\u00ec a Montorfano, ma il Comune di Intimiano fu restaurato nel 1816 dagli austriaci dopo il loro ritorno. \nNel 1853 risult\u00f2 essere popolato da 420 anime salite a 453 nel 1871. Il censimento del 1921 registr\u00f2 683 residenti, ma il 1\u00ba novembre 1928 il regime fascista decise la definitiva soppressione del municipio aggregandolo a Capiago.\nMonumenti e luoghi di interesse.\nArchitetture religiose.\nParrocchiale di San Leonardo.\nIn prossimit\u00e0 dell'incrocio tra le strade provenienti da Capiago e Montorfano si trova la chiesa parrocchiale, dedicata a San Leonardo il confessore. Le origini della chiesa risalgono al XIII secolo, quando una chiesa di San Leonardo con Santa Maria risulta gi\u00e0 presente negli elenchi delle dipendenze della pieve di Galliano.\nOratorio dei Santi Pietro e Paolo.\nNella zona un tempo detta \"Intimiano Sotto\" \u00e8 presente l'oratorio dei Santi Pietro e Paolo, gi\u00e0 attestato all'epoca della prima visita pastorale dell'arcivescovo Andrea Carlo Ferrari nella pieve di Cant\u00f9, nel 1900."}
{"id": "2804518", "revid": "30035562", "url": "https://it.wikipedia.org/wiki?curid=2804518", "title": "Test a scelta multipla", "text": ""}
{"id": "2804520", "revid": "149727", "url": "https://it.wikipedia.org/wiki?curid=2804520", "title": "Figino con Rozzago", "text": ""}
{"id": "2804521", "revid": "615138", "url": "https://it.wikipedia.org/wiki?curid=2804521", "title": "Roberto Toscano", "text": "Biografia.\nFormazione.\nHa una laurea in giurisprudenza presso l'Universit\u00e0 degli Studi di Parma e un MA presso la \"School of Advanced International Studies\" della Johns Hopkins University, che ha frequentato come borsista Fullbright. Tra il 1987 e il 1988 \u00e8 stato Fellow presso il \"Center for International Affairs\" dell'Universit\u00e0 di Harvard.\nCarriera diplomatica.\nRoberto Toscano \u00e8 stato Ambasciatore d'Italia in India dal 2008 al 2010, dopo essere stato per cinque anni, dal 2003 al 2008, Ambasciatore d'Italia in Iran. Dal 1999 al 2003 \u00e8 stato Capo dell'Unit\u00e0 di Analisi e Programmazione del Ministero degli affari esteri italiano e ha presieduto il \"Development Assistance Committee network on conflict, peace, and development co-operation\" dell'OCSE. In precedenza ha prestato servizio, come diplomatico di carriera, in Cile (nel 1973 al tempo del Colpo di Stato di Pinochet), URSS, Spagna, Stati Uniti e alla Rappresentanza Permanente d'Italia presso le Nazioni Unite a Ginevra.\nInsieme a Piero De Masi \u00e8 tra i principali intervistati nel film documentario Santiago, Italia, realizzato da Nanni Moretti nel 2018 sulle vicende dell'Ambasciata d'Italia a Santiago del Cile, visto il ruolo centrale svolto dai due diplomatici per dare rifugio a centinaia di oppositori di Augusto Pinochet, consentendo poi loro di arrivare in Italia.\nAttivit\u00e0 Accademica.\nDal 2000 al 2003 \u00e8 stato \"visiting professor\" di relazioni internazionali presso il Dipartimento di Scienze Politiche dell'Universit\u00e0 LUISS di Roma. Ha insegnato anche all'Universit\u00e0 di Pisa. Dal 2007, anno della sua nascita, \u00e8 Presidente della Fondazione Intercultura onlus\n. Nel 2011 ha trascorso un semestre al Woodrow Wilson International Center for Scholars di Washington per una ricerca su Iran e democrazia. Ha fatto parte del Comitato scientifico dell'Associazione Reset-Dialogues on Civilizations dedicata a promuovere il dialogo tra culture diverse.\nAttivit\u00e0 pubblicistica.\n\u00c8 autore di libri e articoli (in materia di diritti umani, mantenimento della pace, prevenzione dei conflitti, etica e relazioni internazionali), pubblicati in Italia, Stati Uniti, Francia, Spagna e India. In italiano ha pubblicato \"Il volto del Nemico. La sfida dell'etica nelle relazioni internazionali\" (Guerini Editore, 2000) e \"La violenza, le regole\" (Einaudi, 2006). Questi due libri, cos\u00ec come molte delle sue pubblicazioni, sono dedicate ad un approfondimento degli aspetti etici delle relazioni internazionali e i legami con il diritto internazionale. Dal 2013 al 2017 ha collaborato come editorialista con il quotidiano \"La Stampa\" e dal 2017 al 2019 con il quotidiano \"La Repubblica\"."}
{"id": "2804522", "revid": "149727", "url": "https://it.wikipedia.org/wiki?curid=2804522", "title": "Alzate con Verzago", "text": ""}
{"id": "2804523", "revid": "767487", "url": "https://it.wikipedia.org/wiki?curid=2804523", "title": "Ha! Ha! Ha!", "text": "Ha! Ha! Ha! \u00e8 il secondo album degli Ultravox, a quei tempi chiamati \"Ultravox!\" (col punto esclamativo).\nL'album \u00e8 uscito il 14 ottobre 1977, anticipato undici giorni prima dal 45 giri \"ROckWrok/Hiroshima mon amour\". Nonostante lo scarso successo commerciale dell'album, la Island Records mantenne il contratto con il gruppo.\nDal momento che il titolo dell'album creava confusione - veniva chiamato \"Ha!-Ha!-Ha!\", \"Ha! Ha! Ha!\" e \"-ha!-ha!-ha!\", il gruppo decise di abbandonare il punto esclamativo per le opere future.\nMentre il primo album \"Ultravox!\" subisce l'influenza del glam rock di Brian Eno, David Bowie e Roxy Music, questo secondo album \u00e8 orientato verso il punk, anche se amplia di molto l'uso di sintetizzatori e di tecniche di produzione elettronica. Il ricavato del primo album fu usato per arricchire la strumentistica, permettendo l'acquisto di un ARP Odyssey e, soprattutto, una drum machine Roland TR-77, che appare sul brano finale \"Hiroshima mon amour\".\nQuest'ultima fu eseguita dagli Ultravox nel 1978 all'Old Grey Whistle Test (una trasmissione musicale della BBC), e fu reinterpretata dai The Church nel 1999.\n\"Ha!Ha!Ha!\" fu l'ultimo album con il chitarrista Stevie Shears, che fu licenziato dalla band all'inizio del 1978 dopo il successivo \"Ha!Ha!Ha! Tour\", e sostituito da Robin Simon.\nLa canzone \"Young Savage\" fu nominata singolo della settimana nella trasmissione \"Mark &amp; Lard's Radio 1 Show\" nel 2002."}
{"id": "2804524", "revid": "52076", "url": "https://it.wikipedia.org/wiki?curid=2804524", "title": "Sic\u00e1n", "text": ""}
{"id": "2804525", "revid": "3732", "url": "https://it.wikipedia.org/wiki?curid=2804525", "title": "Filippo Naldi", "text": "Biografia.\nDalla nascita al 1914.\nNato a Borgo San Donnino (oggi Fidenza), nel 1907 spos\u00f2 a Cornuda la traduttrice russa di origini ebraiche Raisa Grigor'evna Ol'kenickaja, conosciuta all'Universit\u00e0 di Padova e sua compagna di corso. Ebbe da lei tre figli: Gregorio, Giovanna ed Elisabetta. Sin dai primi anni del Novecento si mise in mostra, a livello politico, come esponente del \"Partito Giovanile Liberale Italiano\" (PGLI), una piccola formazione politica che il suo amico pavullese Giovanni Borelli aveva fondato a Firenze nel febbraio 1901.\nLasci\u00f2 l'universit\u00e0 prima di laurearsi per dedicarsi a tempo pieno all'attivit\u00e0 giornalistica. Collabor\u00f2, da Ravenna, ai quotidiani \u00abGazzetta di Venezia\u00bb e \u00abLa Libert\u00e0\u00bb e alla rivista \u00abIl Regno\u00bb; fu direttore della rivista letteraria \u00abIl Rinnovamento\u00bb, fu redattore capo de \u00abL'Alto Adige\u00bb di Trento; nel 1911 diresse il foglio liberale bolognese \u00abPatria\u00bb. Poco dopo la fondazione, convisse per un periodo a Bologna insieme a don Enrico Vanni e al giornalista Nello Quilici, amicizia che dur\u00f2 per almeno un decennio.\nTra la fine di dicembre del 1913 e l'inizio di gennaio del 1914 fu nominato condirettore del \u00abResto del Carlino\u00bb insieme al bussetano Lino Carrara. Non manc\u00f2 di frequentare la redazione del quotidiano milanese \u00abAvanti!\u00bb, diretto da una figura emergente del partito socialista, Benito Mussolini.\nIl Popolo d'Italia.\nNel 1914, grazie alle sue conoscenze negli ambienti finanziari, fece da mediatore tra Mussolini e alcuni grandi industriali del Nord Italia, procurando i primi capitali e l'appoggio necessario alle operazioni tecniche per impiantare un nuovo quotidiano, socialista ma con una linea interventista. Mussolini, infatti, aveva assunto una posizione favorevole all'ingresso dell'Italia nella Prima guerra mondiale. Naldi medi\u00f2 le sue relazioni con tali ambienti.\nDa quell'anno Naldi fu controllato dalla polizia, che stese rapporti su di lui fino al 1920.\n\u00abIl Popolo d'Italia\u00bb vide la luce il 15 novembre 1914; tuttavia, fin da subito, il rapporto di amicizia che si instaur\u00f2 tra Mussolini e Naldi inizi\u00f2 ad essere guardato con sospetto da alcuni esponenti del partito socialista (soprattutto dall'allora amante di Mussolini, Angelica Balabanoff); ci\u00f2 nonostante, esso rappresent\u00f2 l'inizio di una collaborazione davvero proficua, tanto che permise al quotidiano di raggiungere ottimi risultati di vendita.\nNella primavera del 1915 Naldi inizi\u00f2 a manifestare l'intenzione di fondare un quotidiano interventista anche a Roma. L'iniziativa incontr\u00f2, per\u00f2, una serie di difficolt\u00e0, che ne fecero ritardare l'uscita di oltre due anni.\nGli anni romani.\nNel 1917 Filippo Naldi si laure\u00f2 in giurisprudenza all'Universit\u00e0 di Bologna discutendo una tesi su \"La teoria delle proporzioni definite nell'economia\". Nel frattempo, poich\u00e9 non aveva abbandonato il progetto di fondare un quotidiano interventista a Roma, sul finire di quell'anno riusc\u00ec finalmente a dare vita a \u00abIl Tempo\u00bb, il cui primo numero usc\u00ec il 12 dicembre 1917. Tra il dicembre del 1917 e il 1919 Naldi mantenne la direzione di due quotidiani: \u00abIl Resto del Carlino\u00bb (Bologna) e \u00abIl Tempo\u00bb (Roma).\nFino alla fine degli anni Dieci l'attivit\u00e0 di Naldi si svolse prevalentemente all'interno dei giornali che dirigeva, ma, a partire dal 1919, inizi\u00f2 ad essere sempre meno legata ad essi, come dimostrano, ad esempio, i numerosi interventi, anche finanziari, che egli effettu\u00f2 a favore di altri soggetti giornalistici e politici. Uno di questi fu compiuto a favore di un'associazione che rappresentava i reduci combattenti della Grande Guerra, l'Associazione Arditi d'Italia. Nel 1920, insieme con il Generale Peppino Garibaldi, nipote di Giuseppe, appoggi\u00f2 persino la nascita di \u00abLe Fiamme\u00bb, un giornale degli Arditi diretto da Giuseppe Bottai, e decise di farlo stampare nella propria tipografia. Nello stesso momento, i locali de \u00abIl Tempo\u00bb diventarono una specie di punto di ritrovo per alcuni membri della suddetta associazione.\nSempre nel 1919, Naldi cedette la direzione del \u00abResto del Carlino\u00bb al fidato Mario Missiroli e tent\u00f2 di entrare in Parlamento. Si candid\u00f2 alle elezioni politiche in una lista nittiana, ma non fu eletto. Nel corso dello stesso anno si rec\u00f2 a Zara insieme a Peppino Garibaldi, per cercare di scalzare l'autorit\u00e0 di Gabriele D'Annunzio, senza tuttavia riuscirvi. A partire dal 1920 fu anche \"consigliere delegato per la parte politica\" degli \u00abStabilimenti Poligrafici Riuniti\u00bb, la casa editrice del \u00abResto del Carlino\u00bb.\nNel 1921 si present\u00f2 nuovamente alle elezioni. Con il sostegno del liberale Giovanni Borelli, cerc\u00f2 di entrare in una lista dei Blocchi Nazionali (formazione che riuniva nazionalisti e liberal-conservatori voluta dall'ex Presidente del Consiglio Giovanni Giolitti per sostenere la politica mussoliniana), ma dovette accontentarsi di una lista fiancheggiatrice. Anche in quell'occasione non riusc\u00ec ad essere eletto.\nCeduto \u00abIl Tempo\u00bb a Giovanni Agnelli, nell'autunno 1921, Naldi impieg\u00f2 il denaro ricavato per acquisire la propriet\u00e0 del \u00abResto del Carlino\u00bb. Si indebit\u00f2 per\u00f2 fortemente con le banche. Nel 1922, grazie alla mediazione dell'avvocato cosentino Filippo Filippelli, cedette la sua quota del \u00abResto del Carlino\u00bb a Tomaso Monicelli (il quale sostitu\u00ec Naldi anche alla direzione del quotidiano bolognese).\nLa copertura di Filippelli.\nLa riuscita dell'operazione valse a Filippelli l'assegnazione della direzione del \u00abCorriere Italiano\u00bb, direzione che mantenne fino al giugno del 1924, quando venne coinvolto nel delitto di Giacomo Matteotti. Filippelli infatti noleggi\u00f2 l'autovettura con cui il deputato socialista fu rapito e nella quale fu probabilmente ucciso. Dopo il delitto, la polizia risal\u00ec immediatamente all'identit\u00e0 del pagatore del noleggio attraverso la targa del veicolo e cos\u00ec, subito dopo il riconoscimento, venne emesso un ordine di arresto a suo carico, sollecitato espressamente da Mussolini; inoltre, su tutti i quotidiani italiani fu pubblicata la sua foto segnaletica. A causa di ci\u00f2, Filippelli decise di tentare la fuga all'estero.\nIl 15 giugno 1924, poco dopo la scomparsa di Matteotti e poco prima del tentativo di fuga, Naldi aveva accolto Filippelli nel suo castello di Vigoleno, sulle colline a 20\u00a0km da Borgo San Donnino. Tuttavia, a causa dello stato di agitazione del collega, provocato dall'essere stato riconosciuto, poche ore prima, da alcune persone presso la stazione del capoluogo, i due erano stati costretti a trasferirsi presso l'albergo \"Aquila Romana\" di Borgo San Donnino, insieme anche al giornalista del \u00abCorriere Italiano\u00bb, Giuseppe Galassi. Anche questa sosta, per\u00f2, non era durata a lungo, visto che, subito dopo l'arrivo, erano stati costretti a fuggire di nuovo per eludere l'intervento di un commissario di polizia.\nTale fuga ebbe una eco improvvisa in tutta Italia. Il giorno successivo tutta la stampa critic\u00f2 la polizia, accusandone il capo Emilio De Bono di inefficienza. Filippo Naldi, indagato per aver coperto la fuga di Filippelli, si rifugi\u00f2 temporaneamente a Bologna, mentre Galassi e Filippelli, dopo essere arrivati a Nervi (quartiere di Genova), tentarono di fuggire in Francia a bordo di un motoscafo, ma furono catturati a pochi metri dalla riva e tradotti successivamente in carcere dalle forze dell'ordine. La sera di luned\u00ec 16 giugno Naldi fu a sua volta arrestato a Roma, all'interno della sua abitazione di Via Calandrelli. Fu scarcerato solo il 14 ottobre 1924, dopo ben quattro mesi trascorsi a Regina Coeli. Successivamente fu prosciolto per amnistia.\nGli anni francesi.\nIn quegli anni, oltre ad essere stato accusato di favoreggiamento per aver coperto Filippo Filippelli durante la sua latitanza, Naldi fu inquisito anche per la bancarotta del Banco Adriatico di Cambio. Per tali motivi, nel 1926 Naldi decise di lasciare definitivamente l'Italia e di trasferirsi in Francia, in veste di socialista anti-fascista.\nDurante la sua permanenza in terra francese, Naldi diresse alcune importanti societ\u00e0 petrolifere, riuscendo cos\u00ec a mettere a frutto l'esperienza che aveva maturato durante la prima met\u00e0 degli anni Venti, collaborando con alti funzionari di alcuni noti colossi petroliferi statunitensi (Standard Oil e Sinclair Oil) che, con l'aiuto dei funzionari del governo Mussolini, erano riusciti ad ottenere lo sfruttamento di alcuni importanti giacimenti petroliferi italiani.\nIl ritorno in Italia.\nIl Secondo conflitto mondiale coinvolse la Francia fin dal 1939. Naldi ebbe contatti sia con anti-fascisti fuoriusciti che con funzionari del Governo di Vichy, tra Parigi e Avignone. Nel 1942 Naldi si trasfer\u00ec da Parigi ad Avignone. Dalla cittadina del sud della Francia riusc\u00ec a far passare in Spagna e in Svizzera centinaia di ebrei, aiutato dal viceconsole italiano di Marsiglia. \nNaldi ritorn\u00f2 in Italia subito dopo la caduta del fascismo. Al rientro in Italia, avvenuto il 9 agosto 1943, Naldi aveva sessantacinque anni. Appoggi\u00f2 il nuovo capo del governo Pietro Badoglio e collabor\u00f2 all'organizzazione dei movimenti di Resistenza. Nominato commissario dell'ufficio stampa del Governo guidato dal generale piemontese, svolse le proprie funzioni tra Brindisi e Bari, affiancando lo stesso Badoglio e Vittorio Emanuele III, fino al febbraio 1944, quando venne sostituito dal cuneese Nino Bolla.\nIl secondo dopoguerra.\nPurtroppo, sul Naldi del secondo dopoguerra si sa ben poco. Sappiamo per certo, per\u00f2, che, dopo la caduta del fascismo, aveva continuato ad occuparsi di politica, giornalismo ed affari, anche al di fuori delle istituzioni e, soprattutto, a favore di quasi tutti i partiti politici, anche di sinistra. \u00c8 stato Giorgio Petracchi, in \"Al tempo che Berta filava. Una storia italiana 1943-1948\", a mettere in evidenza l\u2019attivit\u00e0 assolutamente anti-fascista svolta da Naldi dopo la caduta del Regime di Mussolini, e a collegarla a quella di attivista socialista fuoriuscito che il giornalista aveva svolto in Francia, a partire dal 1925-1926, e fino al luglio 1943.\nLo storico Mauro Canali, a sua volta, ha scritto che, prima di essere rimosso dal posto di commissario dell\u2019ufficio stampa del Governo Badoglio I, Naldi aveva fondato un partito politico filomonarchico chiamato Concentrazione Democratico-Liberale. Dovrebbe trattarsi, per la precisione, della Concentrazione Nazionale Democratica Liberale, un piccolo partito politico a orientamento liberale e monarchico, che per\u00f2, come si legge anche nella pagina Wikipedia ad esso riservata, non fu fondato da Naldi, bens\u00ec da Alfredo Covelli ed Emilio Patrissi e fu presieduto, tra l\u2019altro, da uno dei rivali storici di Naldi, il giornalista persicetano Alberto Bergamini. Naldi per\u00f2 potrebbe esserne stato comunque uno degli animatori.\nDino Biondi ha aggiunto qualcosa alle parole di Canali, scrivendo che, subito dopo la liberazione di Roma, l\u2019ex condirettore de Il Resto del Carlino fond\u00f2 un nuovo quotidiano nella Capitale, il \"Giornale della Sera\", con cui appoggi\u00f2 la battaglia referendaria a favore di Umberto II di Savoia. Biondi concluse scrivendo che, dopo la proclamazione della Repubblica, Naldi si stabil\u00ec nuovamente a Parigi per studiare chimica, anche forse per approfondire la sua conoscenza dei prodotti derivati dalla lavorazione del petrolio.\nPrima di espatriare, per\u00f2, era stato contattato dallo Stato italiano, forse da Alcide De Gasperi, per portare a conclusione una delicata trattativa per la cessione di alcuni residuati bellici alleati allo stato d\u2019Israele, che era presieduto, allora, dal suo amico Chaim Weizmann.\nSappiamo, inoltre, che Naldi risiedette a Roma fino al 4 novembre 1951. Questo \u00e8 forse il motivo per cui egli riusc\u00ec a partecipare attivamente alla trattativa di cui parlavamo poc\u2019anzi, ovvero quella per la cessione dei residuati bellici allo stato d\u2019Israele. L\u2019abitazione capitolina presso cui visse fino alla data suindicata, e in una seconda fase, dal 1965 al 1968, dopo il ritorno da Parigi, si trovava al numero 16 di Via di Propaganda. Nella stessa abitazione visse a lungo anche la moglie Raisa Grigor'evna Ol'kenickaja, fino al giorno della sua scomparsa, avvenuta il 18 gennaio 1978.\nL\u2019ultimo domicilio capitolino conosciuto del giornalista fu quello del 36 di Via delle Carrozze. In questo luogo visse fino al giorno della sua morte, avvenuta il 18 ottobre 1972, poco dopo la partecipazione a \"Nascita di una dittatura\", una celebre trasmissione televisiva condotta dal giornalista Sergio Zavoli che venne trasmessa dalla RAI. Esso fu uno dei due soli interventi pubblici di un certo rilievo che Naldi volle effettuare nel secondo dopoguerra, anche per raccontare la sua versione dei fatti in merito al Ventennio fascista. Il primo era stato effettuato nel 1960, in occasione di una lunga intervista rilasciata al giornalista e critico musicale Giorgio Bontempi per il quotidiano romano \u00abIl Paese\u00bb.\nNote familiari.\nNaldi spos\u00f2 Raisa Grigor\u2019evna Ol\u2019kenickaja Naldi a Cornuda (TV) nel luglio 1907.\nLa coppia ebbe tre figli: Gregorio, nato a Berna, in Svizzera, nel 1909, Giovanna, nata a Roma nel 1912 ed Elisabetta, nata a Bologna nel 1916, moglie (1954) dello scrittore francese Roger Vailland (1907-1965).\nAffiliazione massonica.\nFilippo Naldi fu affiliato all'obbedienza massonica della Gran Loggia d'Italia e alla Loggia \"Propaganda Massonica\" del Grande Oriente d'Italia, antesignana della P2.\nOnorificenze.\nSecondo il napoletano Teodoro Rovito, Pippo fu nominato Commendatore della Corona d'Italia."}
{"id": "2804536", "revid": "767487", "url": "https://it.wikipedia.org/wiki?curid=2804536", "title": "Pattinaggio di velocit\u00e0 ai XXI Giochi olimpici invernali - 500 m femminile", "text": "La gara dei 500 m femminile ai XXI Giochi olimpici invernali si \u00e8 svolta il 16 febbraio 2010 al Richmond Olympic Oval. La gara \u00e8 consistita di due prove su questa distanza, con la classifica data dalla somma dei tempi, ed \u00e8 stata vinta dalla sudcoreana Lee Sang-Hwa.\nLa detentrice del titolo era la russa Svetlana Zhurova, che non ha difeso il titolo essendosi ritirata.\nRecord.\nPrima di questa competizione, i record mondiali ed olimpici erano i seguenti."}
{"id": "2804539", "revid": "767487", "url": "https://it.wikipedia.org/wiki?curid=2804539", "title": "Naylamp", "text": "Naylamp o \u00d1a\u00f1lamp o Naymlap (come viene indicato da Miguel Cabello Valboa in \"Miscel\u00e1nea Ant\u00e1rtica\", 1586) \u00e8 un personaggio mitologico dell'antico Per\u00f9, che secondo la leggenda arriv\u00f2 dal mare e fond\u00f2 la civilt\u00e0 pre-Inca Sic\u00e1n intorno all'VIII secolo d.C. \nNaylamp port\u00f2 con barche dall'oceano un intero popolo, per creare una nuova civilt\u00e0. Il trono del mitico re si troverebbe nel sito archeologico Chotuna di Chornancap (nord-ovest del Per\u00f9)."}
{"id": "2804545", "revid": "149727", "url": "https://it.wikipedia.org/wiki?curid=2804545", "title": "Albesio", "text": ""}
{"id": "2804547", "revid": "149727", "url": "https://it.wikipedia.org/wiki?curid=2804547", "title": "Anzano con Cassina Pugnago e Monticello e porzione di Monguzzo", "text": ""}
{"id": "2804552", "revid": "149727", "url": "https://it.wikipedia.org/wiki?curid=2804552", "title": "Cassano con Sirtolo", "text": ""}
{"id": "2804553", "revid": "22356", "url": "https://it.wikipedia.org/wiki?curid=2804553", "title": "Vegavis", "text": ""}
{"id": "2804558", "revid": "149727", "url": "https://it.wikipedia.org/wiki?curid=2804558", "title": "Lurago con porzione di Calpuno", "text": ""}
{"id": "2804559", "revid": "149727", "url": "https://it.wikipedia.org/wiki?curid=2804559", "title": "Monguzzo con Nobile", "text": ""}
{"id": "2804561", "revid": "1728", "url": "https://it.wikipedia.org/wiki?curid=2804561", "title": "Luigi Filippo", "text": ""}
{"id": "2804562", "revid": "149727", "url": "https://it.wikipedia.org/wiki?curid=2804562", "title": "Orsenigo con Parzano", "text": ""}
{"id": "2804567", "revid": "149727", "url": "https://it.wikipedia.org/wiki?curid=2804567", "title": "Ponte con Cassina Busnigallo", "text": ""}
{"id": "2804573", "revid": "74439917", "url": "https://it.wikipedia.org/wiki?curid=2804573", "title": "Lex Visigothorum", "text": ""}
{"id": "2804574", "revid": "287204", "url": "https://it.wikipedia.org/wiki?curid=2804574", "title": "Barbadillo (disambigua)", "text": ""}
{"id": "2804584", "revid": "287204", "url": "https://it.wikipedia.org/wiki?curid=2804584", "title": "Francesco Rosaspina", "text": "Biografia.\nFiglio di Giambattista, prima governatore e poi notaio, e di Luigia de Bonis, nacque a Montescudo, un borgo nei dintorni di Rimini, e si trasfer\u00ec nel 1768 a Bologna, dove il padre fu inviato come notaio del tribunale criminale. Francesco Rosaspina ebbe occasione di accedere a collezioni d'arte in mano a privati. A quel tempo l'incisione era il mezzo pi\u00f9 efficace di riproduzione e di diffusione delle immagini di celebri pitture. Rosaspina dedic\u00f2 la sua attenzione a dipinti del Parmigianino e del Correggio, di pittori del Seicento bolognese, di Andrea Appiani e di pittori settecenteschi europei. Durante la sua carriera artistica incise pi\u00f9 di mille lastre. La sua incisione su rame \"La morte di Alcesti\" \u00e8 del 1790. Pubblic\u00f2 \"La Pinacoteca\", una raccolta di 72 incisioni, conservate nella Pinacoteca di Bologna.\nFu docente all'Accademia Clementina e ne diresse lo Studio calcografico. \u00c8 stato amico di Andrea Appiani e di Giovanni Battista Bodoni. \nMor\u00ec nella sua villa di Quarto di Sopra presso Bologna il 2 settembre 1841 presumibilmente per un attacco cardiaco; i funerali si svolsero presso la chiesa di Santa maria Maddalena. Fonti documentarie manoscritte sono conservate all'Archivio Piancastelli della Biblioteca comunale Aurelio Saffi di Forl\u00ec (Carte Romagna), all'Archiginnasio di Bologna (Collezione Paleotti) e alla Biblioteca Palatina di Parma (Fondo Bodoni). Il suo paese natale gli ha dedicato un teatro e una scuola elementare/media."}
{"id": "2804594", "revid": "1718925", "url": "https://it.wikipedia.org/wiki?curid=2804594", "title": "Il dito magico", "text": "Il dito magico (\"The Magic Finger\") \u00e8 un racconto per bambini scritto da Roald Dahl nel 1966 e pubblicato dalla \"Hardcover\". La prima edizione vide la collaborazione come illustratore di William Pene du Bois, nelle successive edizioni poi sostituito dai disegni di Pat Mariott, Tony Ross e infine Quentin Blake, il quale divenne poi illustratore fisso dei libri di Dahl.\nTrama.\nLa protagonista della storia \u00e8 una bambina di otto anni dotata di un potere: un dito magico, che lancia incantesimi maligni su coloro che la fanno arrabbiare. E ci\u00f2 che la piccola desidera pi\u00f9 di ogni cosa \u00e8 fermare lo squallido divertimento dei vicini di casa, i signori Panatra, che vanno a caccia solo per divertimento e anche contro la maestra, la signora Verni.\n\u00c8 per questo che il dito magico entra in funzione dotando i Panatra di ali di uccello. La mattina dopo quando il signor Panatra si sveglia, tutta la famiglia vola via dalla finestra, e dando le anatre quattro braccia giganti, che usano questi loro nuovi doni per usurpare la casa dei loro abituali aguzzini. \nLe anatre, inoltre, si impossessano dei fucili dei Panatra, e cercano di usarli contro di loro, per vendicarsi dei loro piccoli uccisi solo il giorno prima. Ma la famiglia di cacciatori promette, a questo punto, di non andare mai pi\u00f9 a caccia e di cambiare il loro cognome in \"Anatra\", lasciando le anatre in pace."}
{"id": "2804595", "revid": "83531", "url": "https://it.wikipedia.org/wiki?curid=2804595", "title": "Giro di Svizzera 1951", "text": "Il Giro di Svizzera 1951, quindicesima edizione della corsa, si svolse dal 15 al 23 giugno 1951, per un percorso totale di 1 882\u00a0km con partenza e arrivo dalla citt\u00e0 di Zurigo. Il corridore svizzero Ferdi K\u00fcbler si aggiudic\u00f2 la corsa concludendo in 55h15'14\".\nAl via si presentarono 79 atleti. I ciclisti arrivati al traguardo finale furono 49, mentre 30 si ritirarono, con una percentuale di arrivi pari al 62%."}
{"id": "2804607", "revid": "339392", "url": "https://it.wikipedia.org/wiki?curid=2804607", "title": "Cannone Type 10 120mm", "text": ""}
{"id": "2804612", "revid": "767487", "url": "https://it.wikipedia.org/wiki?curid=2804612", "title": "Pr\u00f3xima", "text": "Pr\u00f3xima \u00e8 un film del 2007 scritto e diretto da Carlos Atanes.\nTrama.\nTony gestisce un piccolo negozio di video di fantascienza in fallimento, il suo rapporto con Natalia (Karen Owens) sta peggiorando col passare del tempo, perch\u00e9 i loro interessi sono divergenti. Un giorno, Tony va a una convention di fantascienza in cui un noto scrittore (F\u00e9lix Cadecq) espone il suo ultimo lavoro. Quando comincia il suo discorso, lo scrittore fa una dichiarazione sorprendente: \u00e8 inutile continuare a scrivere romanzi di fantascienza, perch\u00e9 esiste un portale, reale e semplice, per raggiungere le stelle. \"Ascoltate il mio nuovo CD-libro e provate voi stessi\", proclama. Questo annuncio non \u00e8 ben accolto tra i suoi fans estraniati, ma Tony, incuriosito, compra il CD di Cadecq al fine di testare quello che ha detto. Da quel momento, la vita di Tony non sar\u00e0 mai pi\u00f9 la stessa. Prova sensazioni bizzarre, arriva a conoscere persone sorprendenti che gli assicurano di conoscere il modo per sfuggire dalla flotta aliena venuta sulla Terra. Infine, Tony inizia un viaggio verso la stella Proxima Centauri, ma quello che trova non \u00e8 esattamente quello che si aspettava.\nCuriosit\u00e0.\nNel mese di agosto 2016, la rivista Nature ha riportato la scoperta di Proxima Centauri B, un pianeta in orbita attorno alla stella Proxima Centauri caratteristiche molto simili a quello del film."}
{"id": "2804614", "revid": "642594", "url": "https://it.wikipedia.org/wiki?curid=2804614", "title": "Lex Wisigothorum", "text": ""}
{"id": "2804616", "revid": "276327", "url": "https://it.wikipedia.org/wiki?curid=2804616", "title": "Lex Romana Wisigothorum", "text": ""}
